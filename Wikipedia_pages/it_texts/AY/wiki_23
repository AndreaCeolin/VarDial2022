{"id": "4604944", "revid": "1363832", "url": "https://it.wikipedia.org/wiki?curid=4604944", "title": "Cucina del Sichuan", "text": "La cucina del Sichuan (Cinese: \u56db\u5ddd\u83dc; pinyin: S\u00ecchu\u0101n c\u00e0i o cinese: \u5ddd\u83dc; pinyin: chu\u0101n c\u00e0i) \u00e8 uno stile di cucina cinese della provincia di Sichuan, nella Cina sud-occidentale. Ha sapori audaci, in particolare l'asprezza e la piccantezza risultanti dall'uso libero di aglio e peperoncino, come il sapore unico del peperoncino di Sichuan. Anche farina di arachidi, sesamo e zenzero sono ingredienti importanti in questa cucina.\nAnche all'interno della provincia vi sono variazioni della cucina, tale da dividerla in 4 sottostili: chongqing, chengdu, zigong, e buddista vegetariana.\nNel 2011 l'UNESCO ha dichiarato Chengdu citt\u00e0 della gastronomia , grazie alla sua cucina sofisticata."}
{"id": "4604945", "revid": "125092654", "url": "https://it.wikipedia.org/wiki?curid=4604945", "title": "Santa Monica Studio", "text": "Santa Monica Studio \u00e8 una software house della divisione PlayStation Studios. La casa di sviluppo ha realizzato diversi videogiochi tra cui la serie di \"God of War\".\nCome suggerisce il suo nome, ha sede a Santa Monica, California ed \u00e8 stata fondata nel 1999. Con il successo \"God of War\" ha vinto numerosi premi tra cui nove AIAS (L'Accademia delle Arti e delle Scienze Interactive)."}
{"id": "4604946", "revid": "123111445", "url": "https://it.wikipedia.org/wiki?curid=4604946", "title": "Michele Ruzzier", "text": "Carriera.\nClub.\nCresciuto cestisticamente nella Azzurra Trieste, dedita esclusivamente al settore giovanile, nel 2010 approda nella prima societ\u00e0 della sua citt\u00e0 natale, per esordire in prima squadra gi\u00e0 all'inizio del 2011, disputando 6 partite in A Dilettanti 2010-11. La stagione 2011-12 lo ha visto presente in campo in 33 occasioni: per lui e per la Pallacanestro Trieste \u00e8 stato l'anno della promozione in Legadue.\nNella Legadue 2012-13 ha messo a referto 157 punti in 26 partite, per un totale di 535 minuti in campo.\nNel giugno 2014 \u00e8 stato ingaggiato dalla Reyer Venezia Mestre, in Serie A.\nNell'estate 2016 \u00e8 ingaggiato con la formula del prestito per una stagione dalla Fortitudo Bologna in Serie A2. Nel luglio 2017 fa ritorno in Serie A firmando per la Vanoli Cremona, dove rimane per tre anni. Il 25 giugno 2020 viene ingaggiato dalla Pallacanestro Varese dove firma un contratto annuale con opzione per la stagione successiva.\nIl 5 luglio 2021 viene ufficializzato dalla Virtus Bologna.\nNazionale.\nRuzzier ha esordito con la Nazionale Under-20 ai FIBA EuroBasket Under-20 2013 il 9 luglio 2013, scendendo in campo 11 minuti nella sfida vinta contro la . Vince la medaglia d'oro nella finale contro la Lettonia.\nIl 10 luglio 2018 viene convocato nella Nazionale sperimentale allenata da Romeo Sacchetti in vista di un raduno (dal 23 luglio al 1\u00ba agosto) e di un torneo amichevole (dal 3 al 7 agosto)."}
{"id": "4604948", "revid": "606039", "url": "https://it.wikipedia.org/wiki?curid=4604948", "title": "Dasyprocta acuti", "text": ""}
{"id": "4604949", "revid": "606039", "url": "https://it.wikipedia.org/wiki?curid=4604949", "title": "Dasyprocta aurea", "text": ""}
{"id": "4604950", "revid": "606039", "url": "https://it.wikipedia.org/wiki?curid=4604950", "title": "Dasyprocta catrinae", "text": ""}
{"id": "4604952", "revid": "606039", "url": "https://it.wikipedia.org/wiki?curid=4604952", "title": "Dasyprocta caudata", "text": ""}
{"id": "4604953", "revid": "287204", "url": "https://it.wikipedia.org/wiki?curid=4604953", "title": "Mezlocillina", "text": "La mezlocillina \u00e8 un antibiotico penicillinico ad ampio spettro, attivo nei confronti dei batteri Gram-negativi e di alcuni Gram-positivi. A differenza della maggior parte delle penicilline ad ampio spettro questa viene escreta per via epatica, rendendola utile nel contrastare infezioni del tratto biliare.\nFarmacocinetica.\nLa mezlocillina oltrepassa la barriera placentare.\nMeccanismo di azione.\nCome tutti gli antibiotici beta-lattamici la mezlocillina inibisce il terzo e ultimo stadio della biosintesi della parete cellulare, alterandone la struttura e conducendo la cellula alla lisi. La mezlocillina risulta resistente all'idrolisi da parte di molte lattamasi."}
{"id": "4604955", "revid": "606039", "url": "https://it.wikipedia.org/wiki?curid=4604955", "title": "Dasyprocta felicia", "text": ""}
{"id": "4604956", "revid": "606039", "url": "https://it.wikipedia.org/wiki?curid=4604956", "title": "Dasyprocta paraguayensis", "text": ""}
{"id": "4604960", "revid": "1543377", "url": "https://it.wikipedia.org/wiki?curid=4604960", "title": "La Roue Tourangelle 2008", "text": "La Roue Tourangelle 2008, settima edizione della corsa e valida come evento dell'UCI Europe Tour 2008 categoria 1.2, si svolse il 23 marzo 2008 su un percorso totale di circa 184\u00a0km. Fu vinta dall'ucraino Vitalij Kondrut che termin\u00f2 la gara in 4h28'52\", alla media di 41,061\u00a0km/h.\nAl traguardo 92 ciclisti portarono a termine il percorso."}
{"id": "4604968", "revid": "1573940", "url": "https://it.wikipedia.org/wiki?curid=4604968", "title": "Miniopterus griveaudi", "text": "Miniopterus griveaudi () \u00e8 un pipistrello della famiglia dei Miniotteridi endemico del Madagascar e delle Isole Comore.\nDescrizione.\nDimensioni.\nPipistrello di piccole dimensioni, con la lunghezza totale tra 80 e 93\u00a0mm, la lunghezza dell'avambraccio tra 35 e 38\u00a0mm, la lunghezza della coda tra 35 e 44\u00a0mm, la lunghezza del piede tra 4 e 7\u00a0mm, la lunghezza delle orecchie tra 9 e 11\u00a0mm e un peso fino a 7,1\u00a0g.\nAspetto.\nLe parti dorsali sono marroni scure, talvolta nerastre o bruno-rossastre, mentre le parti ventrali sono brizzolate, dovuto alla punta giallo-grigiastra dei peli. La fronte \u00e8 molto alta, il muso \u00e8 stretto e con le narici molto piccole. Le orecchie sono corte, triangolari e con l'estremit\u00e0 arrotondata. Il trago \u00e8 allungato, stretto, diritto e con l'estremit\u00e0 arrotondata. Le membrane alari sono marroni o marroni scure e sono attaccate posteriormente lungo le anche. La coda \u00e8 molto lunga ed inclusa completamente nell'ampio uropatagio il quale \u00e8 pi\u00f9 chiaro delle membrane alari. Il cariotipo \u00e8 2n=46 FNa=50.\nEcolocazione.\nEmette ultrasuoni a basso ciclo di lavoro con impulsi di breve durata a frequenza modulata iniziale tra 74 e 130\u00a0kHz, finale tra 53 e 58\u00a0kHz e massima energia tra 56,4 e 62,4\u00a0kHz.\nBiologia.\nComportamento.\nSi rifugia probabilmente all'interno di grotte calcaree.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nel Madagascar settentrionale e centro-occidentale e sulle isole di Grande Comore e Anjouan, nelle Isole Comore.\nVive nelle foreste fino a 890 metri di altitudine.\nStato di conservazione.\nQuesta specie, essendo stata riconosciuta come specie valida solo recentemente, non \u00e8 stata sottoposta ancora a nessun criterio di conservazione."}
{"id": "4604970", "revid": "1699816", "url": "https://it.wikipedia.org/wiki?curid=4604970", "title": "Vernice fresca", "text": ""}
{"id": "4604974", "revid": "1964823", "url": "https://it.wikipedia.org/wiki?curid=4604974", "title": "Gioacchino Lauro", "text": "Biografia.\nFiglio dell'armatore Achille Lauro, fu a sua volta armatore della Flotta Lauro. Fu interdetto dal padre dopo che a seguito di investimenti sbagliati, sub\u00ec perdite economiche di circa 7 miliardi di lire. Mor\u00ec prematuramente il 1\u00ba maggio 1970.\nAttivit\u00e0 politica.\nEletto nelle liste del Partito Monarchico Popolare, fu deputato dal 1958 al 1970, nella III, IV e V legislatura della Repubblica Italiana. Fu anche sindaco di Sorrento dal 1963 al 1968.\nDirigente sportivo.\nFu presidente della Societ\u00e0 Sportiva Calcio Napoli dal 27 gennaio 1967 all'8 luglio 1968."}
{"id": "4604981", "revid": "729019", "url": "https://it.wikipedia.org/wiki?curid=4604981", "title": "Heinkel HD 55", "text": "L'Heinkel HD 55 era un idrovolante biplano prodotto in Germania nei primi anni 1930 per l'uso come un ricognitore a bordo delle navi da guerra dell'Unione Sovietica.\nStoria del progetto.\nNella seconda met\u00e0 degli anni Venti l'Unione Sovietica inizi\u00f2 un programma di ammodernamento delle unit\u00e0 della flotta, da eseguirsi secondo la dottrina difensiva marittima elaborata in quegli anni. Per eseguire il compito di proteggere le coste e le linee di comunicazione marittime contro gli attacchi delle potenziali flotte nemiche, il Comando della flotta diede impulso all'acquisizione di velivoli imbarcati. Purtroppo la mancanza di esperienza e l'incapacit\u00e0 dell'industria nazionale rese necessario rivolgersi all'estero per il reperimento dei velivoli adatti.\nIl progetto dell'idrovolante da ricognizione imbarcata Heinkel HD 55 era basato sull'aereo postale Heinkel HD 15 del 1927 ed era un disegno convenzionale per l'epoca con ali di uguale apertura alare, a scalamento positivo e propulsore posizionato in configurazione traente su puntoni sopra l'abitacolo aperto del pilota. Un secondo abitacolo aperto era situato sul retro della fusoliera per ospitare un mitragliere di coda.\nL'HD 55 nacque in seguito ad un incontro tra Ernst Heinkel e alcuni funzionari sovietici avvenuto nel maggio 1929. Durante tale incontro venne messo un ordine per la produzione di 15 aerei e due catapulte pneumatiche K-3, simili al tipo che Heinkel aveva sviluppato per il lancio dell'aereo postale U 12 dalla TS \"Bremen\". Tale ordine venne notevolmente aumentato col passare del tempo, raggiungendo i 30 esemplari. Nel servizio sovietico il modello venne designato KR-1 (\u043a\u043e\u0440\u0430\u0431\u0435\u043b\u044c\u043d\u044b\u0439 \u0440\u0430\u0437\u0432\u0435\u0434\u0447\u0438\u043a - \"Korabelniy Razvedchik\" - \"Ricognizione Imbarcata\").\nLa prima catapulta venne installata sulla corazzata \"Parizhskaya Kommuna\" nel mese di ottobre 1930 e subito inizi\u00f2 le prove rivelando problemi sia con la catapulta sia con l'aereo. Queste difficolt\u00e0 non vennero mai stati completamente risolti, e il KR-1 durante la sua carriera venne afflitto da diversi difetti strutturali. Tuttavia l'apparecchio entr\u00f2 in servizio; catapulte e aerei vennero installati in diversi momenti a bordo degli incrociatori , , , e \" Pro Tern\". Il tipo rimase in servizio anche quando divenuto obsoleto a met\u00e0 degli anni 1930 soprattutto a causa del fallimento del suo sostituto il Beriev Be-2. Il KR-1 venne messo fuori servizio intorno al 1938 e nel 1941 tutti gli apparecchi erano stati demoliti o erano stati conservati indefinitivamente."}
{"id": "4604982", "revid": "60011868", "url": "https://it.wikipedia.org/wiki?curid=4604982", "title": "FC Empoli", "text": ""}
{"id": "4604990", "revid": "1543377", "url": "https://it.wikipedia.org/wiki?curid=4604990", "title": "Classe Edgar (incrociatore)", "text": "La classe Edgar era una classe di incrociatori protetti costruiti intorno al 1891 per la Royal Navy britannica.\nProgettazione.\nLa \"Crescent\" e la \"Royal Arthur\" furono costruite con un design leggermente modificato, con un cassero rialzato e un paio di cannoni da 6 pollici sostituendo i cannoni da 9,2. Talvolta le due navi sono considerate una classe separata. La classe Edgar \u00e8 nota per essere la prima con navi dotate di controcarena anti-siluro, aggiunta a quattro navi della classe durante una ristrutturazione nel 1914.\nProgramma di costruzione.\nLa seguente tabella fornisce i dettagli sulla realizzazione e sul costo di acquisto dei membri della classe Edgar. Una pratica comune britannica a quel tempo era di \"escludere\" l'armamento da questi costi (ci sono inspiegabili discrepanze tra i costi citati in diversi numeri di \"Brassey's Naval Annual\", questo \u00e8 illustrato dalla tabella nelle note)."}
{"id": "4604994", "revid": "729019", "url": "https://it.wikipedia.org/wiki?curid=4604994", "title": "M\u016fstek (Metropolitana di Praga)", "text": "M\u016fstek \u00e8 una stazione della metropolitana di Praga che serve come un punto di interscambio tra la linea A e la linea B. \nDurante gli scavi per la costruzione della stazione \u00e8 stato riportato alla luce un ponte medievale, che ha originato il nome della fermata (\"m\u016fstek\" significa \"piccolo ponte\").\nLa fermata sulla linea A (completata nel 1978) ha due uscite una delle quali, attraverso delle scale mobili, conduce alla piazza San Venceslao al di sotto della quale \u00e8 possibile osservare il ponte medievale. Un sistema di corridoi collega la stazione della Linea A con la stazione della Linea B, che si trova diversi metri pi\u00f9 in profondit\u00e0 e che \u00e8 stata completata nel 1985."}
{"id": "4605000", "revid": "606039", "url": "https://it.wikipedia.org/wiki?curid=4605000", "title": "Aguti di Azara", "text": ""}
{"id": "4605002", "revid": "1543377", "url": "https://it.wikipedia.org/wiki?curid=4605002", "title": "Jonathan Adams (attore britannico)", "text": "Biografia.\nHa interpretato numerosi ruoli per la televisione britannica e per il cinema, inclusa la parte di Adam nello sceneggiato televisivo del 1977 \"Ges\u00f9 di Nazareth\", la parte di Carter nel film per la tv del 1987 \"Nemesi\", tratto dal romanzo \"\" di \"Agatha Christie\", e la parte del professor Marriott nella serie televisiva \"Yes, Prime Minister\" (1986-1987).\nHa interpretato il narratore nella prima edizione del musical \"The Rocky Horror Show\" e il Dr. Everett Scott nel film da esso tratto \"The Rocky Horror Picture Show\". \u00c8 stato inoltre membro del cast di \"Tom Foolery\".\n\u00c8 morto per un ictus a 74 anni."}
{"id": "4605008", "revid": "606039", "url": "https://it.wikipedia.org/wiki?curid=4605008", "title": "Macaca brachyurus", "text": ""}
{"id": "4605010", "revid": "606039", "url": "https://it.wikipedia.org/wiki?curid=4605010", "title": "Macaca brevicaudatus", "text": ""}
{"id": "4605012", "revid": "606039", "url": "https://it.wikipedia.org/wiki?curid=4605012", "title": "Macaca erythraea", "text": ""}
{"id": "4605013", "revid": "606039", "url": "https://it.wikipedia.org/wiki?curid=4605013", "title": "Macaca fulvus", "text": ""}
{"id": "4605014", "revid": "606039", "url": "https://it.wikipedia.org/wiki?curid=4605014", "title": "Macaca lasiotus", "text": ""}
{"id": "4605016", "revid": "606039", "url": "https://it.wikipedia.org/wiki?curid=4605016", "title": "Macaca littoralis", "text": ""}
{"id": "4605017", "revid": "606039", "url": "https://it.wikipedia.org/wiki?curid=4605017", "title": "Macaca mcmahoni", "text": ""}
{"id": "4605018", "revid": "606039", "url": "https://it.wikipedia.org/wiki?curid=4605018", "title": "Macaca nipalensis", "text": ""}
{"id": "4605019", "revid": "606039", "url": "https://it.wikipedia.org/wiki?curid=4605019", "title": "Macaca oinops", "text": ""}
{"id": "4605020", "revid": "606039", "url": "https://it.wikipedia.org/wiki?curid=4605020", "title": "Macaca rhesus", "text": ""}
{"id": "4605021", "revid": "599013", "url": "https://it.wikipedia.org/wiki?curid=4605021", "title": "Alois Reiter", "text": "Biografia.\nIn Coppa del Mondo ottenne l'unico podio, nonch\u00e9 primo risultato di rilievo, il 29 gennaio 1989 a Ruhpolding (3\u00b0). In carriera prese parte a un'edizione dei Mondiali, Minsk/Oslo/Kontiolahti 1990 (14\u00b0 nella gara a squadre il miglior risultato).\nNel 2012 ha fatto parte del comitato organizzatore dei Mondiali di Ruhpolding in qualit\u00e0 di direttore di gara."}
{"id": "4605022", "revid": "606039", "url": "https://it.wikipedia.org/wiki?curid=4605022", "title": "Macaca sancti-johannis", "text": ""}
{"id": "4605023", "revid": "606039", "url": "https://it.wikipedia.org/wiki?curid=4605023", "title": "Macaca siamica", "text": ""}
{"id": "4605024", "revid": "606039", "url": "https://it.wikipedia.org/wiki?curid=4605024", "title": "Macaca tcheliensis", "text": ""}
{"id": "4605026", "revid": "606039", "url": "https://it.wikipedia.org/wiki?curid=4605026", "title": "Macaca vestita", "text": ""}
{"id": "4605027", "revid": "606039", "url": "https://it.wikipedia.org/wiki?curid=4605027", "title": "Macaca villosa", "text": ""}
{"id": "4605035", "revid": "767487", "url": "https://it.wikipedia.org/wiki?curid=4605035", "title": "The Undertaker's Uncle", "text": "The Undertaker's Uncle \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 29 aprile 1915."}
{"id": "4605036", "revid": "287204", "url": "https://it.wikipedia.org/wiki?curid=4605036", "title": "Tau Sagittarii", "text": "Tau Sagittarii (Tau Sgr, \u03c4 Sagittarii, \u03c4 Sgr) \u00e8 una stella nella costellazione del Sagittario di magnitudine +3,32, distante 121 anni luce dal sistema solare.\nOsservazione.\nSi tratta di una stella situata nell'emisfero celeste australe, che avendo una declinazione di \u221227\u00b0 S \u00e8 visibile solo pi\u00f9 a sud della latitudine 63\u00ba N, mentre pi\u00f9 a sud del parallelo 63\u00ba S diventa circumpolare. Data la sua magnitudine pari a 3,32, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nCaratteristiche fisiche.\nTau Sagittarii \u00e8 una gigante arancione di tipo spettrale K1III che, avendo terminato l'idrogeno all'interno del suo nucleo da trasformare in elio, si \u00e8 trasformata in gigante e si sta avviando verso la fine della sua esistenza. Ha una massa e dato il suo stadio evolutivo si \u00e8 espansa fino ad avere un raggio 16 volte quello della nostra stella, mentre la luminosit\u00e0 \u00e8 quasi .\nLa bassa metallicit\u00e0 e l'alta velocit\u00e0 relativa rispetto al Sole fanno pensare che provenga da un'altra regione della Galassia."}
{"id": "4605039", "revid": "606039", "url": "https://it.wikipedia.org/wiki?curid=4605039", "title": "Afide dell'oleandro", "text": ""}
{"id": "4605040", "revid": "599013", "url": "https://it.wikipedia.org/wiki?curid=4605040", "title": "Michael Park", "text": "Carriera.\nEsord\u00ec nel mondiale rally nel 1994 al Rally di Gran Bretagna, come copilota del connazionale David Higgins a bordo di una Peugeot 106 Rallye di Gr. A. Gareggi\u00f2 con Higgins sino al 1998 partecipando a gare dell'ERC e a rally nazionali.\nTorn\u00f2 a competere nel massimo campionato nella stagione 1999 con il saudita Abdullah Bakhashab su Toyota Corolla WRC.\nNel 2000 inizi\u00f2 il sodalizio con Markko M\u00e4rtin, con cui ha ottenuto 5 vittorie nel mondiale WRC nelle annate 2003 e 2004 a bordo della Ford Focus RS WRC del Ford World Rally Team. \nNel 2005 la coppia pass\u00f2 alla guida della Peugeot 307 WRC e nel Rally di Gran Bretagna incorse in un incidente, urtando rovinosamente un albero: il pilota estone ne usc\u00ec illeso, Michael Park mor\u00ec sul colpo. Il 20 giugno 2006 a Tallinn, in Estonia, venne eretto un monumento in ricordo dello sfortunato navigatore."}
{"id": "4605042", "revid": "287204", "url": "https://it.wikipedia.org/wiki?curid=4605042", "title": "Eric Taino", "text": "Carriera.\nIn carriera ha vinto 1 titolo di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio misto a Wimbledon nel 2000, in coppia con la statunitense Katie Schlukebir.\nIn Coppa Davis ha disputato un totale di 16 partite, ottenendo 12 vittorie e 4 sconfitte."}
{"id": "4605043", "revid": "606039", "url": "https://it.wikipedia.org/wiki?curid=4605043", "title": "Aphis paolii", "text": ""}
{"id": "4605045", "revid": "606039", "url": "https://it.wikipedia.org/wiki?curid=4605045", "title": "Cryptosiphum nerii", "text": ""}
{"id": "4605046", "revid": "481666", "url": "https://it.wikipedia.org/wiki?curid=4605046", "title": "By the Sea (film 1915)", "text": ""}
{"id": "4605047", "revid": "1564499", "url": "https://it.wikipedia.org/wiki?curid=4605047", "title": "Sergio Tardioli", "text": "Biografia.\n\u00c8 un attore italiano caratterista; inizia a farsi notare iniziando a recitare in alcuni film di genere poliziesco, dopodich\u00e9 prende parte anche ad alcune commedie. Uno dei piccoli ruoli in cui si \u00e8 saputo destreggiare al meglio \u00e8 quello del vigile cocciuto che prende in antipatia l'ispettore Giraldi interpretato da Tomas Milian in \"Delitto al ristorante cinese\".\nDotato di un viso particolarmente austero e severo, i ruoli da lui interpretati sono sempre stati quelli di uomini seri e integerrimi; dal vigile urbano un po' ottuso all'uomo tipicamente zelante, spesso e volentieri con uno spiccato accento marchigiano.\nMolto attivo in teatro, tra i suoi primi lavori di rilievo \"La Bet\u00eca\", commedia del Ruzante nell'adattamento di Franco Parenti (1975). Nella seconda met\u00e0 degli anni settanta Tardioli ha fatto parte della compagnia Tieri-Lojodice, mentre all'inizio degli anni ottanta di quella di Gino Bramieri: con quest'ultimo \u00e8 anche stato coinvolto nel 1981 nell'incidente automobilistico di Bisaccia in cui ha perso la vita l'attrice Liana Trouch\u00e9. Negli anni novanta ha fatto parte della compagnia di Turi Ferro: in particolare nel 1997 ha recitato al fianco di Ferro e di Kim Rossi Stuart nel dramma \"Il visitatore\" diretto da Antonio Calenda."}
{"id": "4605048", "revid": "1543377", "url": "https://it.wikipedia.org/wiki?curid=4605048", "title": "Antille Olandesi ai Giochi della XIX Olimpiade", "text": "Le Antille Olandesi parteciparono alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di cinque atleti, impegnati in due discipline: scherma e sollevamento pesi. Fu la quarta partecipazione di questo paese ai Giochi. Non fu conquistata nessuna medaglia."}
{"id": "4605052", "revid": "984922", "url": "https://it.wikipedia.org/wiki?curid=4605052", "title": "Reynaldo Creagh", "text": "Nel 1938 fece la sua prima apparizione come membro del Septet Sonora.\nNel 1962 \u00e8 stato membro fondatore dell'Orquestra Estudiantina Invasora. Nel 1994, ha fatto parte della formazione della Vieja Trova Santiaguera. Appare nel film-documentario \"Lagrimas Negras\" del 1997, una coproduzione cubano-olandese, diretto da Sonia Herman Dolz e che racconta la storia di un musicista.\nNel 2007 Creagh \u00e8 stato protagonista del film \"Los Reyes del son\" (produzione di film Positivation: Cynthia Biestek).\nNel 2012 \u00e8 diventato, a 93 anni, il componente pi\u00f9 anziano del gruppo The Bar at Buena Vista. Per la sua carriera musicale era considerato una delle figure pi\u00f9 eminenti della musica tradizionale cubana."}
{"id": "4605053", "revid": "1543377", "url": "https://it.wikipedia.org/wiki?curid=4605053", "title": "Argentina ai Giochi della XIX Olimpiade", "text": "L'Argentina partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 89 atleti impegnati in 12 discipline. Portabandiera alla cerimonia di apertura fu Carlos Moratorio, vincitore dell'unica medaglia olimpica per il suo paese ai Giochi di .\nIl bottino della squadra fu di due medaglie di bronzo: una nel canottaggio, l'altra nel pugilato."}
{"id": "4605057", "revid": "95118965", "url": "https://it.wikipedia.org/wiki?curid=4605057", "title": "Isole dell'Asia", "text": "Questa pagina \u00e8 una lista delle isole dell'Asia che superano i 1000\u00a0km\u00b2. Non vengono elencate le isole della Russia collocate a ovest della penisola Jamal, situata a nord dei monti Urali che segnano il confine tradizionale tra Europa e Asia."}
{"id": "4605060", "revid": "1318658", "url": "https://it.wikipedia.org/wiki?curid=4605060", "title": "Diga di Codelago", "text": "La diga di Codelago \u00e8 uno sbarramento artificiale della Provincia del Verbano-Cusio-Ossola, situato all'interno del Parco Naturale dell'Alpe Veglia e dell'Alpe Devero.\nStoria.\nLa diga pu\u00f2 essere considerata la pi\u00f9 antica nel genere in Italia. \u00c8 stata costruita in due fasi: nella prima (tra il 1908 ed il 1912) venne innalzato il livello di un lago naturale preesistente di circa 20 metri. A causa dell'ampiezza del bacino imbrifero e dell'entit\u00e0 delle precipitazioni, che garantivano una portata d'acqua maggiore, tra il 1921 ed il 1924 la diga venne ulteriormente innalzata di circa 3 metri. Sul lato sinistro orografico del \"Montorfano\" era tuttavia presente una piccola valle di origine glaciale: con l'innalzamento del livello del lago fu necessario sbarrare anche quella. Fu cos\u00ec costruita la diga della \"Forcoletta\". Quest'ultima risulta l'unica in Val d'Ossola ad essere realizzata in terra, in strati di venti centimetri costipati. Al termine dei lavori si presentarono pertanto due sbarramenti (diga est e diga ovest). I materiali impiegati per le due opere (53.000 m\u00b3 e 12.000 m\u00b3 per la prima e per la seconda rispettivamente) furono ricavati per lo pi\u00f9 in sito. Il cemento, gli alimenti e tutti ci\u00f2 che non poteva essere reperito in loco venne trasportato a spalla o con muli.\nLa diga.\nLa diga \u00e8 di tipo a pietrame con manto e va a costituire il lago di Devero, con un bacino di 16 milioni di m\u00b3 d'acqua. \u00c8 alta 24,5 m e funge da sbarramento per le acque provenienti dal rio d'Arbola . Le acque del lago vengono convogliate in una condotta forzata che alimenta la centrale idroelettrica di Devero."}
{"id": "4605066", "revid": "767487", "url": "https://it.wikipedia.org/wiki?curid=4605066", "title": "Uccidere in silenzio", "text": "Uccidere in silenzio \u00e8 un film del 1972 diretto dal regista Giuseppe Rolando.\nTrama.\nValeria Corsini e Gianni Devoto, studenti a Torino, sono una coppia di fidanzati spensierati. Quando Valeria scopre di essere incinta Gianni le consiglia di abortire, dato che non ha sufficiente denaro da permettersi di mantenere una famiglia e perch\u00e9 deve ancora finire di laurearsi. La ragazza, inizialmente, reagisce chiudendosi in se stessa, ma poi ne parla con la madre che le d\u00e0 lo stesso consiglio del fidanzato e cos\u00ec decide di prendere un appuntamento con il medico. Gianni, convinto dal nonno Devoto, capisce di doversi assumere le proprie responsabilit\u00e0 e raggiunge Valeria che rifiuta l'intervento."}
{"id": "4605070", "revid": "1022840", "url": "https://it.wikipedia.org/wiki?curid=4605070", "title": "Cucina georgiana", "text": "La cucina georgiana (\u10e5\u10d0\u10e0\u10d7\u10e3\u10da\u10d8 \u10e1\u10d0\u10db\u10d6\u10d0\u10e0\u10d4\u10e3\u10da\u10dd) \u00e8 la cucina nata e sviluppata in Georgia e dal popolo georgiano nel mondo.\nHa influenze sia europee che mediorientali.\nLa cucina offre una variet\u00e0 di piatti con varie erbe e spezie.\nOgni provincia storica della Georgia ha la sua distinta cucina tradizionale, come la magreliana, Cacheziana e Imereziana.\nL'importanza sia del cibo che delle bevande nella cultura georgiana si osserva durante la festa della Supra, quando viene preparato un grande assortimento di piatti, sempre accompagnato da grande numero di vini, e che pu\u00f2 durare per ore.\nNei paesi dell'ex Unione Sovietica, il cibo georgiano \u00e8 famoso a causa dell'immigrazione dei georgiani in questi paesi ed in particolare in Russia.\nDifatti nelle grandi citt\u00e0 russe sono presenti ristoranti georgiani, e anche i ristoranti russi inseriscono nei loro men\u00f9 piatti georgiani.\nPane.\nKhachapuri"}
{"id": "4605076", "revid": "287204", "url": "https://it.wikipedia.org/wiki?curid=4605076", "title": "Monowi", "text": "Monowi ( ) \u00e8 un villaggio degli Stati Uniti d'America della contea di Boyd nello Stato del Nebraska. La popolazione era di 1 persona al censimento del 2010, il che la rende l'unica comunit\u00e0 incorporata negli Stati Uniti con una tale popolazione. Secondo la tradizione \"Monowi\" significa \"fiore\" in una lingua dei nativi americani, sebbene non sia stata identificata quale. Le origini del nome parrebbero quindi dovute all'ampia fioritura selvatica che caratterizzava la zona.\nGeografia fisica.\nSecondo lo United States Census Bureau, il villaggio ha una superficie totale di , tutte occupate da terra. Il villaggio si trova nella parte orientale della contea di Boyd, nella regione nord-orientale del Nebraska. Si trova tra il fiume Niobrara e il pi\u00f9 grande fiume Missouri. La comunit\u00e0 pi\u00f9 vicina a Monowi \u00e8 Lynch, situata circa di distanza. Il villaggio si trova circa da Omaha.\nStoria.\nMonowi \u00e8 stata pianificata nel 1902 quando la \"Fremont, Elkhorn and Missouri Valley Railroad\" \u00e8 stata estesa fino a quel punto. Un ufficio postale fu creato a Monowi nel 1902, e rimase in funzione fino al 1967.\nGli anni di picco di Monowi risalgono al 1930, quando la popolazione era di 150 abitanti. Come molte altre piccole comunit\u00e0 delle Grandi Pianure, ha perso i suoi abitanti pi\u00f9 giovani che sono emigrati verso altre citt\u00e0 in crescita pi\u00f9 vivace e con posti di lavoro migliori. Durante il censimento del 2000, il villaggio consisteva di 2 abitanti; solo una coppia sposata, Rudy e Elsie Eiler, vivevano l\u00ec. Rudy mor\u00ec nel 2004, lasciando la moglie come unica residente rimasta. In questa veste, Elsie Eiler ricopre il ruolo di sindaco, garantendosi una concessione di licenza per vendita di alcolici, e pagando le tasse a se stessa. Le \u00e8 richiesto di presentare un piano stradale annuale per ottenere i fondi necessari per il regolare mantenimento della strada e dei quattro lampioni del villaggio.\nNonostante il villaggio sia quasi abbandonato, dispone di una biblioteca intitolata a Rudy Eiler, che custodisce 5.000 libri ed \u00e8 mantenuta dall'unica abitante. Inoltre, Elsie gestisce una taverna che attira clienti regolari anche da localit\u00e0 distanti.\nSociet\u00e0.\nEvoluzione demografica.\nSecondo il censimento del 2010, la popolazione \u00e8 costituita da una persona, la sindaca Elsie Eiler."}
{"id": "4605082", "revid": "256896", "url": "https://it.wikipedia.org/wiki?curid=4605082", "title": "SNTF", "text": ""}
{"id": "4605083", "revid": "1573940", "url": "https://it.wikipedia.org/wiki?curid=4605083", "title": "Miniopterus aelleni", "text": "Miniopterus aelleni () \u00e8 un pipistrello della famiglia dei Miniotteridi endemico del Madagascar e delle Isole Comore.\nDescrizione.\nDimensioni.\nPipistrello di piccole dimensioni, con una lunghezza totale tra 88 e 95\u00a0mm, l'avambraccio \u00e8 lungo tra i 35 e i 41\u00a0mm, la coda tra i 40 e i 45\u00a0mm, il piede tra i 5 e i 7\u00a0mm e le orecchie tra i 10 e i 12\u00a0mm. Il Miniopterus aelleni arriva ad un peso di 6,5\u00a0g.\nAspetto.\nLe parti dorsali variano dal marrone al marrone scuro, con la testa talvolta pi\u00f9 chiara, mentre le parti ventrali sono brizzolate, dovuto alla punta giallo-brunastra dei peli. La fronte \u00e8 molto alta, il muso \u00e8 stretto e con le narici molto piccole. Le orecchie sono corte, triangolari e con l'estremit\u00e0 arrotondata. Il trago \u00e8 lungo, largo alla base, con una flangia laterale e che diviene affusolato e piegato in avanti verso l'estremit\u00e0 smussata. Le membrane alari sono marroni o marroni scure e attaccate posteriormente lungo le anche. La coda \u00e8 molto lunga ed inclusa completamente nell'ampio uropatagio, il quale \u00e8 cosparso di piccoli peli.\nEcolocazione.\nEmette ultrasuoni a basso ciclo di lavoro con impulsi di breve durata a frequenza modulata iniziale tra 75 e 119\u00a0kHz, finale tra 46 e 50\u00a0kHz e massima energia tra 49,5 e 54,8\u00a0kHz.\nBiologia.\nComportamento.\nSi rifugia probabilmente all'interno di grotte calcaree.\nAlimentazione.\nSi nutre di insetti.\nDistribuzione e habitat.\nQuesta specie \u00e8 endemica del Madagascar settentrionale ed orientale e dell'isola di Anjouan, nelle Isole Comore.\nVive nelle foreste decidue secche fino a 1.100 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4605085", "revid": "1461544", "url": "https://it.wikipedia.org/wiki?curid=4605085", "title": "Masada (miniserie televisiva)", "text": "Masada \u00e8 una miniserie televisiva del 1981 originariamente trasmessa dalla ABC; in prima tv italiana and\u00f2 in onda su Canale 5 per quattro domeniche consecutive alle 20:25 dal 20 marzo al 10 aprile 1983. La fiction \u00e8 tratta dal romanzo \"The Antagonists\" di Ernest K. Gann, pubblicato in lingua italiana da Sperling &amp; Kupfer nel 1983 col titolo \"Gli eroi di Masada\".\nTrama.\nPalestina I secolo d.C., la prima guerra giudaica sta volgendo al termine. La popolazione israelita \u00e8 ormai quasi interamente sottomessa alla dominazione romana, solo un gruppo costituito da meno di 700 guerrieri zeloti guidati da Eleazar Ben Yair, rimane irremovibilmente deciso a non cedere all'invasore. Asserragliatisi sulla rocca di Masada essi resisteranno strenuamente per circa tre anni all'assedio dell'esercito avversario, al comando di Cornelio Flavio Silva, fino alla sconfitta definitiva. I Romani riusciranno a entrare nella fortezza nemica, ma qui li attender\u00e0 un'incredibile quanto atroce scoperta.\nProduzione.\nIn precedenza sia Joseph Losey che Orson Welles erano sembrati interessati a portare sullo schermo gli avvenimenti di Masada, ma quello pi\u00f9 concretamente vicino a realizzare tale trasposizione fu Luchino Visconti: egl\u00ec comp\u00ec infatti dei sopralluoghi nei territori che furono teatro della vicenda reale. Purtroppo tale progetto sfum\u00f2 a causa dei vari conflitti arabo-israeliani, che all'epoca rendevano quelle zone inagibili per le riprese.\nNel 1971 Joel Oliansky realizz\u00f2 una sceneggiatura cinematografica dal romanzo \"The Antagonists\" di Ernest K. Gann uscito nello stesso anno; il suo adattamento per\u00f2 risult\u00f2 essere troppo esteso per un film intorno alle 2 ore e mezza standard di durata prevista. Con lo scoppio della guerra del Kippur il tutto fu accantonato. Nel 1978 Brandon Stoddard, vicepresidente della ABC, decise di recuperare il progetto e nomin\u00f2 George Eckstein a capo della produzione, mentre Oliansky fu incaricato di rivedere ed estendere la sua sceneggiatura. Le riprese furono affidate a Boris Sagal, gi\u00e0 realizzatore di un precedente lavoro per la \"ABC\": \"Ike\".\nIl regista volle rimanere il pi\u00f9 possibile fedele all'opera dello scrittore statunitense; quest'ultimo, nelle note introduttive del suo libro, ne rivendicava l'estrema accuratezza storica del contenuto. Per ottenere estrema veridicit\u00e0 nella ricostruzione, rispetto agli avvenimenti narrati, la produzione scelse quindi di girare esattamente nei luoghi storicamente accertati, in cui avvennero i fatti. Nonostante l'intenzionale fedelt\u00e0 storica, diverse furono le licenze artistiche degli autori, sia per quanto riguarda le vicende private dei protagonisti quanto per gli avvenimenti narrati. La lavorazione dur\u00f2 circa tre anni per un costo di 25 milioni di dollari e furono impiegate intorno a 5000 comparse. La fortezza fu ricostruita a circa un miglio dai resti di quella originaria, al tempo gi\u00e0 divenuta monumento nazionale israeliano. Le riprese furono integrate da quelle effettuate negli studios della Universal situati al n\u00ba100 di \"Universal City Plaza\" presso Universal City (California). All'esperto Vittorio Nino Novarese, specializzato in \"kolossal\" e \"peplum\", fu affidata la realizzazione dei costumi. Con \"Masada\" Peter O'Toole recit\u00f2 nel suo primo lavoro televisivo, mentre Peter Strauss era al tempo \"reduce\" da un'altra celebre produzione \"ABC\", ovvero \"Il ricco e il povero\". Gli autori scelsero di porre sullo stesso piano i due personaggi principali, entrambi con pari nobilt\u00e0 d'animo ed autorevolezza da leader carismatici.\nNell'edizione originale la serie era introdotta e si concludeva con le immagini di alcune reclute israeliane, all'epoca della realizzazione della fiction; esse erano state filmate mentre compivano il loro giuramento, sui resti della fortezza protagonista delle vicende narrate, promettendo solennemente che non sarebbe mai pi\u00f9 accaduta un'altra \"Masada\". Queste immagini, insieme al commento della voce fuori campo che le accompagnava, furono al tempo valutate come eccessivamente propagandistiche, nei confronti dell'Esercito israeliano."}
{"id": "4605089", "revid": "256896", "url": "https://it.wikipedia.org/wiki?curid=4605089", "title": "Societ\u00e0 Anonima di Navigazione Aerea Transadriatica", "text": ""}
{"id": "4605090", "revid": "287204", "url": "https://it.wikipedia.org/wiki?curid=4605090", "title": "Massini", "text": ""}
{"id": "4605093", "revid": "256896", "url": "https://it.wikipedia.org/wiki?curid=4605093", "title": "Societ\u00e0 Aerea Mediterranea", "text": ""}
{"id": "4605100", "revid": "123386893", "url": "https://it.wikipedia.org/wiki?curid=4605100", "title": "Istituto tecnico per attivit\u00e0 sociali", "text": "L'Istituto tecnico per attivit\u00e0 sociali, in breve anche ITAS, \u00e8 stato un istituto di formazione dell'ordinamento italiano, vigente in Italia dal 1956 al 2014.\nTale istituto di istruzione tecnica per attivit\u00e0 sociali, con corsi di studio ad indirizzo generale e specializzati per economi-dietisti e dirigenti di comunit\u00e0 ha contribuito, in Italia e nella Svizzera italiana, alla preparazione professionale di personale dirigente e tecnico destinato a operare nelle attivit\u00e0 economiche professionali dei servizi alla persona e alle comunit\u00e0.\nStoria.\nL'istituto tecnico per attivit\u00e0 sociali \u00e8 ufficialmente costituito in Italia nel 1956, assumendo originariamente la denominazione di istituto tecnico femminile (abbreviato in ITF), in seguito alla trasformazione, completata nel 1960, delle scuole di magistero professionale per l'insegnamento dell'economia domestica nate nel 1931 (era stata attivata una sperimentazione didattica quinquennale, conclusasi con un esame di Stato negli anni 1952/1953).\nIn origine, la legge n. 782/1956 istituisce nelle principali citt\u00e0 italiane corsi di studio a indirizzo generale nelle attivit\u00e0 economiche per i servizi alle famiglie e alle collettivit\u00e0 (economie domestiche familiari e collettive), ravvisando fin da subito la necessit\u00e0 di istituire ulteriori indirizzi formativi specializzati, in relazione alle crescenti esigenze del paese, nelle attivit\u00e0 economiche professionali per i servizi assistenziali socio-sanitari e educativi alla persona e alle comunit\u00e0. In seguito a diversi lavori del Parlamento italiano, nel 1963 vengono quindi istituti i corsi di studio per le specializzazioni di dirigente di comunit\u00e0 e di economo-dietista (anche declinato in economo-dietista di comunit\u00e0), professionisti specificamente destinati a operare nelle comunit\u00e0, ovvero: \"istituzioni a carattere formativo, educativo, medico sociale, assistenziale che, specie nel campo pediatrico, della riabilitazione, della geriatria, vanno sempre pi\u00f9 aumentando in uno stato moderno che vuole risolvere i delicati problemi dell'assistenza sociale\", come recita il successivo decreto del Ministero della pubblica istruzione del 14 gennaio 1967, che stabilisce i relativi profili professionali.\nCon l'evoluzione sociale, che superer\u00e0 l'idea di professioni per l'assistenza socio-sanitaria e l'educazione come proprie delle donne, si considera l'esigenza di modificare la denominazione dell'istituto di formazione, in quanto appare ormai incongruente con le professionalit\u00e0 che vengono formate nei corsi di studio, a cui accedono sia donne sia uomini; dal 1984 al 1988 il Parlamento italiano esamina la proposta della denominazione di \"istituto tecnico per operatori sociali\", tuttavia, con la motivazione che un'imminente riforma avrebbe riconsiderato l'intero assetto del sistema di istruzione e formazione, solo nel 1998 verr\u00e0 assunta la denominazione definitiva di \"istituto tecnico per attivit\u00e0 sociali\", per decreto interministeriale della pubblica istruzione e del tesoro. Il cambiamento riguarder\u00e0 esclusivamente la denominazione dell'istituto di formazione, rispetto al principio di neutralit\u00e0 di genere nel linguaggio, lasciando invariato l'ordinamento di studio istituito dalla legge italiana del 1956, come confermato dal ministro dell'istruzione pro tempore Luigi Berlinguer in risposta a un'interrogazione parlamentare che chiedeva conto del provvedimento amministrativo.\nGli insegnamenti, con i relativi piani di studio, vengono stabiliti, nell'ambito delle riforme italiane per la modernizzazione del sistema di formazione tecnica professionale, mediante un susseguirsi di decreti del Ministero della Pubblica istruzione, il 10 agosto 1963, il 1\u00ba giugno 1964, finch\u00e9 non si arriva, il 14 gennaio 1967, alla definizione dei \"programmi di studio degli istituti tecnici per attivit\u00e0 sociali a indirizzo generale e indirizzi specializzati per economi-dietisti e per dirigenti di comunit\u00e0\", che saranno vigenti sino alla cessazione degli istituti di formazione.\nDal 1966, gli istituti tecnici per attivit\u00e0 sociali, considerati fino a quel momento solo finalizzati all'abilitazione della professione (come gli istituti tecnici in generale, secondo la riforma Gentile del 1923), sono riconosciuti anche propedeutici al proseguimento degli studi universitari e, sulla base del carattere dei piani di studio, viene stabilita inizialmente la possibilit\u00e0 di accesso alle facolt\u00e0 di scienze delle preparazioni alimentari, scienze biologiche, scienze naturali, chimica, economia e commercio e lingua e letteratura straniere (quest'ultima era gi\u00e0 stata individuata dal 1961 per tutti gli istituti tecnici). Dal 1969, anche sotto la spinta di una rilevante stagione di movimenti studenteschi, vengono approvate norme che liberalizzano l'accesso a tutti i diplomati di istituti tecnici agli studi universitari.\nA partire dagli anni 1991/1992, si apre in Italia, per una riforma nazionale del sistema di istruzione e formazione, una stagione di sperimentazioni didattiche-formative promosse dal Ministero dell'istruzione, dell'universit\u00e0 e della ricerca a cui aderiscono alcuni istituti tecnici per attivit\u00e0 sociali, che vedono l'attivazione di nuovi corsi di studio, soprattutto nel settore biologico sanitario (nell'ambito del cosiddetto progetto Brocca). Dal 1997/1998, con l'introduzione dell'autonomia degli istituti di istruzione, un'ulteriore sperimentazione formativa chiamata \"progetto autonomia\", effettuata dagli istituti di istruzione d'intesa con il dicastero dell'Istruzione, riguarder\u00e0 solo i piani di studio per la specializzazione di dirigente di comunit\u00e0, caratterizzandosi in un nuovo settore formativo denominato \"salute\".\nNel 2012, secondo un report della Fondazione Giovanni Agnelli pubblicato dal Sole 24 Ore, vari istituti tecnici per le attivit\u00e0 sociali facevano parte dei migliori istituti di istruzione tecnica professionale, giudizio che sar\u00e0 poi confermato, nell'ambito dello studio \"Eduscopio\", fino al 2014, soprattutto in rapporto alla capacit\u00e0 dell'istituto di formazione ai fini dell\u2019inserimento lavorativo.\nCon la riforma dell'istruzione tecnica attivata negli anni 2010/2011 in Italia, i corsi di studio generali e specializzati di istituto tecnico per attivit\u00e0 sociali, con i relativi profili professionali, vengono collocati a esaurimento, cessando definitivamente negli anni 2013/2014. Nell'ambito del conseguente riordino degli istituti tecnici, gli istituti tecnici per attivit\u00e0 sociali sono fatti confluire per lo pi\u00f9 negli istituti tecnici del settore economico con indirizzo di studio in \"amministrazione, finanza e marketing\", che per\u00f2 non si caratterizzano per una continuit\u00e0 formativa dei profili professionali socio-sanitari-educativi, oppure negli istituti tecnici del settore tecnologico, con indirizzo di studio in \"biotecnologie sanitarie\", nel caso dei corsi di studio sperimentali nel settore salute del \"progetto autonomia\".\nNel 2014 risultavano attivi in Italia 98 istituti tecnici per le attivit\u00e0 sociali con i relativi corsi di studio.\nNel 2015, in via eccezionale, si svolge una sessione straordinaria d'esame di Stato per i candidati alla specializzazione di dirigente di comunit\u00e0, in considerazione dell'alto numero di candidati esterni ai corsi di studio, provenienti per lo pi\u00f9 dalle professioni sociali, sanitarie e educative con bisogni di aggiornamento e specializzazione professionale.\nOfferta formativa.\nPer le peculiari vicende storiche dei servizi alle persone e alle comunit\u00e0 in Italia, l'istituto di istruzione si struttura in un indirizzo generale al quale si aggiungono due indirizzi specializzati, conseguentemente si articola in tre ordinamenti di studio in \"tecnico per attivit\u00e0 sociali\":\nInsegnamenti.\nI corsi di studio sono articolati in un biennio propedeutico comune e un successivo ciclo triennale a indirizzo generale o a indirizzo specializzato.\nGli insegnamenti del biennio propedeutico sono: italiano (6 ore settimanali), storia ed educazione civica (2 ore settimanali), lingua straniera (3 ore settimanali), matematica (4 ore settimanali), fisica (2 ore settimanali), scienze naturali e geografia (3 ore settimanali), disegno (4 ore settimanali), economi domestica collettiva/scienze dell'alimentazione e dell'ospitalit\u00e0 (2 ore settimanali), tecniche ed esercitazioni di economia domestica/alimentazione e dei servizi di ospitalit\u00e0 (2 ore settimanali), lavori tessili, dell'abbigliamento e della moda (4 ore settimanali), educazione fisica (2 ore settimanali), religione o attivit\u00e0 alternative (1 ora settimanale).\nCorso di studio per Dirigente di comunit\u00e0.\nNell'ambito del cosiddetto \u201cprogetto autonomia\u201d, attivato con l'introduzione dell\u2019autonomia degli istituti di istruzione in Italia, il corso di studio per la specializzazione di dirigente di comunit\u00e0 si caratterizza nell'indirizzo formativo sperimentale del settore \"salute\", di conseguenza gli insegnamenti del piano di studio, oggetto di un aggiornamento dei contenuti disciplinari, assumeranno una diversa denominazione: igiene e rischio collettivo e educazione sanitaria; anatomia, fisiologia e patologia; scienza della nutrizione; chimica organica e biochimica; elementi di biofisica; elementi di farmacologia e tossicologia; tecniche di relazioni interpersonali e legislazione sanitaria.\nDiplomi e abilitazioni professionali.\nIn Italia, al superamento dell'esame di Stato conclusivo dei corsi di studio di istituto tecnico per attivit\u00e0 sociali viene rilasciato il relativo \"diploma in Attivit\u00e0 sociali\", che reca anche la specificazione dell'indrizzo di studio seguito dallo studente, secondo la dicitura:\nTale diploma di Stato, in applicazione di specifiche leggi italiane, costituisce contestualmente una \"abilitazione per l'esercizio dell'attivit\u00e0 professionale\" delle rispettive professioni e costituisce titolo tecnico-professionale di accesso all'insegnamento tecnico-pratico dell'economia domestica e dei servizi socio-sanitari ed altres\u00ec di tecnologie tessili, dell\u2019abbigliamento e della moda, previo conseguimento dell'abilitazione all'esercizio alla professione docente (mediante la formazione universitaria ovvero mediante superamento di un concorso pubblico per titoli ed esami). \nLa legislazione igienico-alimentare italiana, in accordo a quella europea, attribuisce a tali professionisti anche l'\"abilitazione per l'esercizio dell'attivit\u00e0 professionale per il commercio, la preparazione e la somministrazione degli alimenti\".\nLa specializzazione di dirigente di comunit\u00e0, costituisce una specifica abilitazione per l'esercizio della professione di dirigente, tecnico e educatore dei servizi assistenziali socio-sanitari e educativi, inoltre la normativa professionale la riconosce quale \"titolo di preferenza\" nei concorsi pubblici per l'accesso alla carriera di educatore d'infanzia degli asili nido e degli altri servizi di assistenza all'infanzia.\nLa specializzazione di economo-dietista costituisce una specifica abilitazione per l'esercizio della professione di tecnico esperto dei servizi di alimentazione delle collettivit\u00e0, la normativa professionale la riconosce quale titolo professionale per l'esercizio della professione di dietista (in seguito a un tirocinio semestrale in dietologia presso un servizio sanitario).\nA partire dal 2015 tali specializzazioni non saranno pi\u00f9 formate dagli istituti tecnici per attivit\u00e0 sociali, collocati ad esaurimento nel 2010, fermo restando il valore legale dei diplomi in attivit\u00e0 sociali di abilitazione all'esercizio dell'attivit\u00e0 professionale di dirigente di comunit\u00e0 e economo-dietista, la formazione dei profili professionali del settore sociale, sanitario e educativo passer\u00e0 per lo pi\u00f9 all'alta formazione tecnica e professionale e all'universit\u00e0.\nInfine, in conseguenza dell'assolvimento dell'istruzione secondaria superiore, i diplomi di istituto tecnico per attivit\u00e0 sociali consentono la partecipazione ai concorsi pubblici per l'accesso alle carriere di concetto dello Stato e degli enti pubblici nonch\u00e9 il proseguimento degli studi presso gli istituti di alta formazione e le universit\u00e0."}
{"id": "4605103", "revid": "1276819", "url": "https://it.wikipedia.org/wiki?curid=4605103", "title": "MGS5", "text": ""}
{"id": "4605118", "revid": "118894406", "url": "https://it.wikipedia.org/wiki?curid=4605118", "title": "AIB-CUR", "text": "AIB-CUR \u00e8 la principale lista di discussione dei bibliotecari italiani.\nStoria.\nLa lista \u00e8 stata promossa autonomamente nel 1992 dalla Commissione nazionale Universit\u00e0 e Ricerca dell'Associazione italiana biblioteche (AIB); da ci\u00f2 deriva la sigla AIB-CUR. Nel luglio 2013 conta circa 6.200 iscritti e rappresenta una delle maggiori liste professionali italiane..\nFunzionamento.\nLa lista di discussione \u00e8 gestita con il LISTSERV messo a disposizione dal CINECA di Bologna e curata da una segreteria tecnica coordinata da Eugenio Gatto.\nL'iscrizione \u00e8 libera ed i messaggi sono moderati per garantirne una formattazione efficace e il blocco dello SPAM. Dal luglio 1997, per favorire la leggibilit\u00e0 dei messaggi, \u00e8 stato suggerito di assegnare un prefisso standard a determinati messaggi: i pi\u00f9 frequenti sono AGENDA, per i messaggi relativi ad iniziative di tipo professionale, RICERCA, per i messaggi relativi a ricerche bibliografiche, LAVORO, per le offerte di lavoro, OFFERTA, per la messa a disposizione di libri e riviste\nNel giugno 2013 Giulio Bonanome ha proposto alla lista un questionario relativo sia alle modalit\u00e0 di moderazione della lista sia alla presenza nel nome della sigla AIB nonostante la lista non sia da essa dipendente.\nContenuti.\nNel corso dei 23 anni di vita la lista di discussione ha coperto tre aree tematiche:"}
{"id": "4605124", "revid": "287204", "url": "https://it.wikipedia.org/wiki?curid=4605124", "title": "Jonathan Adams (disambigua)", "text": ""}
{"id": "4605125", "revid": "367445", "url": "https://it.wikipedia.org/wiki?curid=4605125", "title": "Reinaldo Creagh", "text": ""}
{"id": "4605128", "revid": "367445", "url": "https://it.wikipedia.org/wiki?curid=4605128", "title": "Reynaldo Creagh Verane", "text": ""}
{"id": "4605129", "revid": "60017668", "url": "https://it.wikipedia.org/wiki?curid=4605129", "title": "Antagonismo", "text": ""}
{"id": "4605131", "revid": "599013", "url": "https://it.wikipedia.org/wiki?curid=4605131", "title": "Lars-Olof Mattsson", "text": "Carriera.\nMattsson allen\u00f2 l'Oddevold dal 1990 al 1991. Fu poi tecnico del Degerfors nel 1993. Dal 1994 al 1995 guid\u00f2 i norvegesi del Fredrikstad: in questa squadra, a gennaio 1995, licenzi\u00f2 sorprendentemente uno dei calciatori pi\u00f9 rappresentativi del club, Per Egil Ahlsen, giudicando inadeguate le sue capacit\u00e0 atletiche. Terminata questa esperienza torn\u00f2 in Svezia, al Ljungskile.\nFu poi commissario tecnico della Svezia Under-21, guidandola all'europeo di categoria del 1998. In seguit\u00f2 allen\u00f2 il V\u00e4stra Fr\u00f6lunda, per poi tornare in Norvegia per diventare il tecnico del Moss. Nel 2005, fu allenatore del T\u00f8nsberg. Torn\u00f2 poi in patria, ancora al Ljungskile nel 2006 e al Trollh\u00e4ttan dal 2007 al 2010.\nA gennaio 2011, divent\u00f2 commissario tecnico della , raggiungendo un accordo per guidare la Nazionale per una sola partita, contro il . Successivamente, per\u00f2, la collaborazione fu prolungata. Ad aprile 2011, il contratto fu prolungato nuovamente, stavolta fino al termine delle qualificazioni alla Coppa delle nazioni africane 2012. Mattsson fu nominato commissario tecnico dal Ministro dello Sport locale, ma non venne riconosciuto dalla federazione sierraleonese. Per questo, fu necessario organizzare una riunione, al termine della quale le parti in causa raggiunsero un accordo e Mattsson fu riconosciuto ufficialmente come commissario tecnico. A maggio 2012, firm\u00f2 un contratto a tempo pieno. Il 28 marzo 2013, manifest\u00f2 la volont\u00e0 di abbandonare il suo incarico di commissario tecnico, per prendersi una pausa dal mondo del calcio. Inizialmente, la Sierra Leone neg\u00f2 le dimissioni di Mattson, ma poi nomin\u00f2 Johnny McKinstry come suo sostituto. Nel 2014, torn\u00f2 all'Oddevold."}
{"id": "4605132", "revid": "164044", "url": "https://it.wikipedia.org/wiki?curid=4605132", "title": "Lars Olof Mattsson", "text": ""}
{"id": "4605136", "revid": "124123", "url": "https://it.wikipedia.org/wiki?curid=4605136", "title": "Ziyad Baha' al-Din", "text": "Biografia.\nFiglio dello scrittore A\u1e25mad Bah\u0101\u02be al-D\u012bn, si \u00e8 laureato in Giurisprudenza nell'Universit\u00e0 del Cairo e ha conseguito anche una laurea in Economia presso l'Universit\u00e0 Americana del Cairo, e un Master in Law International Business nell'Universit\u00e0 di Londra e un PhD nel medesimo ateneo britannico. \nComponente del supremo organo del Partito Socialdemocratico Egiziano, ha presieduto l'Authority egiziana per gli Investimenti, dimettendosi da essa nel 2007. Ha fondato l'Authority del Controllo finanziario, dimettendosi da essa quando Ahmad Shafiq fu nominato da Hosni Mubarak Primo ministro dell'Egitto, all'inizio della Rivoluzione egiziana del 25 gennaio 2011.\n\u00c8 stato anche consigliere giuridico della Banca centrale d'Egitto e Presidente del suo Consiglio di Amministrazione, nonch\u00e9 professore universitario e componente del consiglio della fondazione dell'Universit\u00e0 Americana del Cairo.\n\u00c8 stato infine parlamentare egiziano nel Consiglio del Popolo, disciolto nel 2011 in seguito alla Rivoluzione scoppiata in quel medesimo anno."}
{"id": "4605138", "revid": "767487", "url": "https://it.wikipedia.org/wiki?curid=4605138", "title": "Keaton Henson", "text": "Henson soffre di ansia e, per questo motivo, raramente si esibisce in pubblico.\nData la sua passione per la pittura e il disegno, ha presentato una mostra d'arte alla galleria Pertwee Anderson &amp; Gold di Londra, nel Gennaio 2013. Ha inoltre rilasciato un romanzo grafico, \"Gloaming\", pubblicato da Pocko, che \u00e8 \"essenzialmente una guida per un mondo spirituale al di l\u00e0 della nostra realt\u00e0\" e un libro di poesia chiamato \"Idiot Verse\", uscito tradotto in Italia nel novembre 2017 per Giovane Holden Edizioni.\nBiografia.\nL'inizio della sua carriera (1988-2012).\nKeaton Henson \u00e8 nato nel 1988 a Londra, in Inghilterra. \u00c8 figlio dell'attore Nicky Henson e della ballerina Marguerite Porter.\nOriginariamente era solo un illustratore. Ha infatti disegnato le copertine di molti album come \"Hey Everyone!\" dei \"Dananananaykroyd\" e \"Take to the Skies\" dei \"Enter Shikari.\"\nHenson, per\u00f2, registrava canzoni nel suo appartamento a Londra, inizialmente solo per se stesso. Come regalo di compleanno ha dato la registrazione di una delle sue canzoni al suo migliore amico, e quest'ultimo, una volta ascoltatala, lo ha incoraggiato a pubblicare la sua musica online.\nNel Novembre del 2010 \u00e8 stato rilasciato il suo album di debutto, Dear..., dal Motive Sound Recordings, in un'edizione limitata che Keaton aveva fatto a mano. Nel 2011 ha pubblicato un singolo, Metaphors, con la Porchlight Records. L'artista ha inoltre registrato la colonna sonora \"Don't Be Afraid\" per il film \"Tormented.\"\nIl successo di Henson arriv\u00f2 quando Zane Lowe trasmise \"You Don't Know How Lucky You Are\" sulla BBC Radio 1 per la prima volta il giorno Mercoled\u00ec 7 settembre 2011, dicendo: \"Questo brano \u00e8 uno dei pezzi pi\u00f9 speciali che io abbia mai ascoltato in tutto questo tempo\". La canzone ricevette una reazione molto positiva da parte degli ascoltatori.\nIl cantante inizi\u00f2 a lavorare per la Oak Ten Records e rilasci\u00f2 nuovamente \"Dear...\" nel 2012. L'album venne ben criticato. La BBC disse: \"Keaton Henson non \u00e8 ancora celebre, ma con un talento come il suo, ha tutto il diritto di esserlo\", e sul sito Metacritic, Dear... ricevette un punteggio di 70 su 100.\nI singoli di maggior successo dell'album furono Charon, Small Hands e You Don't Know How Lucky You Are, per ognuno dei quali \u00e8 stato fatto un video musicale su Youtube. Il video di Charon fu candidato per gli UK MVA nella categoria Best Budget Indie/Rock. Small Hands vinse il premio come migliore video musicale ai Rushes Soho Shorts del 2012.\nHenson ha pubblicaton \"The Lucky EP\" nel Luglio del 2012.\nNel Novembre 2012, Keaton ha disegnato una t-shirt per la campagna Yellow Bird Project per accumulare soldi destinati ai giovani malati di cancro.\n\"Birthdays\" e altri progetti (2013- oggi).\nL'artista ha scritto e registrato il suo nuovo album in meno di un anno. \u00c8 andato in California per lavorare con il produttore americano Joe Chiccarelli. Nel Febbraio 2013 ha rilasciato \"Birthdays\". La BBC, parlando dell'album, ha detto che il modo migliore per allontanarsi dal frastuono del mondo di oggi e dai soliti social, \u00e8 ascoltare le canzoni di Keaton Henson. Venne pubblicata un'edizione limitata dell'album con tre tracce bonus e un disegno fatto da Keaton, preso da una grande quantit\u00e0 di dipinti che Henson fece e tagli\u00f2 in 196 pezzi.\nI singoli di maggior successo di \"Birthdays\" sono stati: \"Lying to You\", \"Sweetheart, What Have You Done To Us\" e \"You\" ( di cui ci fu un'edizione limitata per il Record Store Day con una stampa di Keaton nel lato posteriore del CD). L'album venne anche realizzato come un libro che conteneva illustrazioni, fatte da artisti differenti, che accompagnavano le canzoni.\nNel 2012 e nel 2013, Keaton Henson si \u00e8 esibito in piccole sedi, in gallerie o nei musei. Verso la fine del 2013 ha suonato in tre chiese in Inghilterra.\nNell'Agosto 2013 NPR Music ha pubblicato un live \"Tiny Desk Concert\" sul loro sito internet e su YouTube con una scaletta formata da \"You Don't Know How Lucky You Are\", \"Sweetheart What Have You Done to Us\" e \"You\".\nIl 16 Giugno 2014 Henson si esibito nella Queen Elizabeth Hall a Londra come parte del Meltdown festival il cui curatore \u00e8 stato James Lavelle.\nNel 2014 ha pubblicato un altro album, \"Romantic Works,\" insieme al violoncellista Ren Ford, che inizialmente era possibile ascoltare solo sul sito \"The Guardian,\" ma, successivamente, venne reso disponibile anche su Spotify.\nAll'inizio del 2015 Henson ha composto la colonna sonora per \"Young Men\", un progetto di danza per BalletBoyz che \u00e8 stato presentato al Sadler's Wells Theatre, a Londra, come una co-produzione con 14-18 NOW.\nTutti i suoi album sono disponibili anche come vinili da Giugno 2015.\nNell'Ottobre 2015 \u00e8 stato rilasciato l'album \"Behaving\", che ha uno stile leggermente diverso rispetto alle sue precedenti canzoni. L'album fu prima reso disponibile du Soundcloud e su iTunes. Lo stesso mese Henson pubblic\u00f2 \"Idiot Verse\".\nLa sua musica \u00e8 stata usata come colonna sonora dei due programmi televisi della BBC \"In the Flesh\" (2013-2014), \"Elementary\", e nel film \"X+Y\" (2014).\nIl 16 Settembre 2016, Keaton ha pubblicato \"Kindly Now\", i cui brani pi\u00f9 famosi sono \"March\", \"Alright\" e \"The Pugilst\".\nIl 10 novembre 2017 esce ufficialmente, in occasione del Pisa Book Festival, la prima traduzione italiana della sua silloge poetica \"Idiot Verse\" per Giovane Holden Edizioni."}
{"id": "4605140", "revid": "4252", "url": "https://it.wikipedia.org/wiki?curid=4605140", "title": "New style", "text": ""}
{"id": "4605142", "revid": "767487", "url": "https://it.wikipedia.org/wiki?curid=4605142", "title": "Legge sulla bandiera e inno nazionale giapponese", "text": "La , abbreviato in , \u00e8 una legge che ha formalmente istituito l'uso della bandiera e dell'inno nazionale in Giappone. Prima della sua ratifica, il 13 agosto del 1999, non vi era una bandiera o un inno ufficiale nel Paese. La bandiera , comunemente chiamata , rappresent\u00f2 comunque la bandiera giapponese non ufficiale fin dal 1870; fu usato come inno giapponese \"de facto\" fin dal 1880. Dopo la sconfitta giapponese nella seconda guerra mondiale, si sugger\u00ec di usare la \"hinomaru\" e \"Kimi ga yo\" come i simboli ufficiali nazionali giapponesi. Tuttavia, un primo tentativo di approvare una legge che li avrebbe posti come tali fall\u00ec nella Dieta nel 1974, a causa dell'opposizione dell'Unione degli insegnanti giapponesi che ancora vedeva un collegamento tra l'uso della \"hinomaru\" e la parentesi militaristica nipponica. Soltanto a seguito del suicidio di un preside di una scuola a Hiroshima, durante una disputa sull'uso dei simboli durante le cerimonie scolastiche, le parti in causa riuscirono a trovare un accordo.\nDopo un voto nelle camere della Dieta, la legge fu approvata il 9 agosto 1999 e fu promulgata quattro giorni dopo, considerata una delle pi\u00f9 controverse leggi approvate dalla Dieta. Il dibattito sulla legge fece emergere una spaccatura nella leadership del Partito Democratico del Giappone (DPJ), oltre a minare la compattezza del Partito Liberal-democratico (LDP) e dei partner della coalizione. L'approvazione della legge fu accolta con reazioni contrastanti: mentre alcuni giapponesi esultarono, altri ritennero che fosse stato compiuto un passo verso la restaurazione del nazionalismo. Nei paesi che il Giappone aveva occupato durante la seconda guerra mondiale si ebbe la sensazione che il passaggio della legge, insieme ai dibattiti sulle leggi riguardo alle questioni militari e quelle relative al santuario Yasukuni, avesse segnato la svolta del Giappone verso l'estremismo di destra. Le regole e disposizioni del governo presentate agli albori della legge, soprattutto quelle presentate dalla Tokyo Board of Education (la commissione per l'educazione a Tokyo), furono addirittura contestate in sede giudiziaria da alcuni giapponesi per dei conflitti con la costituzione giapponese.\nTesto della legge.\nLa legge stabil\u00ec che la \"nissh\u014dki\" divenisse la bandiera nazionale, e che il \"Kimi ga yo\" fosse l'inno nazionale. I dettagli sui due simboli furono indicati nelle appendici, incluse specificazioni sullo stile della bandiera e sulla scrittura degli spartiti dell'inno. La legge non previde nulla riguarda all'uso o trattamento di ciascun simbolo lasciando a ciascuna agenzia e ministero nazionale e prefetturale il compito di creare le proprie regole. Infatti se fossero state implementate delle regole sull'uso dei due simboli nella legge, non ci sarebbe stato abbastanza consenso nella Dieta perch\u00e9 passasse.\nDisposizioni sulla bandiera.\nI dettagli di costruzione ed il disegno della bandiera si trovano nella prima appendice. La proporzione complessiva della bandiera \u00e8 di 2:3 tra lunghezza e larghezza. Il disco rosso \u00e8 esattamente al centro ed il suo diametro \u00e8 uguale a tre quinti della lunghezza della bandiera. Ad ogni modo, la legge del 1999 concesse l'uso continuato di bandiere fatte a mano con le proporzioni stabilite nella Proclamazione del Primo Ministro n.57 del 1870, stabilente delle proporzioni 7:10, col disco rosso decentrato d'un centesimo della bandiera verso il alto sinistro. Lo sfondo della bandiera \u00e8 bianco, ed il disco rosso, ma le sfumature esatte non furono indicate nella legge del 1999. I successivi chiarimenti del governo affermarono semplicemente che il rosso fosse di colore scuro. Ulteriori chiarimenti del Ministro giapponese della Difesa, nel 2008, definirono le sfumature del rosso. Durante una riunione della Dieta riguardo a questo, fu suggerito d'usare od un rosso brillante () od una sfumatura scelta tra quelle proposte dalla Japanese Industrial Standards.\nDisposizioni sull'inno.\nI testi e la spartitura dell'inno sono mostrati nella seconda appendice. Il testo della legge non cita una specifica persona per i testi o la musica, ma nelle note si ringrazia Hiromori Hayashi per l'arrangiamento musicale. Comunque, si pensa che Yoshiisa Oku ed Akimori Hayashi (figlio di Hiromori) sia autore della musica; l'Hayashi pi\u00f9 anziano vi pose il suo nome in quanto loro supervisore e Capo Musicista della Corte Imperiale. La canzone probabilmente s'ispir\u00f2 ad una melodia occidentale di Franz Eckert, e venne usata fin dal 1880. I testi sugli spartiti sono in hiragana, e non si parla del tempo musicale per l'arrangiamento vocale. Viene suonato col modo dorico ed in quattro quarti."}
{"id": "4605158", "revid": "804732", "url": "https://it.wikipedia.org/wiki?curid=4605158", "title": "208a Divisione costiera", "text": ""}
{"id": "4605161", "revid": "1543377", "url": "https://it.wikipedia.org/wiki?curid=4605161", "title": "Equitazione ai Giochi della VII Olimpiade - Salto ostacoli individuale", "text": "La competizione del salto ostacoli individuale di equitazione dai Giochi della VII Olimpiade si \u00e8 svolta il 12 settembre 1920 presso lo Stadio Olimpico di Anversa."}
{"id": "4605162", "revid": "122113979", "url": "https://it.wikipedia.org/wiki?curid=4605162", "title": "Diego Monaldi", "text": "Carriera.\nClub.\nCresciuto nella Virtus Aprilia per poi essere scoperto e voluto nella Virtus Roma da Massimiliano Briscese per cui giocher\u00e0 due anni (2005-2007); gi\u00e0 dal primo anno 2005-2006 parteciper\u00e0 alle finali nazionali U-14 di Bormio con l'annata 1992 senza riuscire a superare la prima fase del girone. Nel girone \"A\" delle finali nazionale U-14 di Bormio vi erano, insieme alla Virtus Roma, anche l'Armani Jeans Milano, Pol. Virtus Monte di Procida,O.F.P. Azzurra Trieste R.D.R Trieste.\nNell'anno 2006-2007, guida la Virtus Roma U-14 alla vittoria del prestigioso Trofeo Zanatta (30 dicembre 2006) con una prestazione da 37 punti personali chiudendo il torneo con una media complessiva di 27.40 punti.\nDopo qualche mese disputer\u00e0 le finali nazionali U-16 a Montecatini con l'annata 1991 e verr\u00e0 premiato come miglior giovane del torneo.\nSuccessivamente parteciper\u00e0 alle finali nazionali U-14 di Bormio ottenendo il premio MVP della manifestazione e l'ulteriore soddisfazione dell'inserimento nel quintetto ideale.\nDalla stagione 2007-08 al 2011 ha giocato nelle giovanili della Mens Sana Basket, vincendo lo scudetto Under-15, compiendo numeri da record guadagnandosi il titolo di capocannoniere(media 30,17) oltre a risultare primo anche nella valutazione globale (media 27), il tutto condito con la premiazione del trofeo MVP dalle mani del coach della nazionale Carlo Recalcati.\nIn seguito, nell'estate del 2008, far\u00e0 parte della Nazionale italiana U-16 guidata da Gaetano Gebbia che disputer\u00e0 il rinomato Torneo dell'Amicizia organizzato in Spagna, facendo cos\u00ec l'esordio il 18 luglio 2008 a Guadalajara contro la Spagna realizzando 13 punti. L'anno successivo con la Nazionale italiana U-16 ha disputato il Campionato Europeo U-16 in Lituania a Kaunas investendo anche il ruolo di Capitano risultando miglior giocatore e realizzatore (17 pts. media gara) della squadra guidata da Antonio Bocchino.\nIl 25 settembre 2009 ha esordito con la Mens Sana Siena, guidata da Simone Pianigiani, in un'amichevole contro l'Efes Pilsen Istanbul al Mandela Forum di Firenze.\nNell'anno 2009-10 partecipa,con la Mens Sana Basket Siena, al prestigioso torneo internazionale di Roma valido per lo Junior Tournament dell\u2019Euroleague; dove vinse il premio per il miglior playmaker e fu inserito nel miglior quintetto del torneo.\nNello stesso anno 2009-10 partecipa alle Finali Nazionali U-19 a Bologna, giocando due anni sotto et\u00e0 rispetto l'annata 1991, con cui raggiunge la finale da protagonista, mettendo a referto 17 punti personali contro la Virtus Bologna che si aggiudicher\u00e0 il Titolo Nazionale. Qualche settimana dopo, vincer\u00e0 il secondo Titolo Nazionale, scudetto Under-17 conteso a Vasto e viene inserito nel quintetto ideale della manifestazione.\nNell'estate dello stesso anno viene convocato nella Nazionale italiana U-18, guidata da Antonio Bocchino con l'annata 1992 per disputare il Campionato Europeo U-18 svoltosi in Lituania a Vilnius.\nNell'estate 2011, dopo aver partecipato ai consueti campionati giovanili, viene convocato in Nazionale italiana U-18 della sua categoria guidata da Stefano Bizzozi, per prendere parte al Campionato Europeo U-18 in Polonia a Breslavia sfiorando la medaglia di bronzo, classificandosi al quarto posto.\nNel corso degli ultimi anni trascorsi alla Mens Sana Siena disputa alcune partite in Serie A e avr\u00e0 modo di celebrare la vittoria di diverse competizioni come Campionato Italiano, Coppa Italia e Supercoppa italiana.\nNell'anno 2011-2012, prima del trasferimento in prestito alla Pallacanestro Firenze in DNA 2011-2012, partecipa con la Nazionale italiana U-18, al primo Mondiale 3x3 (3 contro 3) a Rimini, conquistando la medaglia di Bronzo in finale contro l'Estonia.\nDurante la stagione sportiva 2011-2012 trascorsa a Firenze, a causa di alcuni infortuni riguardanti dei giocatori della Mens Sana Basket, viene convocato per la partita di Euroleague Basketball contro il Galatasaray Spor Kul\u00fcb\u00fc Basketbol in Turchia.\nTerminata la stagione con la Pallacanestro Firenze, si trasferisce in prestito alla Junior Casale in Legadue 2012-13.\nNell'estate del 2013 partecipa con la Nazionale italiana U-20 al Campionato Europeo U-20 di Tallinn in Estonia, guidata da Stefano Sacripanti, vincendo la medaglia d'oro e laureandosi Campione d'Europa.\nLa stagione 2013-14 viene ingaggiato dal CUS Bari Pallacanestro e nel dicembre 2013 si trasferisce, sempre in prestito, alla Viola Reggio Calabria, per giocare in Divisione Nazionale A Silver.\nIl 7 luglio 2014 passa alla Proger Chieti e al termine della stagione 2014-2015 verr\u00e0 premiato come miglior giovane dell'andata in serie A2 Silver. Nell'estate 2015 arriva la chiamata della Nazionale Sperimentale italiana di Attilio Caja per disputare la tourn\u00e9e in Cina e giocare contro la padrona di casa, Irlanda e Russia.\nNell'anno 2015-16 trascorre un altro anno con la Proger Chieti in Serie A2 e chiuder\u00e0 la stagione raggiungendo la media di 32,2 minuti di impiego medio e 12,5 punti, 3,1 assist e 2,9 rimbalzi; nella sua migliore prestazione, metter\u00e0 a referto 30 punti personali, segnando anche il canestro della vittoria allo scadere, che ha permesso la permanenza matematica in Serie A2 della Proger Chieti con tre giornate di anticipo.\nDopo aver trascorso due anni alla Proger Chieti, Il 21 giugno 2016 viene ufficializzata la sua firma con la Dinamo Sassari approdando nuovamente in Serie A. \nIl 15 ottobre 2016 esordir\u00e0 con i colori della Dinamo Sassari in Serie \nA contro Basket Brescia Leonessa, sotto la guida di Federico Pasquini. Il 18 ottobre 2016 esordisce contro Basket Zielona G\u00f3ra, nella prima partita del girone della coppa europea Basketball Champions League. \nNonostante il contratto triennale, lascia i sardi al termine della prima stagione.\nIl 25 giugno 2017 viene ufficializzato Il suo trasferimento alla V.L.Pesaro, per poi essere confermato anche l'anno successivo. Nelle due annate a Pesaro rimane in campo rispettivamente 18,2 e 18,3 minuti a partita, in entrambe le stagioni contribuendo alla permanenza della VL in serie A, mettendo a disposizione della squadra le sue doti di leadership e playmaking.\nIl 9 luglio 2019 la GeVi Napoli ufficializza il suo ingaggio per la stagione 2019-20 come playmaker titolare ritrovando Stefano Sacripanti con cui vinse a Tallinn il Campionato Europeo U-20.\nNella stagione 2020-2021 guider\u00e0 da capitano la GeVi Napoli alla vittoria della Coppa Italia LNP e del Campionato Italiano Dilettanti. La stessa estate rescinde il contratto con i partenopei per firmare un contratto biennale con Scafati Basket.\nNazionale.\nLa prima convocazione in Nazionale avviene nell'estate del 2008 prendendo parte al rinomato Torneo dell'Amicizia organizzato in Spagna con la Nazionale italiana U-16 guidata da Gaetano Gebbia, facendo cos\u00ec l'esordio il 18 luglio 2008 a Guadalajara contro la Spagna realizzando 13 punti. L'anno successivo con la Nazionale italiana U-16 ha disputato il Campionato Europeo U-16 in Lituania a Kaunas investendo anche il ruolo di Capitano risultando miglior giocatore e realizzatore (17 pts. media gara) della squadra guidata da Antonio Bocchino.\nNell'estate 2010 viene convocato nella Nazionale italiana U-18 con l'annata 1992 per disputare il Campionato Europeo U-18 svoltosi in Lituania a Vilnius.\nNell'anno 2011, dopo aver partecipato ai consueti campionati giovanili, viene convocato in Nazionale italiana U-18 della sua categoria guidata da Stefano Bizzozi, per prendere parte al Campionato Europeo U-18 in Polonia a Breslavia sfiorando la medaglia di bronzo, classificandosi al quarto posto.\nNell'anno 2011-2012, prima del trasferimento in prestito alla Pallacanestro Firenze in DNA 2011-2012, partecipa con la Nazionale italiana U-18, al primo Mondiale 3x3 (3 contro 3) a Rimini, conquistando la medaglia di Bronzo in finale contro l'Estonia.\nNell'estate del 2013 partecipa con la Nazionale italiana U-20 al Campionato Europeo U-20 di Tallinn in Estonia,guidata da Stefano Sacripanti, vincendo la medaglia d'oro e laureandosi Campione d'Europa.\nMonaldi ha esordito con la Nazionale Under-20 ai FIBA EuroBasket Under-20 2013 il 9 luglio 2013, nella vittoria contro la .\nNell'estate 2015 arriva la chiamata della Nazionale Sperimentale italiana di Attilio Caja per disputare la tourn\u00e9e in Cina e giocare contro la padrona di casa, Irlanda e Russia."}
{"id": "4605164", "revid": "15756", "url": "https://it.wikipedia.org/wiki?curid=4605164", "title": "Crepis foetida", "text": "La radicchiella selvatica (nome scientifico Crepis foetida ) \u00e8 una pianta angiosperma dicotiledone della famiglia delle Asteraceae.\nEtimologia.\nL'etimologia del nome generico (\"Crepis\") non \u00e8 molto chiara. In latino \"Cr\u00e8p\u00ecs\" significa pantofola, sandalo e i frutti, di alcune specie di questo genere, sono strozzati nella parte mediana ricordando cos\u00ec (molto vagamente) questo tipo di calzare. Inoltre lo stesso vocabolo (\"krepis\") nell'antica Grecia indicava il legno di Sandalo e anche una pianta non identificata descritta da Teofrasto. Non \u00e8 chiaro quindi, perch\u00e9 S\u00e9bastien Vaillant (botanico francese, 1669 - 1722) abbia scelto proprio questo nome per indicare il genere della presente specie. L'epiteto specifico (\"foetida\") significa \"maleodorante\" e in effetti tutta la pianta emana un odore sgradevole.\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum\" (Sp. Pl. 2: 807) del 1753.\nDescrizione.\nHabitus. La pianta di questa specie \u00e8 una erbacea annuale o bienne. La forma biologica \u00e8 terofita scaposa (\"T scap\"), ossia sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Per questa pianta si pu\u00f2 considerare anche la forma biologica emicriptofita bienne (\"H bienn\"), ossia piante erbacee con gemme svernanti al livello del suolo e protette dalla lettiera o dalla neve che si distinguono dalle altre per il ciclo vitale biennale. Tutta la pianta emana un odore sgradevole (acre).\nRadici. Le radici sono fittonanti, verticali, fibrose e poco profonde.\nFusto. La parte aerea del fusto \u00e8 eretta e ascendente (o decombente o prostrata), \u00e8 ampiamente ramosa con rami angolati e superfici ispide e/o setolose e solcate. Per ogni pianta si possono avere al massimo 3 gambi (normalmente uno solo). Queste piante arrivano ad un'altezza compresa tra 1 e 5 dm (massimo 80\u00a0cm).\nFoglie. Le foglie si dividono in basali e cauline.\nInfiorescenza. Le infiorescenze sono composte da numerosi capolini (da 3 a 10) in raggruppamenti corimbosi. I capolini peduncolati sono formati da un involucro composto da brattee (o squame) disposte su 2 serie (interne ed esterne pi\u00f9 brevi) all'interno delle quali un ricettacolo fa da base ai fiori tutti ligulati. L'involucro ha una forma subcilindrica (leggermente campanulata) ed \u00e8 ricoperto densamente da peli ghiandolari. Le squame esterne (da 8 a 10) hanno una forma da lineare a lanceolata, con superficie densamente ispida e sono larghe 1/4 - 1/3 e lunghe 1/2 di quelle interne. Le squame interne (da 8 a 12) hanno una forma lanceolata (alla base sono fortemente carenate) con margini verdi, apici acuti. Il ricettacolo \u00e8 privo di pagliette a protezione della base dei fiori. Dimensioni dell'involucro: larghezza 6 \u2013 7\u00a0mm; lunghezza 11 \u2013 12\u00a0mm. Diametro del capolino: 15 \u2013 25\u00a0mm.\nFiori. I fiori (da 80 a 100 per capolino), tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. La superficie degli acheni \u00e8 percorsa da pi\u00f9 o meno 15 coste longitudinali; sono dimorfi: quelli dei fiori esterni sono lunghi 5 \u2013 9\u00a0mm e sono assottigliati in alto, quelli interni sono lunghi 12 \u2013 17\u00a0mm ed hanno un becco lungo 1,5 - 2 volte il corpo dell'achenio. Il pappo \u00e8 bianco opaco e soffice ed lungo 3 \u2013 7\u00a0mm (il pappo degli acheni esterni \u00e8 lievemente pi\u00f9 corto).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae.\nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Crepis-Lapsana-Rhagadiolus\" clade\", composto dai generi \"Crepis\" , \"Lapsana\" e \"Rhagadiolus\" . Dalle analisi \"Crepis\" risulta parafiletico (per cui la sua circoscrizione \u00e8 provvisoria).\nNella \"Flora d'Italia\" le specie italiane di \"Crepis\" sono suddivise in 4 gruppi e 12 sezioni in base alla morfologia degli acheni, dell'involucro e altri caratteri (questa suddivisione fatta per scopi pratici non ha valore tassonomico). La specie di questa voce appartiene al \"Gruppo 1\" (gruppo con acheni dimorfi) e alla \"Sezione D\" (il colore dei fiori \u00e8 giallo; il ricettacolo \u00e8 ciliato per peli molli). \"Crepis foetida\" \u00e8 inoltre a capo dell'aggregato di \"C. foetida\" comprendente anche la specie \"Crepis insularis\" .\nI caratteri distintivi per l'\"Aggregato di \"C. foetida\"\" sono:\nIl numero cromosomico della specie \u00e8: 2n = 10.\nSottospecie.\nPer questa specie sono indicate le seguenti sottospecie:\nSpecie simili.\nLa specie \"Crepis insularis\" appartenente all'aggregato di cui sopra differisce per le dimensioni pi\u00f9 ridotte, i fusti sono decisamente semplici e monocefali.\nAltre specie appartenenti allo stesso gruppo/sezione:\nSinonimi.\nSono elencati alcuni sinonimi per questa entit\u00e0:\nAltre notizie.\nLa crepide fetida in altre lingue \u00e8 chiamata nei seguenti modi:"}
{"id": "4605166", "revid": "729019", "url": "https://it.wikipedia.org/wiki?curid=4605166", "title": "Alberto Demiddi", "text": "Biografia.\nDopo aver praticato in giovent\u00f9 il nuoto a livello agonistico, a 16 anni si dedic\u00f2 al canottaggio ottenendo ben presto successi di livello internazionale.\nGareggiando nel singolo fu campione nazionale per dodici anni consecutivi dal 1962 al 1973, quattro volte campione sudamericano (1964, 1965, 1968 e 1970), due volte campione europeo (1969 e 1971), vincitore dei Giochi panamericani nel 1967 e nel 1971, campione del mondo nel 1970. Partecip\u00f2 a tre edizioni dei Giochi olimpici, giungendo quarto nel 1964, terzo nel 1968 e secondo nel 1972.\nMor\u00ec per un tumore allo stomaco nel 2000, a 56 anni."}
{"id": "4605172", "revid": "125638344", "url": "https://it.wikipedia.org/wiki?curid=4605172", "title": "Aristide Landi", "text": "Carriera.\nClub.\nTipica ala-centro, vanta 8 presenze in Serie A 2012-13 con la maglia della Virtus Bologna, con cui ha vinto anche il titolo italiano under-19 nel 2012 e nel 2013, venendo nominato MVP delle finali in entrambe le occasioni.\nDopo due anni in prestito alla Fortitudo Bologna e a Mantova passa a titolo definitivo alla Pallacanestro Trieste, per cui firma fino al 30 giugno 2016.\nCon la casacca alabardata gioca nel campionato di A2 est, disputando 24 partite restando in campo mediamente per 20.43 minuti a partita e realizzando 8.5 punti di media. Il 28 febbraio 2016 nel derby contro Treviso, accusa in una lesione al menisco che lo costringe ad un lungo stop. Al termine della stagione regolare, con la conquista dei playoff torna in campo dopo il brutto infortunio al menisco, giocando 15.09 minuti a partita e mettendo a referto 4.8 punti di media.\nNazionale.\nLandi ha esordito con la Nazionale Under-20 ai FIBA EuroBasket Under-20 2013 il 9 luglio, mettendo a referto 9 punti nella vittoria contro la ."}
{"id": "4605178", "revid": "767487", "url": "https://it.wikipedia.org/wiki?curid=4605178", "title": "Matteo Chillo", "text": "Carriera.\nClub.\nCresciuto nel vivaio della Fortitudo Bologna (poi Biancobl\u00f9 Basket Bologna), ha esordito da professionista all'Andrea Costa Imola, disputando 28 partite nella Legadue 2012-2013.Gioca nell'Angelico Biella nelle stagioni 2013-14 e 2014-15, per poi passare a Treviglio. Conclusa l\u2019esperienza Trevigliese firma con la N.P.C Rieti. Conclusa la stagione con la maglia reatina, firma nel luglio 2017 con la Fortitudo Bologna, facendo cos\u00ec ritorno nella squadra che l\u2019ha cresciuto. Nel luglio 2018 si accasa al Treviso Basket.\nNazionale.\nChillo ha esordito con la Nazionale Under-20 ai FIBA EuroBasket Under-20 2013 il 9 luglio, mettendo a referto 11 punti nella vittoria contro la ."}
{"id": "4605179", "revid": "761306", "url": "https://it.wikipedia.org/wiki?curid=4605179", "title": "Mattoni", "text": ""}
{"id": "4605185", "revid": "643662", "url": "https://it.wikipedia.org/wiki?curid=4605185", "title": "Milano Kumanovo", "text": ""}
{"id": "4605187", "revid": "1573940", "url": "https://it.wikipedia.org/wiki?curid=4605187", "title": "Microhylinae", "text": "Le Microhylinae sono una sottofamiglia di rane della famiglia Microhylidae.\nDistribuzione.\nLe specie di questi generi si trovano in Asia orientale, dall'India alla Corea del Nord. Sono presenti anche nelle Isole della Sonda.\nTassonomia.\nLa sottofamiglia Microhylinae comprende 105 specie suddivise in 9 generi:"}
{"id": "4605189", "revid": "174925", "url": "https://it.wikipedia.org/wiki?curid=4605189", "title": "Santi", "text": ""}
{"id": "4605192", "revid": "110157", "url": "https://it.wikipedia.org/wiki?curid=4605192", "title": "Campionati mondiali di freestyle 1986", "text": "I Campionati mondiali di freestyle 1986 sono stati la 1\u00aa edizione della manifestazione. Si sono svolti a Tignes, in Francia, dal 2 al 6 febbraio 1986. \nRisultati.\nUomini.\nSalti.\nData: 4 febbraio 1986\nGobbe.\nData: 2 febbraio 1986\nBalletto.\nData: 6 febbraio 1986\nCombinata.\nData: 6 febbraio 1986\nDonne.\nSalti.\nData: 4 febbraio 1986\nGobbe.\nData: 2 febbraio 1986\nBalletto.\nData: 6 febbraio 1986"}
{"id": "4605199", "revid": "486946", "url": "https://it.wikipedia.org/wiki?curid=4605199", "title": "002 agenti segretissimi", "text": ""}
{"id": "4605201", "revid": "122791071", "url": "https://it.wikipedia.org/wiki?curid=4605201", "title": "Boris Dallo", "text": ""}
{"id": "4605203", "revid": "1428919", "url": "https://it.wikipedia.org/wiki?curid=4605203", "title": "Cucina singalese", "text": "La cucina singalese () \u00e8 una delle pi\u00f9 complesse cucine dell'Asia Meridionale. Subisce la forte influenza della cucina indiana meridionale a causa della vicinanza dello Sri Lanka con essa, ma anche di altre cucine essendo stato in passato un grande snodo commerciale delle potenze coloniali.\nIl riso viene consumato quotidianamente, e si pu\u00f2 trovare in ogni occasione, mentre il curry piccante \u00e8 preferito a pranzo e a cena.\nAlcuni piatti dello Sri Lanka hanno una notevole somiglianza con la cucina del Kerala (stato indiano meridionale).\nSri Lanka fu a lungo rinomata per le sue spezie. Sin dai tempi antichi i mercanti da tutto il mondo venivano in Sri Lanka e portavano la loro cucina nativa nell'isola, e apportano una grande e ricca diversit\u00e0 negli stili e tecniche di cucina.\nLa cucina nazionale consiste principalmente di riso bollito o cotto al vapore servito con curry. Questo consiste di solito con un curry principale di pesce, pollo, maiale o capra, ma anche altri curry fatti con verdure, lenticchie e curry di frutta.\nI contorni comprendono cetrioli sottaceto, \"chutney\" e \"sambol\".\nIl pi\u00f9 famoso di questo \u00e8 il sambol di noce di cocco fatta di cocco mescolato con peperoncino, pesce essiccato delle Maldive e succo di limetta. Questo viene poi mangiato con il riso."}
{"id": "4605216", "revid": "338238", "url": "https://it.wikipedia.org/wiki?curid=4605216", "title": "Stefano Tonut", "text": "Suo padre Alberto Tonut \u00e8 stato protagonista in serie A1 e A2 negli anni '80 e '90.\nCarriera.\nInizi.\n\u00c8 cresciuto nelle giovanili dell\u2019Azzurra Trieste, poi a 17 anni \u00e8 passato alla Falconstar Monfalcone, ha partecipato al campionato di B Dilettanti nel 2010-2011 prima del suo trasferimento alla Pallacanestro Trieste.\nPallacanestro Trieste.\nArrivato nella squadra del capoluogo giuliano nel 2012 passa due stagioni in chiaroscuro prima di esplodere definitivamente nella stagione 2014-15. In questa stagione infatti la Pallacanestro Trieste disputa il campionato di A2 Gold arrivando a disputare i play-off promozione. In questa stagione \u00e8 stato il quarto marcatore assoluto, nonch\u00e9 il miglior realizzatore italiano, con 19,2 punti in 33,4 minuti ai quali si sommano 4 rimbalzi, 2,4 assist e 2 palloni recuperati (terzo del campionato in questa speciale classifica) di media nella regular season. Nell'estate del 2015 il passaggio alla Umana Reyer Venezia.\nUmana Reyer Venezia.\nNella stagione 2015-16 milita per la prima volta in Serie A con la casacca della Reyer Venezia. Dopo un inizio dallo scarso minutaggio, nella seconda parte della stagione conquista sempre pi\u00f9 spazio partendo numerose volte in quintetto base. Conclude la stagione regolare con 3,8 punti messi a referto in 12,8 minuti di impiego a partita, mentre nei play-off disputa tutte le 10 partite partendo nello starting five e segnando 8,1 punti a partita in 21,8 minuti di impiego.\nCon i colori della Reyer Venezia ha vinto i tricolori il 20 giugno 2017 e il 22 giugno 2019.\nNel 2020, ha vinto il premio Reverberi come giocatore dell'anno.\nNazionale.\nHa esordito con la Nazionale Under-20 ai FIBA EuroBasket Under-20 2013 il 9 luglio, mettendo a referto 6 punti nella vittoria contro la . Ha disputato un torneo oltre le aspettative iniziali e nella finale per l'oro, vinta contro la Lettonia, ha messo a segno 10 punti e recuperato 2 palloni fondamentali.\nDall'estate 2015 entra a far parte della nazionale sperimentale di basket maggiore.\nIl 1\u00ba giugno 2016 viene convocato per la prima volta nella nazionale maggiore dal c.t. Ettore Messina per il raduno di Folgaria dal 6 al 15 giugno, in preparazione al torneo di Qualificazione Olimpica FIBA 2016 di Torino. Viene poi confermato nella rosa dei 12 giocatori che disputano il torneo ma il 9 luglio viene battuto in finale dalla Croazia."}
{"id": "4605218", "revid": "200568", "url": "https://it.wikipedia.org/wiki?curid=4605218", "title": "Trasferimento distributivo per coniugazione", "text": "Il trasferimento distributivo per coniugazione \u00e8 una modalit\u00e0 di riproduzione degli esseri viventi scoperta e pubblicata il 10 luglio 2013 su \"PLOS Biology\" da scienziati del Wadsworth Center del New York State Department of Health ad Albany.\nViene descritta come una via di mezzo tra la riproduzione sessuata e asessuata, la quale possiede le migliori caratteristiche di entrambe.\nLa riproduzione \u00e8 stata studiata per la prima volta nel batterio \"Mycobacterium smegmatis\" dove frammenti di DNA si trasferiscono da un donatore a un ricevente e se questo scambio di geni risulta proficuo allora il batterio procede alla riproduzione asessuata.\nSei geni determinerebbero se il batterio \u00e8 donatore o ricevente."}
{"id": "4605219", "revid": "731511", "url": "https://it.wikipedia.org/wiki?curid=4605219", "title": "Colin Dowdeswell", "text": "Carriera.\nIn carriera ha vinto 1 titolo in singolare e 11 titoli di doppio. Nei tornei del Grande Slam ha ottenuto il suo miglior risultato raggiungendo la finale di doppio a Wimbledon nel 1975 e di doppio misto all'Open di Francia nel 1976.\nCon la squadra zimbabwese di Coppa Davis ha disputato 3 partite, vincendone 2 e perdendone una, mentre con la squadra britannica di Coppa Davis ha giocato 8 partite, ottenendo 5 vittorie e 3 sconfitte."}
{"id": "4605220", "revid": "81757", "url": "https://it.wikipedia.org/wiki?curid=4605220", "title": "Nazionali maggiori vincitrici delle competizioni internazionali riconosciute dalla FIFA", "text": "In questa pagina sono elencati tutti i tornei riconosciuti come ufficiali dalla FIFA, cio\u00e8 quelli organizzati dalla FIFA stessa e quelli organizzati dalle federazioni calcistiche continentali che aderiscono ad essa. Nello specifico i tornei considerati sono: Campionato mondiale di calcio, Torneo olimpico di calcio (solo le edizioni comprese tra il 1908 ed il 1948), FIFA Confederations Cup, Coppa d'Asia, Coppa delle nazioni africane, CONCACAF Gold Cup, Copa Am\u00e9rica, Coppa delle nazioni oceaniane, Campionato europeo di calcio, CONCACAF Nations League e UEFA Nations League.\nNon vengono considerate n\u00e9 le competizioni organizzate dalle federazioni regionali, n\u00e9 le competizioni organizzate dalle federazioni continentali alle quali non hanno diritto di partecipare tutte le Nazionali aderenti alla federazione, n\u00e9 le competizioni che vengono organizzate da pi\u00f9 federazioni nazionali anche se queste hanno un carattere regionale o continentale, n\u00e9 quelle organizzate da federazioni continentali o intercontinentali non riconosciute dalla FIFA.\nIn tutte le liste i criteri di ordinamento sono: numero totale di titoli vinti - numero di Campionati mondiali vinti - numero di Tornei olimpici vinti - numero di Confederations Cup vinte - numero di titoli continentali vinti - numero di Nations League vinte - ordine alfabetico.\n\"Liste aggiornate al 6 febbraio 2022.\"\nClassifica FIFA.\nSi riporta la classifica delle nazionali maggiori che hanno vinto almeno un trofeo riconosciuto dalle rispettive confederazioni di appartenenza e dalla FIFA. \u00c8 da notare come alcune competizioni non figurano in quanto a carattere territoriale e non continentale (come ad esempio Coppa Internazionale, Coppa araba FIFA, Campionato di calcio della Federazione calcistica dell'Asia occidentale, Coppa delle nazioni del Golfo, Campionato dell'ASEAN di calcio, Coppa della Federazione calcistica dell'Asia meridionale, Coppa dell'Asia orientale, Campionato Panamericano, Campionato nordamericano di calcio, Coppa dei Caraibi, Coppa centroamericana, Coppa della Melanesia e Coppa della Polinesia) oppure perch\u00e9 con regole speciali (come ad esempio Coppa d'Oro dei Campioni del Mondo, Coppa Artemio Franchi, Coppa intercontinentale per nazioni, AFC-OFC Challenge Cup, AFC Challenge Cup, Coppa della solidariet\u00e0 AFC e Campionato delle nazioni africane)."}
{"id": "4605221", "revid": "110157", "url": "https://it.wikipedia.org/wiki?curid=4605221", "title": "Kup Bosne i Hercegovine 2003-2004", "text": "La Kup Bosne i Hercegovine 2003-2004 \u00e8 stata la quarta edizione della coppa nazionale della Bosnia Erzegovina, ed \u00e8 stata vinta dal , al suo primo titolo.\nSedicesimi di finale.\nSono state eliminate 11 squadre della massima divisione su 16 (in questo turno erano impegnate tutte in trasferta).\nFinale.\nNon sono stai disputati i tempi supplementari."}
{"id": "4605224", "revid": "1573940", "url": "https://it.wikipedia.org/wiki?curid=4605224", "title": "Lonchura nigriceps", "text": "La nonnetta dorso bruno (Lonchura nigriceps ) \u00e8 un uccello passeriforme appartenente alla famiglia degli Estrildidi.\nTassonomia.\nIn passato questa specie veniva considerata come sottospecie della nonnetta bicolore, col nome di \"Lonchura bicolor nigriceps\"; attualmente, tuttavia, si tende a considerarla come specie a s\u00e9 stante.\nIl nome scientifico della specie deriva dall'unione delle parole latine \"niger\" (\"nero\") e \"-ceps\" (suffisso per \"testa\"), col significato di \"dalla testa nera\", in riferimento alla livrea di questi uccelli.\nDistribuzione ed \"habitat\".\nQuesta specie occupa un areale che comprende buona parte dell'Africa centro-meridionale, dal Congo al Sudafrica: essa \u00e8 un'abitatrice delle aree di savana ed in generale delle aree erbose e cespugliose con presenza pi\u00f9 o meno rilevante di vegetazione arborea, spingendosi anche nelle aree coltivate e nelle aree urbane.\nDescrizione.\nDimensioni.\nMisura circa 9\u201310\u00a0cm di lunghezza, coda compresa, per un peso che sfiora i 10 grammi.\nAspetto.\nSi tratta di un uccelletto dall'aspetto massiccio, caratterizzato da un forte becco tozzo e conico.\nL'aspetto \u00e8 molto simile a quello della nonnetta bicolore, della quale era in passato considerato una sottospecie e rispetto alla quale presenta una colorazione bruna delle ali e della porzione laterale del petto molto pi\u00f9 marcata, dalle tonalit\u00e0 rosso-mattone.\nBiologia.\nSi tratta di uccelli diurni e gregari, che si riuniscono in stormi anche piuttosto consistenti (oltre i 40 individui) che passano la maggior parte della giornata al suolo alla ricerca di cibo, salvo poi cercare riparo fra gli alberi durante la notte.\nAlimentazione.\nLa dieta di questa nonnetta \u00e8 essenzialmente granivora, comprendendo una grande variet\u00e0 di piccoli semi di graminacee, cereali e bamb\u00f9, ma anche frutta, bacche, germogli ed una porzione piuttosto consistente di cibo di origine animale, principalmente piccoli insetti volanti.\nRiproduzione.\nLa stagione riproduttiva tende ad iniziare con la fine di quella delle piogge, pertanto il periodo riproduttivo di questi uccelli \u00e8 piuttosto variabile e virtualmente esteso a tutto l'anno in caso di condizioni climatiche favorevoli. Il nido consiste in una struttura sferica ubicata fra i rami degli alberi, che viene edificata da ambedue i sessi utilizzando lanugine, paglia, steli d'erba e fibre di cocco. La femmina depone al suo interno 3-6 uova bianche, che verranno covate da entrambi i \"partner\" per 11-13 giorni: i nidiacei, ciechi ed implumi alla schiusa, vengono accuditi da ambedue i genitori e lasciano il nido attorno alla terza settimana di vita, tuttavia per almeno altre due settimane tendono a restare vicini ai genitori, assieme ai quali passano la notte nel nido ed ai quali continuano a chiedere inoltre sporadicamente l'imbeccata."}
{"id": "4605225", "revid": "486946", "url": "https://it.wikipedia.org/wiki?curid=4605225", "title": "FIBA Asia Championship for Women 1965", "text": ""}
{"id": "4605227", "revid": "205197", "url": "https://it.wikipedia.org/wiki?curid=4605227", "title": "Coppa di Bosnia ed Erzegovina 2003-2004", "text": ""}
{"id": "4605228", "revid": "1305772", "url": "https://it.wikipedia.org/wiki?curid=4605228", "title": "The Search Is Over (Survivor)", "text": "The Search Is Over \u00e8 una \"ballad\" della band statunitense Survivor, facente parte dell'album \"Vital Signs\" del 1984. Autori del brano sono Jim Peterik e Frankie Sullivan.\nIl singolo, uscito nel 1985 su etichetta Scotti Brothers Records e prodotto da Ron Nevison, raggiunse il quarto posto della Billboard Hot 100 e la prima posizione della Hot Adult Contemporary Tracks negli Stati Uniti, contribuendo in modo significativo ad aumentare il successo della band.\nIl brano \u00e8 stato incluso in varie compilation ed ha avuto anche alcune versioni cover.\nComposizione.\nUno degli autori del brano, Jim Peterik, dichiar\u00f2 in un'intervista che \"The Search Is Over\" era inizialmente soltanto un titolo scritto sul suo quaderno degli appunti, in attesa che da questo si potesse sviluppare un testo completo.\nTesto.\nIl testo parla di un uomo che, dopo aver vissuto numerose avventure amorose di poco conto, sempre alla ricerca di un amore da favola, si accorge che la donna della sua vita \u00e8 la ragazza della porta accanto, quella che conosceva da una vita e che finora aveva sempre considerato soltanto una buona amica (si potrebbe per\u00f2 anche trattare della donna che gli \u00e8 sempre stata a fianco in tutti questi anni, ovvero della sua compagna). Cos\u00ec, considera ora la sua ricerca terminata (\"the search is over\").\nVideo musicale.\nNel video musicale si vede il protagonista entrare di sera in una stanza, dove c'\u00e8 una donna (probabilmente la sua compagna) in gu\u00eapi\u00e8re bianco distesa su un letto e poi immediatamente uscire in strada. In seguito, entra in una sala da biliardo, mentre la donna sta al telefono un po' annoiata.\nIn seguito, scorrono come in un flashback immagini di quest'uomo in atteggiamenti un po' libertini e frivoli.\nCover.\nUna cover del brano \u00e8 stata incisa, tra gli altri, da (in ordine cronologico):"}
{"id": "4605229", "revid": "436907", "url": "https://it.wikipedia.org/wiki?curid=4605229", "title": "The Search Is Over", "text": ""}
{"id": "4605235", "revid": "16758", "url": "https://it.wikipedia.org/wiki?curid=4605235", "title": "Deutsche Eishockey Liga 2005-2006", "text": "La Deutsche Eishockey Liga 2005-2006 fu la dodicesima stagione della Deutsche Eishockey Liga. Al termine dei playoff gli Eisb\u00e4ren Berlin riuscirono a difendere il titolo conquistato l'anno prima aggiudicandosi il secondo titolo consecutivo della DEL.\nNei playout i Kassel Huskies, ripescati nell'ultima stagione, furono sconfitti dalla squadra neopromossa dei F\u00fcchse Duisburg e perci\u00f2 furono retrocessi in 2. Eishockey-Bundesliga.\nStagione regolare.\nCome nella stagione precedente si disput\u00f2 un girone unico per tutte e 14 le formazioni, con un doppio turno di andata e ritorno, nel quale al termine dei 60 minuti regolamentari, in caso di pareggio, le squadre si affrontarono negli shootout. Le prime otto squadre si qualificarono ai playoff, mentre le ultime due affrontarono i playout.\nClassifica.\nLegenda:\nNote:"}
{"id": "4605237", "revid": "1313191", "url": "https://it.wikipedia.org/wiki?curid=4605237", "title": "Oenothera glazioviana", "text": "L'enagra di Glaziou o enagra di Lamarck, (nome scientifico Oenothera glazioviana ), \u00e8 una pianta di un metro e mezzo di altezza con fiori gialli particolarmente grandi che appartiene alla famiglia delle Onagraceae.\nDescrizione.\nFusto eretto poco ramificato ricoperto di corti peli. Le foglie sono disposte in modo alterno. Il fiore grande (9\u00a0cm di diametro) consiste di quattro petali gialli grandi (5\u00a0cm di larghezza) sovrapposti. Contiene 8 stami e uno stigma a forma di croce particolarmente allungato durante l'antesi, supera le antere e quasi fuoriesce dalla corolla.\nAl tramonto i fiori si aprono di colpo nel giro di pochi secondi e gi\u00e0 il mattino seguente perdono la loro freschezza e sfioriscono. La sera seguente si aprono altri fiori. Ogni fusto porta all'estremit\u00e0 tanti boccioli a forma di cono di cui si aprono ogni sera due o tre dei boccioli inferiori.\nAnche se il nome \"Oenothera erytrosepali\" \u00e8 soltanto un sinonimo, esso indica che i sepali di questa specie sono leggermente rossi.\nL'autofecondazione avviene quando i fiori sono ancora chiusi nel bocciolo.\nHabitat e storia.\nLe piante del genere Oenothera sono originarie del Nord-America e furono introdotte in Europa nel 1614 nell'Orto botanico di Padova. Da allora si \u00e8 diffusa anche la specie \"O. glazioviana\" che venne coltivata in giardini privati e pubblici per la sua bellezza e la caratteristica fioritura serale. Si trova anche in campi aperti e lungo ruscelli.\nLe radici sono commestibili e nel passato venivano mangiate dopo il pasto per insaporire il vino.\nNella ricerca scientifica.\nL'Oenothera fu molto studiata per le sue caratteristiche di ereditariet\u00e0 genetica. Lo studioso Hugo de Vries (1848-1935), biologo olandese, fu il primo a usare \"Oenothera glazioviana\" (enagra di Lamarck) per i suoi esperimenti sulla mutazione. Egli era convinto che le mutazioni, termine coniato da lui, avvenissero con salti (vedi saltazionismo) invece che con piccole graduali modificazioni come sostenuto da Charles Darwin. Facendo incroci con varie Oenothera, de Vries ottenne delle piante con delle caratteristiche nuove e stabili nel tempo. Egli credette allora di avere trovato delle specie nuove generate per mezzo di mutazioni a salti. Si trattava invece di piante ibride poich\u00e9 l'Oenothera presenta una segregazione anomala tra i cromosomi durante la meiosi. L'anomalia consiste nel fatto che i cromosomi materni e paterni formano due anelli invece di appaiarsi tra omologhi. Non avviene crossing-over, non c'\u00e8 scambio genetico, per cui la pianta produce soltanto quattro tipi di semi: due con i due complessi uguali (gg e vv) e due con due complessi diversi (gv e vg). Siccome nell'Oenothera la omozigosi \u00e8 letale, soltanto i semi ibridi sono fertili. Questo spiega perch\u00e9 le variet\u00e0 di Oenothera sono stabili nel tempo, il che dava a de Vries l'illusione di avere creato nuove specie.\nLe variet\u00e0 di Oenothera lamarckiana che de Vries isol\u00f2 non erano quindi causate da mutazioni di geni specifici come le intendiamo oggi. Quindi de Vries, sulla base di osservazioni erronee, ide\u00f2 la teoria delle mutazioni che allora fu un lavoro importante che acceler\u00f2 enormemente la ricerca sulla mutazione."}
{"id": "4605248", "revid": "94068441", "url": "https://it.wikipedia.org/wiki?curid=4605248", "title": "283P/Spacewatch", "text": "283P/Spacewatch \u00e8 una cometa periodica appartenente alla famiglia delle comete gioviane. Inizialmente \u00e8 stata ritenuta un asteroide e solo in seguito ci si \u00e8 accorti che si trattava di una cometa. La cometa \u00e8 stata scoperta nel 2013, ma gi\u00e0 dopo poche settimane sono state trovate immagini di prescoperta risalenti fino al 1996 che hanno permesso di numerarla in un lasso di tempo insolitamente breve."}
{"id": "4605262", "revid": "1543377", "url": "https://it.wikipedia.org/wiki?curid=4605262", "title": "Equitazione ai Giochi della VII Olimpiade - Salto ostacoli a squadre", "text": "La competizione del salto ostacoli a squadre di equitazione dai Giochi della VII Olimpiade si \u00e8 svolta il 12 settembre 1920 presso lo Stadio Olimpico di Anversa.\nClassifica finale.\nQuattro concorrenti per nazione. I migliori tre risultati erano validi per la classifica finale."}
{"id": "4605263", "revid": "479654", "url": "https://it.wikipedia.org/wiki?curid=4605263", "title": "Locotender", "text": ""}
{"id": "4605269", "revid": "838137", "url": "https://it.wikipedia.org/wiki?curid=4605269", "title": "Tennistavolo ai XVII Giochi del Mediterraneo - Singolare maschile", "text": "Le competizioni di tennistavolo nella categoria singolare maschile si sono tenute fra il 25 e il 27 giugno 2013 alla CNR Yeni\u015fehir Exhibition Centre A Hall.\nRisultati.\nI 24 atleti vengono divisi in otto gruppi da tre ciascuno. I primi due di ciascun gruppo si qualificano alla seconda fase a gironi.\nSecondo turno a gironi.\nI 16 atleti qualificati dal primo turno vengono suddivisi in quattro gruppi da quattro ciascuno. I primi due di ciascun gruppo si qualificano alla fase ad eliminazione diretta, che parte quindi dai quarti di finale."}
{"id": "4605279", "revid": "535208", "url": "https://it.wikipedia.org/wiki?curid=4605279", "title": "Miguel Alem\u00e1n", "text": ""}
{"id": "4605282", "revid": "110157", "url": "https://it.wikipedia.org/wiki?curid=4605282", "title": "Kup Bosne i Hercegovine 2002-2003", "text": "La Kup Bosne i Hercegovine 2002-2003 \u00e8 stata la seconda edizione della coppa nazionale della Bosnia Erzegovina, ed \u00e8 stata vinta dallo , al suo secondo titolo."}
{"id": "4605286", "revid": "205197", "url": "https://it.wikipedia.org/wiki?curid=4605286", "title": "Coppa di Bosnia ed Erzegovina 2002-2003", "text": ""}
{"id": "4605287", "revid": "287204", "url": "https://it.wikipedia.org/wiki?curid=4605287", "title": "Miguel Aleman", "text": ""}
{"id": "4605294", "revid": "1573940", "url": "https://it.wikipedia.org/wiki?curid=4605294", "title": "Spermestes", "text": "Spermestes \u00e8 un sottogenere di uccelli passeriformi della famiglia degli Estrildidi.\nTassonomia.\nAl sottogenere vengono ascritte quattro specie, note col nome comune collettivo di nonnette:\nIn passato, la specie \"L. nigriceps\" veniva considerata una sottospecie di \"L. bicolor\", col nome di \"Lonchura bicolor nigriceps\", mentre attualmente si tende a considerarla come specie a s\u00e9 stante.\nAlcuni autori propongono l'elevazione del sottogenere al rango di genere, comprendente anche il becco di piombo testa grigia (classificato nel genere monotipico \"Odontospiza\", secondo alcuni ascrivibile invece al genere \"Lonchura\" col nome di \"Lonchura griseicapilla\").\nNonostante anche la nonnetta malgascia condivida con questi uccelli il nome comune di \"nonnetta\", non vi \u00e8 alcuna parentela particolarmente accentuata fra i due uccelli, con questa specie che viene classificata in un proprio genere, \"Lemuresthes\".\nIl nome scientifico del sottogenere deriva dall'unione delle parole greche \"\u03c3\u03c0\u03ad\u03c1\u03bc\u03b1\" (\"sperma\", \"seme\") ed \"\u1f10\u03c3\u03b8\u03af\u03c9\" (\"esthio\", \"mangiare\"), col significato di \"mangiatore di semi\".\nDistribuzione e \"habitat\".\nAl sottogenere vengono ascritte le specie di \"Lonchura\" diffuse nell'Africa continentale: in particolare, tutte le specie vivono nell'Africa subsahariana, nella fascia fra il Senegal e l'Etiopia occidentale ed a sud fino al Sudafrica.\nLe nonnette sono abitatrici della savana e delle aree aperte, tuttavia non disdegnano di oclonizzare le foreste secondarie, le radure, le zone erbose nei pressi dei corsi d'acqua e le coltivazioni, spingendosi anche nei centri abitati. Rispetto alle altre munie, questi uccelli prediligono aree con maggiore copertura arborea e cespugliosa, in particolare la nonnetta maggiore \u00e8 un'abitatrice delle aree di boscaglia.\nDescrizione.\nDimensioni.\nSi tratta di uccelli di dimensioni piuttosto contenute, tanto che la nonnetta maggiore, la specie di maggiori dimensioni, non supera i 13\u00a0cm di lunghezza, coda compresa, mentre le altre specie difficilmente oltrepassano i 10\u00a0cm di lunghezza.\nAspetto.\nNel piumaggio delle nonnette predominano i toni del nero e del bianco, con presenza pi\u00f9 o meno estesa del bruno: l'area ventrale \u00e8 bianca in tutte le specie, mentre la testa \u00e8 nera o bruno-nerastra, cos\u00ec come le ali, il dorso e la coda. Sui fianchi pu\u00f2 essere presente un disegno zebrato bianco e nero, mentre il grosso becco (particolarmente pronunciato nella nonnetta maggiore) \u00e8 grigio-nerastro, cos\u00ec come le zampe: ai lati del petto sono presenti riflessi metallici verdi o violacei, particolarmente evidenti nella nonnetta comune.\nBiologia.\nSi tratta di uccelli dalle abitudini gregarie e diurne, che si riuniscono in stormi anche consistenti e passano la maggior parte della giornata alla ricerca di cibo: rispetto alle altre Munie, le nonnette paiono meno legate a uno stile di vita terricolo, scendendo piuttosto raramente al suolo e rimanendo perlopi\u00f9 fra l'erba alta o i canneti. Durante la notte questi uccelli sono soliti radunarsi in folti gruppi fra gli alberi per riposarsi.\nAlimentazione.\nLe nonnette sono uccelli granivori, che grazie al forte becco possono aver ragione di una vasta gamma di piccoli semi, principalmente graminacee e cereali; la nonnetta maggiore \u00e8 in grado di spezzare perfino i coriacei semi di riso, dei quali va particolarmente ghiotta. Questi uccelli integrano inoltre la propria dieta anche con bacche, germogli, alghe e frutti, oltre a nutrirsi anche di una quantit\u00e0 di piccoli insetti (principalmente termiti e vespe) decisamente superiore rispetto alle munie asiatiche, molte delle quali non sono minimamente attratte da cibi di origine animale.\nRiproduzione.\nLa riproduzione delle nonnette \u00e8 estremamente simile a quella delle altre munie: il nido, di forma sferica, viene edificato da ambedue i \"partner\" con rametti, steli d'erba e fibre vegetali e animali, ed ha un caratteristico aspetto grossolano. Al suo interno la femmina depone 3-8 uova bianche, che ambo i sessi covano per circa due settimane: sono sempre entrambi i genitori a prendersi cura dei \"pulli\", che sono pronti per l'involo attorno alle tre settimane di vita anche se difficilmente si allontanano definitivamente dal nido prima del mese e mezzo."}
{"id": "4605303", "revid": "2217068", "url": "https://it.wikipedia.org/wiki?curid=4605303", "title": "Personaggi di Romanzo criminale - La serie", "text": "Questa voce contiene un elenco dei personaggi presenti nella serie televisiva \"Romanzo criminale - La serie\".\nBatteria della Magliana.\nIl Libanese.\nPiccolo criminale cresciuto in povert\u00e0 nel quartiere della Magliana con la madre dopo l'abbandono del padre. Ragazzo duro ed ambizioso ma con un grande senso dell'amicizia \u00e8 l'ideatore del progetto di un'unica banda che controlli Roma. Morir\u00e0 ucciso dal Nero, su ordine concertato dalla mafia e dai servizi segreti, dopo avere coronato il sogno di conquistare la capitale ma contemporaneamente divenuto incapace di gestire i poteri forti a cui la banda si \u00e8 lentamente asservita.\nIl Dandi.\nGiovane cresciuto in povert\u00e0, con un grande senso di rivalsa nei confronti di una societ\u00e0 che a suo pensare lo ha emarginato. Di indole tendenzialmente egoista sar\u00e0 l'unico ad inserirsi nei meccanismi che legano mafia, imprenditoria e politica, abbandonando progressivamente gli amici ed i complici, divenendo l'unico referente della mafia. Morir\u00e0 ucciso per vendetta dal Bufalo, attraverso un piano escogitato dal Secco e dalla moglie Patrizia.\nBufalo.\nRagazzo forte, coraggioso e violento; spesso preso in giro per la sua ignoranza ma dotato di un fortissimo senso di amicizia e di lealt\u00e0 verso i complici. Tradito dal Dandi cercher\u00e0 di vendicarsi riuscendovi solo dopo alcuni anni. Sar\u00e0 l'unico della banda a sopravvivere ma morir\u00e0 in solitudine ai giorni nostri, ucciso dalla polizia dopo avere compreso che il mondo che aveva vissuto e sognato non esiste pi\u00f9.\nScrocchiazeppi.\nRagazzo attivo ma incapace di gestire, soprattutto dopo il matrimonio, i proventi delle attivit\u00e0 criminali, entrando anche in contrasto con il Libanese a causa di un giro di strozzinaggio ideato all'insaputa della banda. Morir\u00e0 ucciso da un sicario del Dandi, dopo il tradimento e l'abbandono da parte della moglie, la quale lo aveva in precedenza rovinato economicamente.\nBatteria di Testaccio.\nIl Freddo.\nCapo di una batteria di Testaccio, divenuto criminale a causa di un difficile rapporto con il padre, a cui non ha mai perdonato il tradimento nei confronti della madre. Solitario e razionale, accetta con entusiasmo l'idea del Libanese ma inizia a discostarsene nel momento in cui comprende che la banda non sar\u00e0 pi\u00f9 libera da condizionamenti dall'alto. Morir\u00e0 ucciso da Donatella, immediatamente dopo la sua decisione di pentirsi e di diventare collaboratore di giustizia.\nFierolocchio.\nCondivider\u00e0 tutte le vicende della banda ma sar\u00e0 lui a tradire Scrocchiazeppi, uscendo dal carcere al suo posto e diventando l'amante della moglie. Fonder\u00e0 una nuova batteria insieme al Bufalo ma non si conosce la sua sorte.\nSergio Buffoni.\nUn soggetto irresponsabile che sopporta mal volentieri le regole imposte dalla banda, tentando in pi\u00f9 occasioni di sviluppare attivit\u00e0 proprie. Morir\u00e0 ucciso dal Freddo, dopo che questi ha scoperto un canale alternativo di spaccio di droga che contrasta con gli interessi della banda.\nRuggero Buffoni.\nRagazzo indolente e spesso imprudente, tanto da farsi rubare i soldi della sua zona dai complici di un travestito con il quale si era appartato. Uccider\u00e0 per vendetta Gigio, il fratello del Freddo, ma morir\u00e0 ucciso da Donatella nel piano ordito da mafia e servizi segreti per eliminare il Freddo.\nBatteria di Ostia.\nIl Sardo.\nDelinquente di origine sarda legato alla camorra, si assocer\u00e0 alla banda per fornire la droga mantenendo la sua zona. Alterner\u00e0 comportamenti ambigui, proseguendo i suoi rapporti con il Terribile, il vecchio boss divenuto perdente, ma sar\u00e0 proprio lui a tradirlo favorendone l'eliminazione da parte della banda. Dopo la morte del Libanese reclamer\u00e0 la sua zona venendo ucciso dal Dandi.\nTrentadenari.\nNapoletano trapiantato a Roma; si legher\u00e0 progressivamente alla banda divenendone il cassiere e partecipando all'omicidio del Terribile. Morir\u00e0 ucciso per gelosia dal Sorcio.\nRicotta.\nComplice del Sardo, al pari di Trentadenari si legher\u00e0 progressivamente alla banda ma terminer\u00e0 la sua carriera in carcere, venendo arrestato, a causa del tradimento del Dandi, durante l'attentato a Maurizio Gemito.\nBatteria di Centocelle.\nIl Terribile.\nVecchio boss di Centocelle al quale, fino all'avvento della banda, nessuno aveva osato opporsi. La crescita della banda lo porter\u00e0 dapprima a tentare di contrastarla e successivamente a cercarne l'alleanza. Morir\u00e0 ucciso dopo le rivelazioni a Scialoja sulla responsabilit\u00e0 della banda nel rapimento del barone Rosellini e soprattutto per avere tentato di fare uccidere il Libanese dai fratelli Gemito.\nRemo Gemito.\nTirapiedi del Terribile, non esiter\u00e0 a tradirlo per avere salva la vita. Morir\u00e0 ucciso dal Freddo, essendo ritenuto responsabile della morte del Libanese.\nMaurizio Gemito.\nTirapiedi del Terribile, al pari del fratello lo tradir\u00e0 per salvarsi la vita. Ritenuto responsabile della morte del Libanese sar\u00e0 braccato dalla banda, morendo ucciso dal Nero per impedirgli di comunicare agli inquirenti la sua estraneit\u00e0 al fatto.\nInquirenti.\nNicola Scialoja.\nFunzionario di polizia onesto e zelante che tuttavia vive grandi conflitti interiori a causa della sorella estremista e dell'amore per Patrizia, prostituta legata al Dandi. Cercher\u00e0 a dispetto di ricatti, trasferimenti e minacce di fare luce sulla banda senza riuscirvi ma, dopo la caduta del muro di Berlino, in forza della sua onest\u00e0, accetter\u00e0 l'offerta del Vecchio di diventare dirigente dei servizi segreti al suo posto.\nFernando Borgia.\nGiudice istruttore, magistrato inizialmente scettico sull'intuizione di Scialoja in merito alla nascente banda; si ricreder\u00e0 appoggiando il commissario in tutto il percorso che porter\u00e0 alle condanne di alcuni dei componenti.\nIspettore Canton.\nCollaboratore di Scialoja, ne seguir\u00e0 le indagini e, dopo che il commissario rientrer\u00e0 dal trasferimento a Modena, ritorner\u00e0 a collaborare con questi, fino al termine delle indagini.\nCommissario Rizzo.\nUn funzionario di polizia integerrimo ma ottuso ed arrivista. Si mostra ostile al collega Scialoja per le sue aperture politiche ma, nel corso degli anni, arriver\u00e0 a riconoscergli sia l'esattezza delle sue intuizioni che la sua dedizione allo Stato.\nMafia.\nZio Carlo.\nBoss della mafia e referente delle famiglie palermitane per la citt\u00e0 di Roma; dopo la morte del Terribile si accorder\u00e0 con la banda per la fornitura costante di droga, divenendone di fatto il controllore. Suo l'ordine per la morte del Libanese e successivamente, in accordo con i servizi segreti, per quella del Freddo.\nNembo Kid.\nLegato a Zio Carlo \u00e8 un collaboratore esterno della banda, della quale diventa virtualmente parte dopo la morte del Libanese (da lui ucciso insieme al Nero), quando alla sua compagna Donatella ne viene affidata la zona. Morir\u00e0 a Milano durante l'attentato a Roberto Rosone.\nIl Maestro.\nUn mafioso siciliano, sostituto di Nembo Kid e collaboratore di Zio Carlo, anch'egli legato ai servizi segreti, autorizzer\u00e0 tutte le uccisioni dei componenti della banda.\nServizi segreti.\nIl Vecchio.\nUn cinico e pragmatico funzionario dei servizi segreti che, sempre nell'ombra, piloter\u00e0 tutti i pi\u00f9 importanti avvenimenti della politica e della societ\u00e0 italiana di quegli anni. Riconoscer\u00e0 le qualit\u00e0 di Scialoja, affidandogli, al momento del suo ritiro, il suo posto.\nZeta.\nAgente dei servizi segreti, alle dirette dipendenze del Vecchio; sar\u00e0, insieme all'altro agente Pi greco, esecutore di tutte le trame fino a quando, scoperto, non sar\u00e0 esonerato.\nPi greco.\nAgente dei servizi segreti, alle dirette dipendenze del Vecchio; sar\u00e0, insieme all'altro agente Zeta, esecutore di tutte le trame fino a quando, scoperto, non sar\u00e0 esonerato.\nSigma.\nAgente dei servizi segreti, \"promosso\" dal Vecchio dopo il congedo di Zeta e Pi greco, divenendo unico esecutore dei suoi piani.\nNeofascisti.\nIl Nero.\nUn neofascista che stringe rapporti con la banda, dapprima allo scopo di riciclare il denaro proveniente dalle rapine e successivamente tentando inutilmente di coinvolgerla in un disegno politico; legato ai servizi segreti ed alla mafia sar\u00e0 lui ad uccidere il Libanese su ordine di Zio Carlo. Morir\u00e0 ucciso dal Dandi, unico a scoprire la sua responsabilit\u00e0, informato a sua volta dalla mafia.\nRenato Sargeni.\nProfessore, ideologo di estrema destra che vorrebbe coinvolgere la banda nel suo disegno eversivo in cambio di perizie psichiatriche compiacenti. Morir\u00e0 ucciso da Donatella, autorizzata dal Dandi, su richiesta della camorra.\nAmici e parenti.\nPatrizia.\nProstituta che intimamente rimpiange la sua infanzia lontana dalla realt\u00e0 che vive e che coltiva un intenso rapporto di amicizia con Ranocchia, un giovane omosessuale; di lei si innamoreranno sia il Dandi che il commissario Scialoja ma, in nome di un cinismo che non l'abbandoner\u00e0 mai, sceglier\u00e0 il primo e ne diventer\u00e0, pur disprezzandolo, prima l'amante fissa e successivamente la moglie. Sar\u00e0 lei a fornire le informazioni che consentiranno al Secco di fare eliminare il marito.\nGigio.\nLuigi Soleri, fratello del Freddo; dopo essere stato abbandonato da Roberta, la quale lo ha lasciato per il fratello, inizier\u00e0 a drogarsi, finendo dapprima in carcere, dove, dopo essere stato aggredito da due amici di Maurizio Gemito, accetter\u00e0 le offerte di Scialoja per tentare di incriminare il Freddo. Morir\u00e0 ucciso per vendetta da Ruggero Buffoni.\nRoberta.\nFidanzata prima di Gigio e successivamente del Freddo; dopo il suo arresto ne conoscer\u00e0 le reali attivit\u00e0 e, dopo un periodo di separazione, accetter\u00e0 di seguirlo in Brasile ma la morte del Libanese lo impedisce. Dopo avere testimoniato in suo favore al processo lo abbandoner\u00e0 per ricominciare una nuova vita. Alcuni anni dopo sar\u00e0 silenziosamente vista dal Freddo in un parco insieme al figlio poco prima che questi venga ucciso.\nRanocchia.\nAmico omosessuale di Patrizia a cui rimarr\u00e0 sempre accanto, essendo considerato da lei una persona di fiducia. Morir\u00e0 dopo essersi ammalato presumibilmente a causa dell'AIDS.\nSandra.\nSorella del commissario Scialoja; attivista politica che il fratello cercher\u00e0 di proteggere facendola espatriare in Francia ma subendo, per questo, il ricatto dei servizi segreti.\nMaria Proietti.\nMadre del Libanese, seguir\u00e0 con rassegnazione la china presa dal figlio, chiudendo il rapporto con lui nel momento in cui si rende conto che questi ha intrapreso una strada senza ritorno.\nRenato Proietti.\nPadre del Libanese, uscito da tempo dalla famiglia ricompare dopo la morte del figlio per appropriarsi dei suoi beni; scoperto dal Dandi, su indicazione di Fierolocchio, questi lo minaccia di morte ma lo grazia in cambio della restituzione di una Mini Minor, antico ricordo che questi, una volta rientratone in possesso, distrugger\u00e0.\nSara.\nFidanzata del Libanese, quando questi era ancora un giovane delinquente; venne fatta violentare dal Terribile davanti al Libanese, per fargli pagare lo sgarbo del furto di una sua auto. Anni dopo riappare, ma solo per organizzare un furto, insieme al nuovo fidanzato, nell'appartamento del Libanese; questi, sentitosi tradito, uccide il ragazzo ma la lascia libera, pur dichiarandogli il suo disprezzo. Morir\u00e0 suicida nello stesso appartamento.\nFranco Solenghi.\nZio del Sorcio e gestore del \"bar da Franco\", ritrovo abituale dei componenti della banda.\nVanessa Meloni.\nInfermiera fidanzata del Sorcio, se ne discoster\u00e0 nel momento in cui questi intende fuggire da Roma, iniziando una relazione con Trentadenari che terminer\u00e0 con l'omicidio di quest'ultimo da parte dell'ex fidanzato.\nCollaboratori della banda.\nIl Sorcio.\nRagazzo tossicodipendente che collabora stabilmente con la banda ma cade in disgrazia presso di essa quando viene scoperto il suo coinvolgimento nel giro di Sergio Buffoni. Sfuggito a due tentativi di omicidio cercher\u00e0 dapprima la protezione del Dandi e successivamente, dopo avere ucciso Trentadenari a causa della gelosia per la ex fidanzata Vanessa, diventer\u00e0 collaboratore di giustizia.\nDonatella.\nCompagna di Nembo Kid e responsabile dello spaccio di droga nella zona di Latina; dopo la morte del Libanese le viene affidata la zona di Trastevere dal Freddo, con il quale intreccia una relazione dopo la morte di Nembo Kid. Al pari dell'ex compagno si legher\u00e0 alla mafia e ai servizi segreti, eliminando prima il Larinese, un falsario, custode dell'elenco degli affiliati alla loggia P2, e successivamente Ruggero Buffoni e il Freddo.\nIl Puma.\nCriminale dell'EUR con il desiderio di cambiare vita; dopo la costituzione della banda lascer\u00e0 la sua zona al Freddo ed, una volta rientrato da Cuba dove era espatriato, morir\u00e0 in carcere, ucciso per vendetta dal fratello di una delle sue vittime.\nSatana.\nUn allibratore clandestino, basista del sequestro Rosellini, ma che rifiuter\u00e0 di fare parte del progetto di costituzione della banda. Morir\u00e0 ucciso dal Libanese, dal Freddo e dal Dandi dopo uno sgarbo fatto al Bufalo.\nIl Secco.\nFaccendiere legato alla mafia ed esperto in speculazioni; sar\u00e0 delegato dalla banda a compiere investimenti per incrementarne il capitale. Organizzatore del nuovo canale di spaccio, che coster\u00e0 la vita a Sergio Buffoni, e della nuova batteria costituita dal Bufalo e da Fierolocchio dopo la loro uscita dal carcere. Sar\u00e0 lui, con la complicit\u00e0 di Patrizia, a favorire l'omicidio del Dandi.\nNercio.\nScagnozzo al soldo del Secco insieme a Botola, morir\u00e0 ucciso insieme a lui dopo il fallito attentato al Secco.\nBotola.\nscagnozzo al soldo del Secco insieme a Nercio, morir\u00e0 ucciso insieme a lui dopo il fallito attentato al Secco.\nAltri personaggi.\nAvvocato Vasta.\nProfessionista appartenente al foro di Roma, gi\u00e0 patrocinatore del clan dei Marsigliesi, otterr\u00e0 il mandato per la difesa della banda durante la detenzione dovuta alla soffiata del Terribile e ne seguir\u00e0 i componenti fino alla fine.\nDon Mimmo.\nReferente della camorra per la capitale; legato a politica e servizi segreti \u00e8 il principale fornitore della droga alla banda, alla quale chieder\u00e0 di collaborare alle ricerche dell'onorevole Moro.\nFabio Santini.\nAgente della narcotici tossicodipendente ed utilizzato dai servizi segreti per indurre il Libanese a compiere un furto in un deposito giudiziario, venendo poi eliminato dagli stessi servizi (che ne mascherano l'omicidio con un apparente suicidio) una volta realizzato il furto, immortalato da varie foto al fine di ricattare la banda.\nGerardo il Barbaro.\nPersonaggio di spicco nella malavita romana, detenuto in carcere a seguito della condanna a due ergastoli. Condivide la cella con il Libanese, durante la breve detenzione a seguito della soffiata del Terribile, e lo salver\u00e0 autoincolpandosi del possesso del coltello del Libanese scoperto dalle guardie durante una perquisizione. Per ricambiargli il favore, una volta uscito, egli cercher\u00e0 inutilmente di intercedere in suo favore con la ex moglie."}
{"id": "4605305", "revid": "339392", "url": "https://it.wikipedia.org/wiki?curid=4605305", "title": "Nazionale Olimpica di calcio del Regno Unito", "text": ""}
{"id": "4605306", "revid": "688764", "url": "https://it.wikipedia.org/wiki?curid=4605306", "title": "Nazionale Olimpica di calcio del Senegal", "text": ""}
{"id": "4605307", "revid": "688764", "url": "https://it.wikipedia.org/wiki?curid=4605307", "title": "Nazionale Olimpica di calcio dell'Egitto", "text": ""}
{"id": "4605308", "revid": "688764", "url": "https://it.wikipedia.org/wiki?curid=4605308", "title": "Nazionale Olimpica di calcio della Bielorussia", "text": ""}
{"id": "4605309", "revid": "688764", "url": "https://it.wikipedia.org/wiki?curid=4605309", "title": "Nazionale Olimpica di calcio del Giappone", "text": ""}
{"id": "4605310", "revid": "688764", "url": "https://it.wikipedia.org/wiki?curid=4605310", "title": "Nazionale Olimpica di calcio dell'Honduras", "text": ""}
{"id": "4605311", "revid": "1418004", "url": "https://it.wikipedia.org/wiki?curid=4605311", "title": "Nordisk r\u00e5ds litteraturpris", "text": "Il Nordisk r\u00e5ds litteraturpris (\"Premio letterario del Consiglio nordico\") \u00e8 un prestigioso premio letterario scandinavo assegnato a scrittori di provenienza scandinava di alto livello artistico e letterario. Istituito nel 1962 in Danimarca, il premio consiste in 350.000 corone danesi: possono vincere romanzi, raccolte poetiche, saggi, opere teatrali in tutte le lingue scandinave, se principali - ovvero Danese, Svedese e Norvegese - pubblicate anche a due anni di distanza, se secondarie - come ad esempio le lingue sami (tuttavia, per queste ultime \u00e8 previsto un riconoscimento secondario). L'intento del premio \u00e8 far s\u00ec che si conoscano, l'un l'altra, le principali Letterature nordiche.\nAd assegnare il premio sono i rappresentanti del Consiglio nordico, provenienti da ciascuno dei cinque paesi membri principali - Svezia, Norvegia, Finlandia, Danimarca e Islanda - ed esperti della Letteratura locale e limitrofa. Altri possono essere consultati, provenienti dalle Isole \u00c5land, dalle F\u00e6r \u00d8er, dalla Groenlandia o dalle zone di lingua sami.\nVincitori.\nNotabili per Paese.\nDanimarca.\nSebbene il premio sia assegnato in Danimarca, il primo vincitore danese, Klaus Rifbjerg, si \u00e8 avuto solo nel 1970 - a otto anni dal primo. Tuttavia, gi\u00e0 l'anno dopo ci fu il secondo, Thorkild Hansen: \u00e8 l'unico caso di due vincitori connazionali che si sono succeduti nell'arco di un anno.\nNel 1999 Pia Tafdrup \u00e8 stata la prima vincitrice danese.\nFinlandia.\nV\u00e4in\u00f6 Linna \u00e8 stato il secondo vincitore cronologico, nel 1963, e il primo vincitore finlandese. Il secondo, Veijo Meri, avrebbe poi vinto solo dieci anni dopo, nel 1973, seguito per\u00f2 quasi subito - solo due anni dopo (1975) - dal terzo, Hannu Salama e - ancora due anni dopo (1977) - dal quarto, Bo Carpelan. Carpelan \u00e8 stato il primo poeta finlandese ad essere premiato.\nNel 1985 Antti Tuuri \u00e8 stato il quinto vincitore, ma il sesto, Tua Forsstr\u00f6m - la prima donna finlandese e la prima vincitrice donna in assoluto -, si \u00e8 avuto solo nel 1998. La seconda donna finlandese a vincere \u00e8 stata Sofi Oksanen, nel 2010.\nGroenlandia.\nNel 2021 Niviaq Korneliussen \u00e8 diventata la prima scrittrice groenlandese a ricevere l'ambito riconoscimento per il romanzo \"Naasuliardarpi\".\nIslanda.\nIl primo vincitore islandese si \u00e8 avuto 14 anni dopo l'istituzione del premio, nel 1976: \u00e8 stato lo scrittore \u00d3lafur J\u00f3hann Sigur\u00f0sson. Cinque anni dopo, nel 1981, si \u00e8 avuto il secondo, Snorri Hjartarson. Thor Vilhj\u00e1lmsson, il terzo, vinse nel 1988. Altri vincitori notevoli sono stati Einar M\u00e1r Gu\u00f0mundsson nel 1995 e, nel 2005, Sj\u00f3n - che \u00e8 forse oggi il pi\u00f9 noto di questi.\nIsole F\u00e6r \u00d8er.\nNel 1965 il grande William Heinesen fu insignito del premio in ex aequo con lo svedese Olof Lagercrantz: \u00e8 stato il primo vincitore delle Isole F\u00e6r \u00d8er. Il secondo - e, ad oggi (2013), ultimo vincitore \u00e8 stato il meno noto R\u00f3i Patursson.\nNorvegia.\nIl terzo vincitore cronologico \u00e8 stato il primo vincitore norvegese, Tarjei Vesaas, seguito, a distanza di tre anni, dal secondo, Johan Borgen. Dopo 12 anni, si \u00e8 avuto il terzo, Kjartan Fl\u00f8gstad e, dopo altri nove, il quarto Herbj\u00f8rg Wassmo, seguito per\u00f2, a soli due anni, dal quinto Dag Solstad.\nPer Petterson, vincitore nel 2009, ha poi raggiunto, grazie al premio, il successo internazionale.\nMerethe Lindstr\u00f8m, vincitrice nel 2012, \u00e8 stata la prima scrittrice norvegese a vincere.\nSami.\nNils-Aslak Valkeap\u00e4\u00e4, vincitore nel 1991, \u00e8 ad oggi (2016) l'unico vincitore di provenienza sami.\nSvezia.\nIl primo vincitore assoluto \u00e8 stato, nel 1962, lo svedese Eyvind Johnson - poi vincitore del premio Nobel nel 1974. Nei primi dieci anni di vita del premio (1962-72) sono stati premiati ben sei autori svedesi: il gi\u00e0 citato Johnson, Olof Lagercrantz, Gunnar Ekel\u00f6f, Per Olof Sundman, Per Olov Enquist - che, di questi, \u00e8 quello che avrebbe poi vinto di pi\u00f9, anche a livello internazionale - e Karl Vennberg. Nella seconda decade (1972-82), per\u00f2, i vincitori svedesi sono stati soltanto due: Ivar Lo-Johansson e Sven Delblanc.\nIl grande poeta Tomas Transtr\u00f6mer - che, con Johnson, \u00e8 l'unico vincitore poi insignito anche del premio Nobel - ha vinto nel 1990, anche lui ben prima di ricevere il Nobel.\nStatistiche.\n\"Aggiornate al 2021\"\n\"Tuttavia, gli autori possono scrivere in una lingua diversa dalla nazionale (ad esempio, il finlandese Kjell West\u00f6 scrive in Svedese\")"}
{"id": "4605312", "revid": "688764", "url": "https://it.wikipedia.org/wiki?curid=4605312", "title": "Nazionale Olimpica di calcio della Svizzera", "text": ""}
{"id": "4605313", "revid": "688764", "url": "https://it.wikipedia.org/wiki?curid=4605313", "title": "Nazionale Olimpica di calcio del Gabon", "text": ""}
{"id": "4605315", "revid": "266222", "url": "https://it.wikipedia.org/wiki?curid=4605315", "title": "Nordic Council's Literature Prize", "text": ""}
{"id": "4605320", "revid": "486946", "url": "https://it.wikipedia.org/wiki?curid=4605320", "title": "Ricetta medica del SSN", "text": ""}
{"id": "4605324", "revid": "118718330", "url": "https://it.wikipedia.org/wiki?curid=4605324", "title": "Flaminia Festuccia", "text": "Biografia.\nInizia occupandosi di cinema per il mensile Ciak e come inviata a numerosi festival internazionali per varie testate. Collabora con il Sole 24 Ore e Repubblica. Editorialista di politica ed economia italiana e internazionale per Terza Repubblica, con articoli di politica ed economia italiana e internazionale. Vicedirettrice della rivista culturale Terza Pagina. Blogger dal 2017."}
{"id": "4605325", "revid": "767487", "url": "https://it.wikipedia.org/wiki?curid=4605325", "title": "Variet\u00e0 di libri", "text": "Variet\u00e0 di libri (\"Book Revue\") \u00e8 un film del 1946 diretto da Robert Clampett. \u00c8 un cortometraggio animato della serie \"Looney Tunes\", prodotto dalla Warner Bros. e uscito negli Stati Uniti il 5 gennaio 1946. Prodotto nel 1945, ha una trama che \u00e8 essenzialmente un miscuglio di quelle di \"Speaking of the Weather\" (1937), \"Hai avuto un castello\" (1938) e \"Colpo di fulmine\" (1941). Il titolo originale \u00e8 un gioco di parole, poich\u00e9 \"revue\" significa \"teatro di rivista\", mentre \"review\" significa \"recensione\" (il film venne riedito il 19 maggio 1951 col titolo \"Book Review\"). Nel 1994 si classific\u00f2 al 45\u00ba posto nella classifica \"The 50 Greatest Cartoons\" redatta da membri del campo dell'animazione.\nTrama.\nA mezzanotte, in una libreria, tutti i libri prendono letteralmente vita, facendo uscire i loro personaggi. Alcuni di loro cominciano a suonare una versione swing di \"It Had to Be You\", infastidendo Daffy Duck. Daffy ferma i musicisti e, fingendo di essere russo, inizia a ricordare la musica del suo \"villaggio nat\u00eco\" e a cantare \"Carolina in the Morning\" con accento russo. Si imbatte per\u00f2 nel lupo cattivo e in Cappuccetto Rosso che, diretta alla casa della nonna, viene avvertita proprio da Daffy della presenza del lupo. Cappuccetto scappa, e il lupo inizia a inseguire Daffy attraverso tutti i libri. Durante l'inseguimento il lupo viene catturato dalla polizia e condannato all'ergastolo. Riesce per\u00f2 a scappare di prigione, ma durante la fuga, ammaliato dalla voce di Frank Sinatra, cade nell'Inferno di Dante. Gli altri personaggi delle copertine dei libri cominciano a festeggiare e a ballare, ma vengono fermati dal lupo che, emergendo dall\"'Inferno\", urla: \"Smettetela di ballare, lass\u00f9! ...pezzi di idioti!\".\nEdizioni home video.\nDVD.\nIl cortometraggio \u00e8 incluso nel disco 4 di \"\" e ne \"I tuoi amici a cartoni animati! - Daffy Duck\"."}
{"id": "4605326", "revid": "1573940", "url": "https://it.wikipedia.org/wiki?curid=4605326", "title": "Lonchura pallidiventer", "text": "Lonchura pallidiventer \u00e8 un uccello passeriforme appartenente alla famiglia degli estrildidi.\nQuesta specie venne proposta in base a un esemplare osservato in Indonesia. Tuttavia, la validit\u00e0 del \"taxon\" non \u00e8 stata riconosciuta dal Congresso ornitologico internazionale, e si tende a ritenerla piuttosto un ibrido fra altre specie del genere \"Lonchura\" (in particolare cappuccino calotta bianca e cappuccino cinque colori)."}
{"id": "4605329", "revid": "1543377", "url": "https://it.wikipedia.org/wiki?curid=4605329", "title": "Thomas Piermayr", "text": "Caratteristiche tecniche.\nPiermayr \u00e8 un centrocampista centrale, ma all'occorrenza pu\u00f2 essere impiegato al centro della linea difensiva o come terzino destro.\nCarriera.\nClub.\nPiermayr gioc\u00f2 a livello giovanile nel Linz. Cominci\u00f2 per\u00f2 la carriera professionistica con un'altra squadra locale, il LASK Linz. Debutt\u00f2 nella Bundesliga il 9 luglio 2008, subentrando a Siegfried Rasswalder nel successo per 0-1 sul campo del Kapfenberger. Il 12 luglio sigl\u00f2 invece la prima marcatura nella massima divisione austriaca, contribuendo alla vittoria per 1-3 in casa dell'Altach.\nIl 25 luglio 2011, fu ingaggiato dagli scozzesi dell'Inverness. Il 30 luglio esord\u00ec nella Scottish Premier League, schierato titolare nella sconfitta casalinga per 0-1 contro lo Hibernian. A fine stagione, l'Inverness comunic\u00f2 d'aver offerto un rinnovo contrattuale al giocatore, che prese per\u00f2 tempo. Piermayr manifest\u00f2 poi la volont\u00e0 di lasciare il club.\nSenza contratto, torn\u00f2 in patria per giocare al Wiener Neustadt. Disput\u00f2 il primo incontro con questa maglia il 15 settembre 2012, venendo espulso per doppia ammonizione nella sconfitta per 6-0 contro il Wolfsberger. Si svincol\u00f2 a fine stagione.\nIl 9 luglio 2013, firm\u00f2 un contratto valido fino al termine della stagione con i norvegesi del Lillestr\u00f8m, al termine di un periodo di prova. L'accordo sarebbe stato valido dal 15 luglio successivo, con la riapertura del mercato. Debutt\u00f2 nell'Eliteserien in data 27 luglio, subentrando a Johan Andersson nella vittoria per 2-0 sul Molde. Totalizz\u00f2 11 presenze con questa maglia, per poi ritrovarsi svincolato a fine stagione.\nIl 2 aprile 2014, firm\u00f2 ufficialmente un contratto con gli statunitensi dei Colorado Rapids, scegliendo inoltre la maglia numero 5. Il 5 aprile esord\u00ec nella Major League Soccer, schierato titolare nella vittoria per 1-2 sugli Whitecaps.\nNel 2015, \u00e8 stato ingaggiato dai bielorussi del Minsk. Ha esordito in squadra il 3 maggio, schierato titolare nel pareggio per 0-0 sul campo dello Slavia-Mozyr. Nel mese di luglio si \u00e8 trasferito in Ungheria, al B\u00e9k\u00e9scsaba.\nIl 24 gennaio 2017 \u00e8 stato tesserato dall'AFC Eskilstuna.\nNazionale.\nGioc\u00f2 9 partite per l'.\nStatistiche.\nPresenze e reti nei club.\n\"Statistiche aggiornate al 10 agosto 2015.\""}
{"id": "4605334", "revid": "1543377", "url": "https://it.wikipedia.org/wiki?curid=4605334", "title": "Bahamas ai Giochi della XIX Olimpiade", "text": "Le Bahamas parteciparono alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 16 atleti impegnati in tre discipline: atletica leggera, lotta e vela. Fu la quinta partecipazione di questo paese ai Giochi. Non fu conquistata nessuna medaglia."}
{"id": "4605335", "revid": "1305772", "url": "https://it.wikipedia.org/wiki?curid=4605335", "title": "Servizio sociale", "text": ""}
{"id": "4605339", "revid": "767487", "url": "https://it.wikipedia.org/wiki?curid=4605339", "title": "Hall of Fame Tennis Championships 2013", "text": "L'Hall of Fame Tennis Championships 2013 (conosciuto anche con il nome di \"Campbell Hall of Fame Tennis Championships\" per ragioni di sponsor) \u00e8 stato un torneo di tennis giocato su campi in erba all'aperto. \u00c8 stata la 38\u00aa edizione del torneo appartenente alla categoria ATP World Tour 250 series nell'ambito dell'ATP World Tour 2012. Si \u00e8 disputata all'International Tennis Hall of Fame di Newport, Rhode Island, negli Stati Uniti, dall'8 al 14 luglio 2013.\nPartecipanti ATP.\nAltri partecipanti.\nI giocatori seguenti hanno ricevuto una wild card per l'ingresso nel tabellone principale singolare:\nI giocatori seguenti hanno superato tutti i turni di qualificazione per il tabellone principale singolare:\nCampioni.\nSingolare maschile.\n Nicolas Mahut ha sconfitto in finale Lleyton Hewitt per 5-7, 7-5, 6-3.\nDoppio maschile.\n Nicolas Mahut / \u00c9douard Roger-Vasselin hanno sconfitto in finale Tim Smyczek / Rhyne Williams per 64-7, 6-2, [10-5]"}
{"id": "4605340", "revid": "171091", "url": "https://it.wikipedia.org/wiki?curid=4605340", "title": "Vallone di Laures", "text": ""}
{"id": "4605341", "revid": "404449", "url": "https://it.wikipedia.org/wiki?curid=4605341", "title": "Luca Azzano Cantarutti", "text": "Biografia.\nNato a Spilimbergo, esercita la professione di avvocato cassazionista con studi ad Adria e Venezia. Dopo una esperienza politica dal 1994 al 1996 quale membro della Camera dei deputati eletto nel Collegio di Adria, sospende la propria attivit\u00e0 politica fino al maggio 2012, quando fonda, assieme ad altre persone, il movimento politico Indipendenza Veneta, del quale viene eletto presidente.. \u00c8 l'autore della Risoluzione 44 (primo firmatario il Consigliere Foggiato), che avvia l'iter per il referendum per l'indipendenza del Veneto, approvata dal Consiglio Regionale del Veneto il 28 novembre 2012 e del progetto di legge regionale del Veneto 342 (primo firmatario il Consigliere regionale Valdegamberi), che indice il referendum sul seguente quesito: \"Vuoi che il Veneto diventi una Repubblica indipendente e sovrana?\". Il suo progetto di legge viene approvato dal Consiglio Regionale Veneto il 12 giugno 2014. Nel febbraio 2014 esce con molti altri da Indipendenza Veneta, che rifiuta alleanze con altri movimenti indipendentisti, per fondare il movimento Veneti Indipendenti, che immediatamente si aggrega con altri movimenti indipendentisti nel cartello INDIPENDENZA NOI VENETO, con l'obiettivo di avviare una politica indipendentista unitaria per garantire anche nelle Istituzioni Venete il prosieguo del percorso verso il Veneto indipendente. \u00c8 docente a contratto di Diritto penale e penitenziario presso Unicollege.\nElezione a deputato.\nAlle elezioni politiche del 1994 viene eletto deputato della XII legislatura della Repubblica Italiana, circoscrizione Veneto 1, per la Lega Nord. Membro della Commissione Affari Costituzionali, della Commissione Giustizia, della Commissione Antimafia e della Commissione Stragi, ricopre la carica di Segretario della Giunta delle elezioni sino al 1996."}
{"id": "4605343", "revid": "171091", "url": "https://it.wikipedia.org/wiki?curid=4605343", "title": "Punta di Laures", "text": ""}
{"id": "4605345", "revid": "123607327", "url": "https://it.wikipedia.org/wiki?curid=4605345", "title": "Los Pinos", "text": "La Residencia Oficial de los Pinos, o pi\u00f9 semplicemente Los Pinos, \u00e8 la residenza del Presidente degli Stati Uniti Messicani. Attualmente in essa vi abitano Enrique Pe\u00f1a Nieto e la first lady Ang\u00e9lica Rivera.\nStoria.\nGli inizi.\nNel gennaio del 1853 il dottor Don Jos\u00e9 Pablo Mart\u00ednez del R\u00edo, patriarca di una delle famiglie pi\u00f9 benestanti del paese del diciannovesimo secolo e della prima met\u00e0 del ventesimo, acquist\u00f2 una parte delle terre della zona conosciuta come Molino del Rey da Don Jos\u00e9 Rinc\u00f3n Gallardo, per le quali pag\u00f2 un totale di circa duemilatrecento pesos. Il nuovo proprietario vi costru\u00ec un ranch che chiam\u00f2 \"La Hormiga\" (in italiano: \"la Formica\"), dato che era la pi\u00f9 piccola delle sue propriet\u00e0. Solo successivamente l'edificio si trasform\u00f2 in residenza. Lo chalet all'inglese che dominava l'intera propriet\u00e0 fu costruito per il dottor Mart\u00ednez del R\u00edo alla fine del diciannovesimo secolo. Il tetto era a due falde con torrette ai lati, particolare molto apprezzato all'epoca.\nIl periodo presidenziale di L\u00e1zaro C\u00e1rdenas inizi\u00f2 il 1\u00ba dicembre 1934. Il giorno stesso, dopo la cerimonia di inizio mandato, dichiar\u00f2 che non desiderava abitare nel Castello di Chapultepec, per lui troppo lussuoso, dato che voleva aprire le porte della sua residenza a tutti i messicani. Per questo C\u00e1rdenas design\u00f2 come sua residenza ufficiale il ranch \"La Hormiga\", preferendo stare in pieno contatto con la natura ed essendo la propriet\u00e0 nel territorio di Chapultepec. Il nome del ranch non gli sembr\u00f2 adeguato per una casa presidenziale, per cui lo cambi\u00f2 in \"Los Pinos\" (in italiano: \"i Pini\"), nel ricordo del nome del frutteto vicino Tac\u00e1mbaro, nel Michoac\u00e1n, in cui si innamor\u00f2 della sua futura moglie Amalia Sol\u00f3rzano.\nC\u00e1rdenas si trasfer\u00ec nella residenza nel marzo del 1935 e, per adeguarla alle necessit\u00e0 del presidente e della sua famiglia, essa venne ristrutturata.\nResidenza presidenziale.\nQuando Manuel \u00c1vila Camacho divent\u00f2 presidente, decise di andare a vivere a Los Pinos nel 1941, nonostante il malcontento del popolo, dato che la maggior parte di esso considerava come unico posto adeguato per il presidente il Castello di Chapultepec.\nNello chalet all'inglese (attualmente chiamato casa \"L\u00e1zaro C\u00e1rdenas\"), vissero anche i suoi successori Manuel \u00c1vila Camacho e Miguel Alem\u00e1n. Quest'ultimo decise di costruire un'altra casa pi\u00f9 grande e funzionale, che sarebbe potuta servire ai successivi presidenti come residenza ufficiale. Durante i loro governi, i presidenti Miguel de la Madrid, Carlos Salinas de Gortari e Ernesto Zedillo Ponce de Le\u00f3n svolsero le proprie funzioni in questa residenza.\nLa casa Miguel Alem\u00e1n.\nAll'inizio del mandato del Presidente Alem\u00e1n si iniziarono a ricevere visite nella residenza di importanti personalit\u00e0 nell'ambito politico e culturale, ed il solo chalet inizi\u00f2 a risultare insufficiente per ospitare suddette personalit\u00e0. Situazione che, unitasi al fatto che la famiglia di Alem\u00e1n era molto numerosa, determin\u00f2 l'avvio della costruzione di una nuova residenza che potesse adattarsi meglio alle esigenze del presidente e dei suoi ospiti.\nL'architetto Giraud Esteva realizz\u00f2 un progetto iniziale, il quale fu poi modificato da Fernando Parra Hern\u00e1ndez seguendo lo stile francese. Nel 1947 si iniziarono i lavori per la costruzione della casa, i quali vennero terminati cinque anni pi\u00f9 tardi. La casa venne costruita su tre livelli: il primo piano per le abitazioni, il piano terra per i saloni di ricevimento, il piano sotterraneo per le sale ricreative.\nDa quando fu costruita, la casa Miguel Alem\u00e1n ha subito numerose modifiche volte ad adattarla alle necessit\u00e0 dei vari presidenti. Le modifiche pi\u00f9 importanti furono realizzate durante il mandato di Vicente Fox, che convert\u00ec la residenza abitativa in ufficio, conservando tuttavia la biblioteca, la sala da pranzo, e i saloni per le feste."}
{"id": "4605346", "revid": "1573940", "url": "https://it.wikipedia.org/wiki?curid=4605346", "title": "Calumma tarzan", "text": "Il camaleonte di Tarzan o camaleonte Tarzan (\"Calumma tarzan)\" \u00e8 un piccolo sauro della famiglia Chamaeleonidae, endemico del Madagascar e in pericolo critico di estinzione.\nDescrizione.\n\u00c8 un camaleonte di media taglia (lunghezza media complessiva 110\u2013150\u00a0mm, di cui oltre met\u00e0 spettanti alla coda), che mostra un profilo caratteristico dovuto alla presenza di due creste rostrali che si fondono anteriormente in un processo a forma di vanga, che si proietta di qualche millimetro al di l\u00e0 della punta del muso. Ha una colorazione variabile dal verde al giallo brillante, con comparsa di bande trasversali pi\u00f9 scure quando disturbato; nei maschi la testa ed il collo hanno una colorazione nerastra.\nBiologia.\n\u00c8 una specie arboricola, solitaria, con abitudini diurne.\nDistribuzione e habitat.\nLa specie ha un areale ristretto a due isolate localit\u00e0 del Madagascar centro-orientale, nella regione di Alaotra Mangoro. Si tratta di due piccoli lembi di foresta pluviale degradata, con una superficie complessiva inferiore ai 10\u00a0km\u00b2, ad altitudini comprese tra 800 e 910\u00a0m. La prima delle due localit\u00e0, che \u00e8 il \"locus typicus\" della specie, \u00e8 una piccola foresta che sorge circa 1\u00a0km a nord del villaggio di Tarzanville, la seconda \u00e8 la foresta di Ambatofotsy, situata pochi km pi\u00f9 a sud .\nConservazione.\nLa \"IUCN Red List\", vista la esiguit\u00e0 del suo areale e considerato che esso non \u00e8 attualmente tutelato da nessuna misura di protezione, classifica \"C. tarzan\" come specie in pericolo critico di estinzione (\"Critically Endangered\").\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "4605350", "revid": "1494169", "url": "https://it.wikipedia.org/wiki?curid=4605350", "title": "Classe Edgar", "text": ""}
{"id": "4605352", "revid": "287204", "url": "https://it.wikipedia.org/wiki?curid=4605352", "title": "Mercedes Cup 2013", "text": "Il Mercedes Cup 2013 \u00e8 stato un torneo di tennis giocato sulla terra battuta. \u00c8 stata la 36\u00aa edizione del Mercedes Cup, che fa parte della categoria ATP World Tour 250 series nell'ambito dell'ATP World Tour 2013.\nSi \u00e8 giocato a Stoccarda in Germania, dal 6 al 14 luglio 2013.\nPartecipanti.\nTeste di serie.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Fabio Fognini ha sconfitto in finale Philipp Kohlschreiber per 5-7, 6-4, 6-4.\nDoppio.\n Facundo Bagnis / Thomaz Bellucci hanno sconfitto in finale Tomasz Bednarek / Mateusz Kowalczyk per 2-6, 6-4, [11-9]."}
{"id": "4605353", "revid": "36426", "url": "https://it.wikipedia.org/wiki?curid=4605353", "title": "Giuliano Sollazzino", "text": ""}
{"id": "4605358", "revid": "117740790", "url": "https://it.wikipedia.org/wiki?curid=4605358", "title": "Isole dell'Oceania", "text": "Questa pagina \u00e8 una lista delle isole dell'Oceania che superano i 1000\u00a0km\u00b2. Non \u00e8 inclusa l'Australia, con i suoi 7.600.000\u00a0km\u00b2, in quanto \u00e8 considerata come massa continentale. L'isola di Nuova Guinea, seppur condivisa tra Papua Nuova Guinea e Indonesia, rientra in questa lista e non in quella dell'Asia, cos\u00ec come alcune isole vicine che appartengono politicamente allo Stato asiatico dell'Indonesia."}
{"id": "4605361", "revid": "1442080", "url": "https://it.wikipedia.org/wiki?curid=4605361", "title": "Mercedes Cup 2013 - Singolare", "text": "Il singolare del Mercedes Cup 2013 \u00e8 stato un torneo di tennis facente parte dell'ATP World Tour 2013.\nJanko Tipsarevi\u0107 era il detentore, ma ha deciso di non partecipare.\nFabio Fognini ha sconfitto in finale Philipp Kohlschreiber per 5-7, 6-4, 6-4.\nTeste di serie.\nLe prime 4 teste di serie hanno ricevuto un \"bye\" per il secondo turno."}
{"id": "4605365", "revid": "481666", "url": "https://it.wikipedia.org/wiki?curid=4605365", "title": "The Bank (film 1915)", "text": ""}
{"id": "4605367", "revid": "110157", "url": "https://it.wikipedia.org/wiki?curid=4605367", "title": "Latvijas kauss 1996", "text": "La Latvijas kauss 1996 fu la 55\u00aa edizione del torneo. Fu vinta dal RAF Jelgava per la seconda volta nella sua storia."}
{"id": "4605368", "revid": "1442080", "url": "https://it.wikipedia.org/wiki?curid=4605368", "title": "Mercedes Cup 2013 - Qualificazioni singolare", "text": "Le qualificazioni del singolare del Mercedes Cup 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4605373", "revid": "336956", "url": "https://it.wikipedia.org/wiki?curid=4605373", "title": "4,6 mm", "text": ""}
{"id": "4605374", "revid": "336956", "url": "https://it.wikipedia.org/wiki?curid=4605374", "title": "5,7 mm", "text": ""}
{"id": "4605375", "revid": "123115672", "url": "https://it.wikipedia.org/wiki?curid=4605375", "title": "Melitidina", "text": "La melitidina \u00e8 un flavanone glicosilato, un tipo di flavonoide presente nell'albedo del frutto di bergamotto. Il suo aglicone \u00e8 la naringenina."}
{"id": "4605385", "revid": "16758", "url": "https://it.wikipedia.org/wiki?curid=4605385", "title": "Deutsche Eishockey Liga 2006-2007", "text": "La Deutsche Eishockey Liga 2006-2007 fu la tredicesima stagione della Deutsche Eishockey Liga. Al termine dei playoff gli Adler Mannheim vinsero il quinto titolo nella storia della DEL, diventando campioni di Germania per la sesta volta della loro storia.\nRispetto alle stagioni precedenti cambi\u00f2 la modalit\u00e0 di accesso ai playoff, e furono inoltre sospesi i playout. Dalla stagione precedente i Kassel Huskies furono sostituiti dai campioni della 2. Eishockey-Bundesliga degli Straubing Tigers.\nStagione regolare.\nSi disput\u00f2 un girone unico per tutte e 14 le formazioni, con un doppio turno di andata e ritorno, nel quale al termine dei 60 minuti regolamentari, in caso di pareggio, le squadre si affrontarono negli shootout. Come novit\u00e0 solo alle prime sei squadre fu garantito l'accesso ai playoff, mentre quelle dal sesto al decimo disputarono un turno aggiuntivo per gli ultimi due posti validi per i playoff. Furono sospesi i playout.\nClassifica.\nLegenda:\nNote:"}
{"id": "4605387", "revid": "123115691", "url": "https://it.wikipedia.org/wiki?curid=4605387", "title": "Brutieridina", "text": "La brutieridina \u00e8 un flavanone glicosilato, un tipo di flavonoide presente nell'albedo del frutto di bergamotto. Il suo aglicone \u00e8 un derivato idrossilato e metossilato della naringenina."}
{"id": "4605400", "revid": "117764806", "url": "https://it.wikipedia.org/wiki?curid=4605400", "title": "Cheung Kong Graduate School of Business", "text": "La Cheung Kong Graduate School of Business (CKGSB, ) \u00e8 una scuola commerciale ed amministrativa di alta formazione dottorale (graduate school) privata, non-profit ed indipendente. La scuola offre programmi di MBA, MBA in finanza, Executive MBA e programmi di Executive Education. La facolt\u00e0 \u00e8 composta ed amministrata da 40 professori a tempo pieno e da 10 professori ospiti, con specializzazione in commercio internazionale ad argomenti specifici all'economia cinese. Dal 2002 la scuola ha formato circa 3000 CEO di varie compagnie cinesi ed internazionali, fra cui il fondatore del Alibaba Group Jack Ma, il presidente della Sinopec, Fu Chengyu e Wu Yajun, la quinta persona pi\u00f9 ricca e donna pi\u00f9 ricca della Cina nel 2012.\nFondata nel 2002 attraverso il supporto finanziario della Fondazione Li Ka Shing, oggi la CKGSB \u00e8 considerata una delle pi\u00f9 importanti scuole business della Cina, con una forte presenza nel settore privato cinese. Gli ex-alunni della scuola controllano collettivamente un fatturato di oltre un trilione di dollari, pari al 13.7% del PIL cinese nel 2011, specialmente a causa della presenza del gigante statale della Sinopec.\nLa sede principale si trova a Pechino, con sedi alternative a Shanghai e Shenzhen, e con uffici a Hong Kong, New York e Londra.\nNome e logo.\nIl nome \"Cheung Kong\" della CKGSB deriva dal nome della Cheung Kong Holdings di Li Ka Shing. In cantonese \"Cheung Kong\" \u00e8 il nome del fiume pi\u00f9 lungo della Cina, il Fiume Azzurro.\nIl logo \u00e8 una rievocazione dei tradizionali sigilli usati dai funzionari imperiali, per sottolineare le radici cinesi della scuola. Le tre linee verticali rappresentano la scrittura tradizionale cinese (dall'alto verso il basso), mentre le tre linee orizzontali rappresentano la scrittura di tipo occidentale. Ci\u00f2 rappresenta secondo la CKGSB l'integrazione della conoscenza e dei valori orientali ed occidentali nella scuola.\nL'angolo in basso a destra invece rappresenta le iniziali del Fiume Azzurro in Mandarino, \"Chang Jiang\", con il colore azzurro sempre in riferimento a questo fiume."}
{"id": "4605403", "revid": "694292", "url": "https://it.wikipedia.org/wiki?curid=4605403", "title": "Sinan Erdem Dome", "text": ""}
{"id": "4605404", "revid": "119328528", "url": "https://it.wikipedia.org/wiki?curid=4605404", "title": "Museo archeologico di Smirne", "text": "Il Museo archeologico di Smirne (in turco \"\u0130zmir Arkeoloji M\u00fczesi\") si trova a Smirne, nel quartiere centrale di Konak.\nStoria.\nIl museo \u00e8 stato fondato nel 1924 sul sito della chiesa abbandonata di Ayavulka, nel quartiere di Basmane. L'apertura al pubblico risale al 1927, dopo un'attivit\u00e0 di sistemazione museografica durata tre anni. Nel 1951 fu trasferito nel Padiglione nazionale dell'educazione al K\u00fclt\u00fcrpark (parco della Cultura), convertito per l'occasione in museo. L'ultimo trasferimento, nell'edificio attuale appositamente costruito nel parco Bahribaba a Konak, risale al 1984, quando riapr\u00ec al pubblico.\nPercorso espositivo.\nSituato in un'area espositiva totale di 5000 m\u00b2, vanta reperti dall'Et\u00e0 del Bronzo al periodo bizantino, con un lapidario che arriva come datazione dei reperti al XIX secolo, con alcuni pezzi del periodo ottomano.\nI reperti di scavo provengono da tutta la regione anatolica occidentale attorno a Smirne, con pezzi dall'antica Smyrna (sito di Bayrakl\u0131), da Efeso, Pergamo, Mileto, Afrodisia, Clazomene, Teos, Iasos. \nIl percorso si snoda su due piani, pi\u00f9 il giardino all'aperto con il lapidario, a cui si aggiungono laboratori didattici e di restauro, depositi, una sala conferenze e gli uffici amministrativi."}
{"id": "4605406", "revid": "694292", "url": "https://it.wikipedia.org/wiki?curid=4605406", "title": "Hayri G\u00fcr Arena", "text": ""}
{"id": "4605407", "revid": "8660", "url": "https://it.wikipedia.org/wiki?curid=4605407", "title": "Lobsters Pescara", "text": "Le Lobsters Pescara sono una squadra italiana di football americano femminile della federazione italiana di football americano con sede a Pescara, in Abruzzo. Partecipano al Campionato Italiano di Football Americano Femminile. Attualmente sono le detentrici del Rose Bowl I, avendo battuto in finale le Furie di Cernusco sul Naviglio.\nStoria.\nNascita.\nCon le Pescara Lobsters nasce la prima squadra femminile di American Football in Abruzzo. Le Lobsters sono nate ufficialmente il 31 ottobre 2011 quando un gruppetto di ragazze, gi\u00e0 membri della tifoseria della prima squadra maschile Pescara Crabs, hanno messo in pratica progetti dei quali si parlava gi\u00e0 da un po'. Grazie all'impegno dei coach Leo Lupo e Cristiano Barbiero, ex giocatori dei Crabs, e di tutti i dirigenti, questo progetto, sta diventando una realt\u00e0. Le Lobsters nascono da una costola dei Pescara Crabs, storica squadra di Football Americano, nata nel 1983.\nL'esordio.\nLa squadra esordisce ufficialmente nel luglio 2012 a Bologna, durante un triangolare organizzato per far conoscere il movimento del football femminile.\nLa prima partita della compagine pescarese si conclude con una sconfitta per 26-6 contro le Black Marines. Il primo Td della storia delle Lobsters \u00e8 stato segnato da Sofia Esposito, figlia d'arte (il padre, Ettore, \u00e8 stato un runner dei Crabs, ed attuale offense coach delle aragostine).\nLa prima vittoria non tarda ad arrivare. Nella seconda partita giocata nella stessa giornata, le aragoste affrontano le padroni di casa delle Neptunes Bologna, vincendo per 26-2. Gli unici punti delle bolognesi arrivano quasi subito, con una safety. A segno per le Lobsters Anna Vannozzi con una corsa di 28 yrds circa. Raddoppia Angelica Vannozzi su intercetto. Il secondo tempo si riapre con una safety di Anna Vannozzi, che porta il punteggio sul 14-2. Palla ancora alle Lobsters ed ancora Td con la Esposito che percorre l'intero campo. Chiude la pratica Di Pietro, che intercetta la palla sulle proprie 5 yards e la riporta in Td.\nIl primo campionato.\nIl primo campionato di tackle femminile parte ufficialmente il 28 aprile 2013, ma le aragoste esordiranno nella seconda settimana, giocata il 12 maggio 2013 a Castellanza (VA), contro le padroni di casa delle Tempeste/Sirene. Le ragazze guidate in regia da Di Pietro, alla sua prima partita da Qb, si impongono 24-12, cominciando cos\u00ec il loro cammino verso il primo Rose Bowl. A segno, dopo due safety iniziali, Angelica Vannozzi su corsa da 32 yrds, raddoppia Camplone Luisa sempre su corsa. Chiude Crocetta Karen.\nNella week 3, giocata proprio a Pescara, le Lobsters affrontano le Furie, squadra che poi rincontrer\u00e0 in finale. Le ragazze di Esposito-Lupo si impongono per 25-19. A segno Anna Vannozzi con 3 Td su corsa per un totale di 153 yrds guadagnate, e Campolone Luisa che riporta in Td un intercetto.\nNella week 4, le pescaresi affrontano le Neptunes Bologna, imponendosi per 26-12. A segno Di Pietro, Crocetta e due volte Camplone, tutti su corsa.\nLa week 5 vede le blu-arancio affrontare le Black Marines. Il punteggio \u00e8 di 13-6 per le Black Marines, ma la sconfitta non pregiudica la presenza della compagine pescarese al Rose Bowl Italia.\nLe Lobsters termineranno la regular season con un record di 3-1, come le Furie e le Black Marines, ma quest'ultima, a seguito dell'applicazione della regola della differenza punti, sar\u00e0 esclusa dalla finale, a beneficio delle Furie arrivate prime, e delle stesse Lobsters, seconde in campionato.\nIl primo Rose Bowl e il titolo nazionale.\nIl primo Rose bowl si gioca a Ferrara, con le Lobsters opposte alle Furie gi\u00e0 battute in campionato. Le ragazze, sono costrette a recuperare un doppio svantaggio con a disposizione poco pi\u00f9 della met\u00e0 del secondo tempo. Le abruzzesi non demordono, e grazie a due drive d'attacco, e ad una difesa attenta a recuperare immediatamente palla, riescono nell'impresa di pareggiare una partita che sembrava volgere al termine in favore delle Furie. Punteggio sul 19-19 e squadre all'overtime. Cominciano le Furie, ancora Pezza e punteggio sul 25-19. La difesa delle lobsters chiude gli spazi ed evita la trasformazione. Palla all'attacco che pareggia immediatamente con Camplone. 25-25 ma con la possibilit\u00e0 di trasformazione. Crocetta riceve la palla dalle mani di Di Pietro, si allarga sulla destra e varca la linea di end zone. Punteggio 26-25 e il primo Rose bowl \u00e8 vinto dalle Lobsters."}
{"id": "4605409", "revid": "481666", "url": "https://it.wikipedia.org/wiki?curid=4605409", "title": "Work (film 1915)", "text": ""}
{"id": "4605412", "revid": "729019", "url": "https://it.wikipedia.org/wiki?curid=4605412", "title": "208\u00aa Divisione costiera", "text": "la 208\u00aa Divisione Costiera \u00e8 stata un'unit\u00e0 militare del Regio Esercito Italiano.\nStoria.\nLe origini.\nNell'incalzare degli eventi che segnarono i momenti decisivi della Seconda Guerra Mondiale, L'Esercito si trov\u00f2 a fronteggiare la minaccia diretta al territorio Nazionale.\nVennero cos\u00ec costituite le \"Divisioni Costiere\" con preminenti compiti di difesa statica da sbarco dal mare.\nQueste unit\u00e0 non avevano una tradizione militare, erano adibite a difesa statica e erano formate da militari richiamati e di et\u00e0 avanzata; quindi si decise di non darle un nome, ma limitarsi alla sola numerazione,\nNella seconda guerra mondiale (1939-1945).\nII giorno prima la caduta di Palermo, firmata il 22 luglio dal gen. Molinero, gli americani presero Trapani quasi senza perdite; la 208\u00aa divisione costiera (temporaneamente al comando del colonnello Dal Monte, poiche il generale Marciani comandava il comando truppe costiere del XII corpo d'armata) oppose scarsa resistenza; con alcune eccezioni, interi reparti costieri si dissolsero, disertando o arrendendosi.\nIl generale Marciani, comandante titolare della divisione, fu preso prigioniero mentre teneva rapporto nel Palazzo Reale di Palermo, colto di sorpresa da una irruzione di camionette americane che erano arrivate indisturbate fino al centro della citt\u00e0.\nOrdine di battaglia: 1943.\n133\u00ba Reggimento Fanteria Costiero\n147\u00ba Reggimento Fanteria Costiero.\n28\u00ba Raggruppamento Artiglieria Costiera."}
{"id": "4605415", "revid": "123647778", "url": "https://it.wikipedia.org/wiki?curid=4605415", "title": "Harsh noise", "text": "Lharsh noise \u00e8 un sottogenere del noise nato e sviluppatosi negli anni '90 e 2000.\nMusicalmente \u00e8 caratterizzato da rumorismo estremo e aspro, suoni taglienti e distorti Wall of Sound, spesso sono presenti urla e campionamenti.\nVisualmente vengono spesso usate immagini offensive, splatter, pornografiche e BDSM.\nQuesto genere \u00e8 conosciuto solo da una stretta cerchia di ascoltatori a causa della loro musica quasi inascoltabile da un grande pubblico.\nIl genere \u00e8 spesso associato al Grindcore e alla Power Electronics.\nArtisti di importanza nell'Harsh Noise sono: Kazumoto Endo, Masonna, Torturing Nurse, Merzbow, Hanatarash, The Gerogerigegege"}
{"id": "4605418", "revid": "697352", "url": "https://it.wikipedia.org/wiki?curid=4605418", "title": "Martin Johnson (disambigua)", "text": ""}
{"id": "4605421", "revid": "1305772", "url": "https://it.wikipedia.org/wiki?curid=4605421", "title": "Michael Clarke (disambigua)", "text": ""}
{"id": "4605424", "revid": "47767", "url": "https://it.wikipedia.org/wiki?curid=4605424", "title": "Ezio (opera)", "text": ""}
{"id": "4605434", "revid": "47767", "url": "https://it.wikipedia.org/wiki?curid=4605434", "title": "Barses", "text": "Biografia.\nInizialmente eremita in Mesopotamia settentrionale, Barses fu prima vescovo di Carre e divenne poi arcivescovo di Edessa nell'anno 361. Poich\u00e9 aveva preso posizione contro l'arianesimo, venne espulso dalla citt\u00e0 dall'imperatore Valente, che lo esili\u00f2 ad Arados, rimpiazzandolo a Edessa con un vescovo di sua nomina di nome Lupo. Accolto con gioia dalla popolazione dell'isola, da l\u00ec continu\u00f2 a contrastare la dottrina ariana, tanto che Arados divenne ben presto meta di numerosi fedeli ed ecclesiastici. San Basilio scrisse due lettere a Barses mentre questi si trovava ad Arados, nel 376 o nel 377; la prima non giunse a destinazione.\nValente lo costrinse successivamente ad andarsene ancor pi\u00f9 lontano, esiliandolo dapprima ad Ossirinco e poi a Philo o Thenon, una localit\u00e0 dell'Egitto vicina alla Libia: ivi mor\u00ec nel marzo del 378 (o del 379 secondo altre fonti).\nCulto.\nLa sua memoria \u00e8 fissata al 12 gennaio nel Martirologio Siriaco; il Martirologio Romano lo ricorda invece il 15 ottobre, anche se altre fonti lo riportano al 30 gennaio. La Chiesa ortodossa lo commemora invece nel giorno 25 agosto."}
{"id": "4605436", "revid": "123778505", "url": "https://it.wikipedia.org/wiki?curid=4605436", "title": "Ettore Donati", "text": "Attualmente fa parte della Scuola Allenatori del Settore Tecnico di Coverciano (FI) della Federazione Italiana Giuoco Calcio.\nCarriera.\nGiocatore.\nCresciuto nel settore giovanile dell'Empoli F.C., esordisce in serie C1 a 17 anni.\nCapitano della Nazionale Juniores (20 presenze circa), viene acquistato dalla Sampdoria con la quale esordisce in serie A nel 1973-74.\nDopo due stagioni a Genova torna ad Empoli dove disputa tre campionati di serie C1, giungendo nella stagione a segnare 197 gol con rigori. Nel frattempo fa parte della nazionale di serie C. Nel 1979/80 viene acquistato dal Rimini appena salito in serie B dove resta anche l'anno successivo, dopo la retrocessione in serie C1.\nSeguono altre tre stagioni di serie C1: 1980/81 a Rende, 1981/82 a Taranto, 1982/83 nella Reggina. Nel 1983/84 disputa la serie C2 con la Lucchese e nel 1984/85 la serie D con il Poggibonsi. Questa \u00e8 la sua ultima stagione da calciatore.\nAllenatore.\nInizia la sua carriera nel 1985 nelle giovanili dell'Empoli, allenando Giovanissimi, Allievi per 3 stagioni, Primavera per 3 stagioni, con la quale arriva alle finali Scudetto nel 1990/91 e soprattutto a vincere (per la prima volta nella storia una squadra di serie C) la Coppa Italia nella stagione 1991/92 (finale contro il Brescia) e il Torneo Internazionale di Ginevra, ottenendo anche nel 1993 il Premio Maestrelli quale miglior allenatore italiano di settore Giovanile.\nEsordisce in serie C1 alla guida della prima squadra dell'Empoli nella stagione 1993-94, subendo l'esonero nel gennaio 1994 alla fine del girone di andata.\nSeguono poi stagioni di serie C2 alla guida di Fano (finale Play-Off persa ai rigori contro il Castel di Sangro), Chieti, Gualdo, Gubbio e Teramo (finale Play-Off persa contro il Chieti) e di serie D con Valdisangro e Renato Curi Angolana.\nNel 2006/07 torna alla Primavera dell'Empoli restandovi per 5 stagioni, nelle quali ottiene due finali del Torneo di Viareggio (la prima persa ai rigori contro l'Inter e la seconda persa contro la Juventus) e una finale Scudetto (persa contro il Genoa)."}
{"id": "4605437", "revid": "47767", "url": "https://it.wikipedia.org/wiki?curid=4605437", "title": "San Barses", "text": ""}
{"id": "4605438", "revid": "47767", "url": "https://it.wikipedia.org/wiki?curid=4605438", "title": "Barsas", "text": ""}
{"id": "4605439", "revid": "47767", "url": "https://it.wikipedia.org/wiki?curid=4605439", "title": "San Barsen", "text": ""}
{"id": "4605440", "revid": "33689", "url": "https://it.wikipedia.org/wiki?curid=4605440", "title": "Don Creech", "text": "\u00c8 principalmente conosciuto per aver doppiato Nigel West Dickens in \"Red Dead Redemption\", ' e nel film TV '. \u00c8 inoltre apparso in numerosi film e serie TV.\n\u00c8 conosciuto specialmente per aver interpretato il prof. Timothy Sweeney, della serie televisiva \"Ned - Scuola di sopravvivenza\"."}
{"id": "4605441", "revid": "110157", "url": "https://it.wikipedia.org/wiki?curid=4605441", "title": "Don't Forget Who You Are", "text": "Don't Forget Who You Are \u00e8 il secondo album in studio del cantautore inglese Miles Kane, ex Last Shadow Puppets e Rascals. \u00c8 uscito il 3 giugno 2013"}
{"id": "4605442", "revid": "484362", "url": "https://it.wikipedia.org/wiki?curid=4605442", "title": "Salacia", "text": "Salacia \u00e8 un'antichissima dea marina della mitologia romana, dea dell'acqua salata e custode delle profondit\u00e0 dell'oceano come affermato da Apuleio ne Le metamorfosi. Fu sposa e regina di Nettuno, dio del mare e dell'acqua, come raccontato da Varrone e riportato da Seneca, Agostino e Servio Mario Onorato . \nIl nome deriva per estensione al verbo latino \"salire\" come significato di \"zampillare\". \nDall'unione con Nettuno, Salacia partor\u00ec tre figli di cui il pi\u00f9 noto \u00e8 Tritone il cui corpo era per met\u00e0 uomo e per met\u00e0 pesce.\nNella mitologia greca veniva identificata come Anfitrite, moglie di Poseidone, ed era una delle Nereidi."}
{"id": "4605444", "revid": "56620", "url": "https://it.wikipedia.org/wiki?curid=4605444", "title": "Miles Aldridge", "text": "Biografia.\nMiles \u00e8 figlio di Alan Aldridge, illustratore e direttore artistico che disegn\u00f2 le copertine dei dischi dei Beatles e dei Rolling Stones, e fratello delle modelle Saffron, Lily e Ruby Aldridge. Da piccolo frequentava regolarmente Elton John ed Eric Clapton, che lo andava a prendere a scuola. Cresciuto in un ambiente familiare eccentrico, tra tradizione e anticonformismo, da adolescente attraversa una fase punk e una rockabilly. Per diventare come suo padre ha studiato illustrazione al \"Central St Martins College of Art and Design\" a Londra e fatto il regista di video musicali. Divenne fotografo per una coincidenza fortunata a met\u00e0 degli anni Novanta, quando fece un book per la sua ragazza che aveva intenzione di diventare modella. Al \"British Vogue\" piacquero le sue foto e cos\u00ec inizi\u00f2 la sua carriera.\nCarriera.\nAldridge ha collaborato con numerose testate editoriali di moda quali Vogue, Num\u00e9ro, The New York Times, V Magazine, GQ, Harper's Bazaar, The New Yorker, The Face, e ha lavorato per noti stilisti fra cui Giorgio Armani, Karl Lagerfeld, Yves Saint Laurent e Paul Smith. Le sue opere sono state esposte in tutto il mondo ed esibite in spettacoli di gruppo, per esempio la \"Art Photo Expo\" di Amsterdam; inoltre alcuni pezzi sono conservati permanentemente presso la National Portrait Gallery, il Victoria and Albert Museum e l'International Center of Photography di New York. Ogni scatto \u00e8 stimato tra i \u20ac 2.782,11/\u20ac 3.894,95 e oltre.\n\u00c8 molto attivo nell'ambito pubblicitario, dove ha collaborato con Longchamp, MAC Cosmetics, Sergio Rossi, Chantal Thomass, Carolina Herrera, L'Or\u00e9al, Lavazza, Cartier Mercedes, e altri marchi.\nAldridge \u00e8 anche autore di libri fotografici che spesso presenta durante le esibizioni. Fra i pi\u00f9 popolari \"The Cabinet\", con un'introduzione di Marilyn Manson (2007); \"Acid Candy\" con prefazione di Glenn O\u2019Brien (2008); \"Pictures for Photographs\" (2009); \"I Only Want You To Love Me\" (2013), edito da Rizzoli, e il recente progetto \"Zero Zero Volume 02\" realizzato insieme a Nicola Formichetti.\nStile.\nInfluenzato dalle pellicole dei registi visionari David Lynch e Federico Fellini, dal lavoro ispiratore del fotografo Richard Avedon e dalle illustrazioni psichedeliche di suo padre Alan Aldridge, Miles fa delle donne, il colore e gli spazi, la sua cifra stilistica.\nEnergico, a tratti eccessivo, lo stile di Aldridge racconta, attraverso statuarie silhouette femminili, le storie intense di donne fuori dal comune, mogli, mamme, e prostitute frustrate, sole e annoiate in un universo tanto artefatto e lussuoso quanto drammatico e decadente. I suoi volti dallo sguardo fisso, cristallizzati in un eterno non-mutamento, rimandano a una serie di figure iconiche attraverso le quali Aldridge rappresenta la sua critica ai fenomeni sociali.\nLe immagini surreali ed ipnotiche, sempre a colori innaturalmente saturi, svelano una composizione formale che sta a met\u00e0 fra le fiabe ed i racconti gialli. Dietro ogni scatto ci sono un'ossessiva cura dei dettagli e un attento processo di pianificazione. Il punto di partenza \u00e8 di solito un disegno. Aldridge \u00e8 un grande appassionato di cinema, nel set delle sue complesse opere ispirate alla produzione di Hitchcock, Bergman, Lynch, Antonioni e Fellini, dispone innumerevoli particolari, spesso fuori posto o bizzarri, che suggeriscono a chi guarda un mistero se non da scoprire, almeno da supporre.\nA livello tecnico Aldridge \u00e8 uno dei pochi fotografi di moda che ancora scattano su pellicola e non su digitale. La foto quindi viene fatta sviluppare, stampare, e scansionare, e infine ritoccata attentamente con Photoshop.\nVita privata.\nMiles Aldridge vive a Londra con i suoi quattro figli e la moglie, la top-model americana Kristen McMenamy nonch\u00e9 fonte di ispirazione. Si incontrarono durante un servizio fotografico per la rivista W. Il loro matrimonio fu celebrato nel 1997, Karl Lagerfeld accompagn\u00f2 la sposa all'altare mentre Naomi Campbell fu damigella d'onore. Nell'aprile 2013, Kristen dopo sedici anni di matrimonio ha chiesto il divorzio per infedelt\u00e0 coniugale.\nAldridge ha perso la madre Rita nel 1992 per neoplasia. Ha dichiarato che molte delle sue fotografie sono anche ispirate alla sua immagine."}
{"id": "4605445", "revid": "1005847", "url": "https://it.wikipedia.org/wiki?curid=4605445", "title": "Zong Qinghou", "text": "\u00c8 fondatore, presidente e direttore generale della Hangzhou Wahaha Group, la pi\u00f9 grande azienda di bevande in Cina. \u00c8 attualmente l'ottantaseiesimo uomo pi\u00f9 ricco del mondo, e uomo pi\u00f9 ricco della Cina (esclusa Hong Kong), con ricchezza pari a 11,6 miliardi di dollari. Zong \u00e8 un delegato della Congresso nazionale del popolo.\nBiografia.\nNato in una modesta famiglia a Zhejiang, lavor\u00f2 inizialmente in una miniera di sale a Zhoushan, e successivamente si occup\u00f2 di lavori di manutenzione in una scuola a Hangzhou, per via del suo basso livello di educazione. Nel 1987 cominci\u00f2 a lavorare in un piccolo negozio di bevande e latte, e in breve tempo, raccolta la somma di 140.000 RMB da conoscenti e membri della scuola in cui aveva lavorato, cominci\u00f2 l'attivit\u00e0 di produzione per bevande di latte.\nOttenne indipendenza da un iniziale partner statale attraverso un'unione con la Danone. La WHH entr\u00f2 in piena cooperazione con la Danone attraverso l'investimento di 70 milioni di dollari in cinque diverse societ\u00e0 miste, in cambio del 51% della propriet\u00e0 a Danone. L'accordo del 1997 diede alle societ\u00e0 miste diritti esclusivi sulla produzione, distribuzione e vendita dei prodotti sotto il marchio della Wahaha.\nNel 2007 la collaborazione \u00e8 salita a 39 associazioni in partecipazione. Tuttavia la collaborazione salt\u00f2 nel 2007 quando Danone accus\u00f2 la WHH di operare con compagnie parallele d'identici prodotti, senza rispettare i contratti stipulati. La Danone e la WHH raggiunsero una soluzione attraverso lo scioglimento della partnership."}
{"id": "4605446", "revid": "47767", "url": "https://it.wikipedia.org/wiki?curid=4605446", "title": "Barsen", "text": ""}
{"id": "4605452", "revid": "729019", "url": "https://it.wikipedia.org/wiki?curid=4605452", "title": "Heinkel HD 44", "text": "L'Heinkel HD 44 fu un biplano sperimentale della Heinkel costruito come esemplare unico per testare varie versioni di motori aerei. L'aereo venne realizzato nel 1929 e aveva molto in comune con l'Heinkel HD 40.\nStoria.\nL'Heinkel HD 44 venne sviluppato dal velivolo per posta aerea Heinkel HD 40. Fu progettato per fornire un \"banco di prova\" per diversi motori al reparto motori del DVL. A tal fine venne fatto in modo che i motori fossero intercambiabili di modo da permettere al DVL di testare motori da 300 CV a 1.200. Inoltre si fece in modo da testare i superchargers che potevano essere osservati dagli esaminatori durante il volo. Nella versione da trasporto (che nel caso di voli di prova con motori BMW VI U era di 1.070\u00a0kg) il peso poteva aumentare di 500\u00a0kg. Questo pesante biplano era composta da un misto di diversi materiali essendo fusoliera, impennaggi di tubi di acciaio e le ali di legno. La fusoliera era costituita da quattro longheroni con molle in acciaio saldati e tubi incrociati di irrigidimento. Il cofano motore e parte della fusoliera immediatamente posteriore al sedile del pilota erano coperte di metallo leggero, mentre il resto della fusoliera posteriore era rivestita in tela. Il motore era amovibile e sorretto da tubi in acciaio fissati con quattro bulloni. Subito dietro il motore vi era uno spazio di 2,7 m in lunghezza per di circa 1,8 m di altezza. Questo spazio era utilizzato per le prove o come cabina merci ed era accessibile attraverso un portello direttamente posizionato sopra l'ala inferiore. Lo spazio era ben illuminato da diverse finestre di vetro Triplex con una copertura di Cellon. Era coperto sui lati e sulla parte superiore da lastre di alluminio e il pavimento era dotato di compensato ignifugo. Tutto il rivestimento era fissato dall'esterno con la struttura tubolare di acciaio lasciata esposta per consentire di fissare gli strumenti necessari per le prove. Due sedili pieghevoli erano costruiti sulla parete posteriore. Posizionata dietro di essa vi era la cabina di pilotaggio con doppio comando. Di seguito v'era un piccolo vano bagagli. La strumentazione di bordo era dotato di un'apertura attraverso la quale il pilota poteva vedere e comunicare con la cabina di prova."}
{"id": "4605457", "revid": "1928794", "url": "https://it.wikipedia.org/wiki?curid=4605457", "title": "Valencia Club de F\u00fatbol 2013-2014", "text": "Questa voce raccoglie le informazioni del Valencia Club de F\u00fatbol nelle competizioni ufficiali della stagione 2013-2014.\nStagione.\nLa stagione 2013-2014 vede la 79\u00aa partecipazione nella massima divisione spagnola e la 27\u00aa di fila per il club valenciano. In Europa League i \"pipistrelli\" partono direttamente dalla fase a gironi, poich\u00e9 sono arrivati quinti nella stagione precedente (prima posizione utile per qualificarsi all'Europa League) e le finaliste della Coppa del Re 2012-2013, Atletico Madrid e Real Madrid, partecipano alla Champions League. A inizio stagione Amadeo Salvo viene nominato nuovo presidente del club in seguito a una riunione della giunta generale degli azionisti del Valencia, e successivamente viene assegnata la panchina lasciata da Ernesto Valverde a Miroslav \u0110uki\u0107.\nLa stagione comincia con un ritiro estivo che si svolge dal 10 al 20 luglio nella localit\u00e0 tedesca di Speyer. Al ritiro partecipano 22 giocatori, compreso un portiere dei \"Juvenil A\"; si aggregano successivamente Jonas (il 12 luglio) per la sua paternit\u00e0, mentre Banega e Feghouli raggiungono il gruppo il 13 luglio. Insieme a questi ultimi giunge a Speyer il nuovo acquisto valenciano Oriol Romeu. La prima amichevole viene disputata il 14 luglio contro il club tedesco del Karlsruhe, il quale si impone per 2-1. Tre giorni dopo, il 17 dello stesso mese, gli spagnoli si fermano sullo 0-0 contro il Waldhof Mannheim, in una partita con i classici ritmi di met\u00e0 luglio. Il 20 luglio viene effettuato l'ultimo allenamento del ritiro, prima di disputare la partita nel pomeriggio a fronte dello Stoccarda, conclusasi con la vittoria dei tedeschi che si impongono grazie a una rete al quarto minuto di gioco di Schwaab.\nNella terza settimana di luglio cominciano i lavori per migliorare l'immagine dello stadio, il quale verr\u00e0 pulito e \"colorato\" di arancione: in una tribuna verr\u00e0 disegnato un pipistrello, simbolo della citt\u00e0 e del club, di pi\u00f9 di 90 metri di lunghezza; sull'altra verr\u00e0 impressa la scritta \"Mestalla\": entrambe queste decorazioni saranno nere, come del resto, lo saranno le parole sulle curve, una \"Amunt\" e l'altra \"Valencia\", che danno il motto della societ\u00e0 spagnola.\nIl 24 luglio si uniscono al resto della squadra anche i nazionali Andr\u00e9s Guardado, reduce dalla Confederationds Cup e il giovane Juan Bernat che ha partecipato ai mondiali under-20 con la Spagna.\nInoltre il club partecipa all'International Champions Cup, torneo organizzato negli Stati Uniti: la prima partita \u00e8 giocata proprio dal Valencia che al Mestalla incontra il Milan nell'unico incontro disputato in Europa. Per i rossoneri sar\u00e0 la prima volta nello stadio del Valencia. \u00c8 proprio il club italiano a imporsi per 2-1, in una partita in cui Robinho \u00e8 protagonista del primo tempo in cui riesce a sbagliare un rigore, fare gol e infortunarsi in appena 24 minuti. Nella ripresa un Valencia pi\u00f9 pimpante accorcia le distanze e prende due legni, ma non basta per vincere e accedere tra le prime quattro. Il 1\u00ba agosto la squadra spagnola si trasferisce negli USA per partecipare alle sue due ultime partite del torneo: il 4 dello stesso mese al Met Life Stadium nel New Jersey si disputa la partita con l'. Contro l'altra squadra milanese il risultato \u00e8 completamente diverso rispetto a quello di qualche giorno prima: i pipistrelli vanno in gol con Banega, Viera, che segna anche allo scadere il definitivo 4-0, e il brasiliano Jonas, che, tra l'altro, colpisce anche un palo.\nL'ultima partita del torneo americano valido per il 5\u00ba posto viene fatta contro l'Everton al Sun Life Stadium di Miami. La rete di M\u00edchel, premiato come migliore in campo, su assist di Cissokho, decreta la vittoria del club spagnolo, che torna in patria l'8 agosto.\nIl giorno prima del \"Trofeo Estrella Damm\" il Valencia svolge il primo allenamento dal rientro dagli Stati Uniti con la presenza di H\u00e9lder Postiga. Il 10 agosto si disputer\u00e0 la 42\u00aa edizione del \"Trofeo Estrella Damm\", occasione nella quale il Valencia presenta la squadra. Quest'anno \u00e8 l' a giocare contro i \"pipistrelli\", che si impongono per 2-1 grazie anche alla prima rete di Postiga con la maglia del Valencia.\nIl 12 agosto apre la campagna libera degli abbonamenti, che arriva a uno sconto medio del 17% rispetto alla passata stagione e picchi di abbassamento di alcuni prezzi che toccano il 33%.\nIl 17 agosto al Mestalla si disputa la prima partita di campionato: i \"blanquinegros\" si impongono 1-0 contro il M\u00e1laga grazie al primo gol di piede con la casacca valencianista di Ricardo Costa che approfitta di un'errata uscita del portiere ospite Willy Caballero. La giornata successiva \u00e8 quella in cui Postiga segna il primo gol ufficiale con i \"pipistrelli\": l'1-0 arrivato dopo otto minuti di gioco si rivela per\u00f2 vano ai fini del risultato che premia un Espanyol pi\u00f9 propositivo e che ha giocato meglio. La rimonta \u00e8 stata effettuata con due colpi di testa e una gran giocata di Lanzarote che ha servito l'assist per il decisivo 3-1. Nella partita successiva \u00e8 il Valencia che deve provare a rimontare, perch\u00e9 in casa contro il Barcellona subisce prima una rete di Neymar annullata per un fuorigioco inesistente, poi una tripletta di Messi. Il Barcellona ha continuato a controllare il match, nonostante qualche tentativo dei \"blanquinegros\". Questi hanno portato i loro frutti nel finale di primo tempo: prima Postiga ha segnato un gol in mezza rovesciata mandando la sfera all'incrocio dei pali, poi lo stesso portoghese ha finalizzato un angolo di Banega. Al rientro in campo dopo l'intervallo entrambe le squadre hanno avuto buone opportunit\u00e0 e possibilit\u00e0 di concretizzare ancora, la pi\u00f9 eclatante delle quali \u00e8 stato il palo del possibile 3-3 di Jonas allo scadere, ma nonostante tutto i \"blaugrana\" hanno conservato una marcatura di vantaggio che \u00e8 valsa la vittoria.\nIl 6 settembre i \"blanquinegros\" incontreranno il Real Valladolid nella 40\u00aa edizione del trofeo \"Ciutat de Valladolid\". La partita si svolger\u00e0 alle 20 nello stadio Jos\u00e9 Zorrilla, dove gioca le partite il \"Pucela\". Il match si conclude 4-2 per il Valencia, con doppiette di Jonas (un rigore) e Paco Alc\u00e1cer.\n\u00c8 il campionato il vero problema degli \"Els Che\", tanto che arriva la terza sconfitta consecutiva in casa del Betis. Dopo mezz'ora di gioco la partita \u00e8 gi\u00e0 chiusa a causa della rete di Jorge Molina e la doppietta di Salva Sevilla. Il 3-1 segnato dal capitano Ricardo Costa su angolo nel secondo tempo non cambia l'andamento dell'incontro, perch\u00e9 prima del triplice fischio \u00e8 ancora il Betis ad avere le occasioni pi\u00f9 importanti. Il ritorno alla vittoria, dopo un'altra sconfitta arrivata in occasione dell'esordio nei gironi di Europa League che ha visto lo Swansea sbancare il Mestalla con il punteggio di 3-0, avviene contro un Siviglia che \u00e8 in difficolt\u00e0 come lo \u00e8 la squadra valenciana. Infatti i primi minuti di gioco risultano nervosi, poi i pipistrelli impongono il loro gioco e vincono. Da segnalare la buona prova del giovane canterano Fede Cartabia.\nLe due giornate successive vedono altrettante vittorie dei \"blanquinegros\": entrambi i successi sono stati ottenuti per 1-0 grazie a una rete di Jonas. Contro il Granada la marcatura del brasiliano arriva solamente allo scadere di una partita poco movimentata, consentendo alla sua squadra di ottenere la prima vittoria esterna stagionale, mentre nel settimo turno l'attaccante approfitta di un errore di un difensore.\nIl momento risulta essere positivo per il Valencia che ottiene la quarta vittoria consecutiva (tra campionato ed Europa League) nella competizione europea, in casa del Kuban Krasnodar. Nonostante il predominio dei \"pipistrelli\" la partita offre poche occasioni da entrambe le parti e solo un errore del portiere dei russi che scivola permette agli spagnoli di portarsi in vantaggio con Paco Alc\u00e1cer, all'esordio stagionale; successivamente l'algerino Feghouli sigla la seconda rete per gli ospiti direttamente su punizione. La novit\u00e0 nella formazione valenciana \u00e8 la presenza di Pablo Piatti, mai convocato precedentemente in stagione e fuori rosa anche durante le amichevoli. Il primo pareggio stagionale viene ottenuto al Nuevo San Mam\u00e9s di Bilbao, dove il gol di Banega su rigore (il primo segnato nel nuovo stadio dell'Athletic, dopo due sbagliati in partite precedenti) porta in vantaggio gli ospiti, che riescono a imporre il proprio gioco nella fase centrale del match, ma vengono raggiunti in seguito alla reazione dei \"leoni\".\nDopo la sconfitta al Mestalla contro la Real Sociedad (1-2), il Valencia vince per 5-1 contro il San Gallo con i quali contendeva il secondo posto nel girone. La superiorit\u00e0 dei padroni di casa \u00e8 risultata evidente dopo poco pi\u00f9 di mezz'ora di gioco, quando il capitano Ricardo Costa ha siglato di testa il quarto gol. Da segnalare la prima doppietta in prima squadra per Federico Cartabia, autore della seconda e terza rete. A seguito del largo successo europeo arrivano due sconfitte consecutive ad opera di Villarreal, che supera agevolmente i corregionali con un punteggio di 4-1, e Almer\u00eda, ultimo in classifica, che ottiene la prima vittoria in campionato. I risultato al di sotto delle attese hanno scatenato una Pa\u00f1olada dei tifosi \"blanquinegros\".\nMaglie e sponsor.\nLo sponsor principale del club spagnolo \u00e8, come l'anno precedente, la Jinko Solar, che rinnova l'accordo fino al 2014. La Joma continua a essere il fornitore e sponsor tecnico del Valencia anche nella stagione 2013-2014.\nLa prima maglia, quasi completamente bianca con il colletto arancione e due strisce del medesimo colore lungo i fianchi, viene abbinata a dei pantaloncini neri. Per il portiere, invece, la divisa \u00e8 di colore rosso. Peculiarit\u00e0 di questa stagione \u00e8 lo stemma, ricamato in bianco e nero (bianco e rosso in quella dell'estremo difensore), colori societari del Valencia, come se fosse in negativo. La seconda casacca \u00e8 arancione (sia maglia che pantaloncini) e presenta due strisce diagonali, una nera superiore e una bianca inferiore, al centro. In entrambe le divise compare la bandiera della regione sul retro. La terza maglia rimane anche quest'anno la cosiddetta \"senyera\", ovvero la classica divisa a strisce rosse e gialle.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nCalciomercato.\nSessione estiva \"(dal 1\u00ba/7 al 2/9)\".\nLa sessione di mercato si apre con il ritorno dai prestiti di Paco Alc\u00e1cer e Gago, rispettivamente dal Getafe e dal V\u00e9lez Sarsfield. Vengono successivamente acquistati lo svincolato Javi Fuego e viene riscattato Nelson Valdez dal Rubin Kazan. Per quanto riguarda M\u00edchel il Valencia esercita il diritto di contro-acquisto. Il club fa cassa vendendo Tino Costa per sette milioni di euro allo Spartak Mosca.\nLa sessione verr\u00e0 per\u00f2 ricordata soprattutto per l'addio dello storico capitano David Albelda, il cui contratto non viene rinnovato. Il 12 luglio viene ufficializzato l'arrivo in prestito dal Chelsea di Oriol Romeu. Il 18 luglio \u00e8 la volta del \"canterano\" Carlos Delgado che viene promosso dal Valencia Mestalla, prolungando il contratto con la prima squadra fino al 30 giugno 2016; il giorno successivo l'attaccante della nazionale paraguaiana Nelson Valdez viene ceduto per circa 3 milioni di euro all'Al-Jazira Club. Il 24 luglio il centrocampista argentino Gago, torna nuovamente in patria dopo il temporaneo passaggio al V\u00e9lez: il Boca Juniors acquista met\u00e0 del cartellino per 1,7 milioni di euro.\nIl 1\u00ba agosto l'attaccante della nazionale spagnola e punta del Valencia Roberto Soldado viene ceduto al Tottenham per 30 milioni di euro, cifra corrispondente alla clausola del giocatore che verr\u00e0 versata al club spagnolo spalmata in 4 anni: 12 milioni vengono consegnati subito, mentre per i successivi tre anni il Valencia incasser\u00e0 sei milioni alla volta. La cessione del giocatore va ad aggiungersi al ritiro di Albelda, in un'estate che vede perdere i due simboli della squadra valenciana.\nUna settimana dopo la cessione del bomber valenciano, viene acquistato al fine di sostituire quest'ultimo il portoghese H\u00e9lder Postiga per tre milioni di euro circa.\nIl 9 agosto viene ceduto in prestito al Tenerife Salva Ruiz, giovane promosso in prima squadra durante la pausa di fine stagione quest'anno, al fine di farlo crescere professionalmente. Successivamente viene ceduto in prestito un altro giocatore, il terzino sinistro Aly Cissokho, al Liverpool con diritto di riscatto fissato a una cifra compresa tra i quattro e i cinque milioni di sterline.\nIl 27 agosto viene acquistato dal Monterrey Dorlan Pab\u00f3n, punta ex e Betis. Il colombiano firma un quadriennale con gli \"El Che\", che hanno presentato lo stesso giocatore il giorno successivo all'ufficialit\u00e0 dell'acquisto. La cifra spesa dal Valencia \u00e8 la met\u00e0 dei sette milioni e mezzo di euro del cartellino. Con una certa concorrenza in attacco, compresa quella del nuovo arrivato Pab\u00f3n, Jonathan Viera ha deciso di cambiare squadra per avere un minutaggio maggiore, perci\u00f2 viene ceduto in prestito senza diritto di riscatto al Rayo Vallecano, dove incontrer\u00e0 nuovamente il suo ex-allenatore al Las Palmas.\nSessione invernale \"(dal 3/1 al 31/1)\".\nA causa di alcune dichiarazioni contro la societ\u00e0 e l'allenatore (al momento dei fatti Miroslav \u0110uki\u0107), Rami \u00e8 sospeso dal club, fino a quando viene ceduto al Milan in prestito con diritto di riscatto fissato a circa sette milioni di euro. La societ\u00e0 spagnola concede inoltre al difensore di potersi allenare con i rossoneri sin da quando \u00e8 stato raggiunto l'accordo (il 16 ottobre); Rami svolge il primo allenamento a Milanello il giorno seguente, ma potr\u00e0 giocare in partite ufficiali con la nuova maglia solo dal 3 gennaio, data di apertura del mercato invernale.\nAl fine di rimpiazzare il difensore francese viene acquistato il diciannovenne R\u00faben Vezo, che firma un quadriennale dopo aver effettuato le visite mediche gi\u00e0 a novembre. Il 23 gennaio 2014 arriva dal Napoli l'attaccante Edu Vargas, mediante la formula del prestito oneroso (fino al 30 giugno) senza diritto di riscatto.\nIl 30 gennaio viene sfoltita la rosa: Dorlan Pab\u00f3n viene ceduto in prestito al S\u00e3o Paulo fino al 30 giugno 2015, mentre il portoghese H\u00e9lder Postiga e l'esterno Guardado passano in prestito con diritto di riscatto rispettivamente alla Lazio e al Bayer Leverkusen. Successivamente viene acquistato il centrocampista ex-Barcellona Seydou Keita con un contratto valevole fino alla fine della stagione con opzione di rinnovo per un altro anno.\nRisultati.\nUEFA Europa League.\nFase a gironi.\n e qualificate ai sedicesimi di finale di UEFA Europa League 2013-2014 rispettivamente come prima e seconda del girone A.\nStatistiche.\nStatistiche dei giocatori.\nIn \"corsivo\" i giocatori che hanno lasciato la squadra a stagione gi\u00e0 iniziata.\nGiovanili.\nOrganigramma societario.\nArea direttiva\nArea tecnica - Valencia Mestalla\nArea sanitaria - Valencia Mestalla\nArea tecnica - Juvenil A\nArea tecnica - Juvenil B\nArea tecnica - Cadete A\nArea tecnica - Cadete B\nArea tecnica - Cadete C\nArea tecnica - Cadete D\nArea tecnica - Infantil A\nArea tecnica - Infantil B\nArea tecnica - Infantil C\nArea tecnica - Infantil D"}
{"id": "4605460", "revid": "2175", "url": "https://it.wikipedia.org/wiki?curid=4605460", "title": "Lingua ripuaria", "text": ""}
{"id": "4605462", "revid": "76963", "url": "https://it.wikipedia.org/wiki?curid=4605462", "title": "Taisuke Fujigaya", "text": "Inizia la sua carriera nel 1999 come idol e tarento lavorando sotto l'etichetta Johnny &amp; Associates, assieme a Jin Akanishi e Kazuya Kamenashi; \u00e8 anche uno dei membri del gruppo J-pop Kis-My-Ft2, coi quali ha debuttato nel 2004 in qualit\u00e0 di Johnny's Jr.. \u00c8 laureato in economia.\nHa partecipato a vari dorama, prima in qualit\u00e0 di personaggio di supporto, poi come protagonista; si \u00e8 distinto soprattutto nei ruoli svolti nella versione giapponese \"Ikemen desu ne\", tratta dal drama coreano \"Minam-isine-yo\", e poi nel dorama scolastico \"Ris\u014d no musuko\" assieme a Ry\u014dsuke Yamada e in \"Beginners!\" del 2012, una commedia poliziesca."}
{"id": "4605465", "revid": "1632387", "url": "https://it.wikipedia.org/wiki?curid=4605465", "title": "Isole dell'Africa", "text": "Questa pagina \u00e8 una lista delle isole appartenenti alla regione geografica africana che superano i 500\u00a0km\u00b2 di superficie."}
{"id": "4605491", "revid": "599013", "url": "https://it.wikipedia.org/wiki?curid=4605491", "title": "Mary Cain", "text": "\u00c8 stata la pi\u00f9 giovane atleta a rappresentare gli Stati Uniti d'America ad un'edizione dei Campionati del mondo di atletica leggera partecipando ai Mondiali di ."}
{"id": "4605493", "revid": "1149807", "url": "https://it.wikipedia.org/wiki?curid=4605493", "title": "Rayman 3 HD", "text": ""}
{"id": "4605494", "revid": "716642", "url": "https://it.wikipedia.org/wiki?curid=4605494", "title": "Ali Qasim", "text": "Carriera.\nClub.\nFin dall'inizio della sua carriera milita tra le file dell'Al-Zawraa, squadra dell massima serie irachena, con cui nel 2012 segna un gol in 6 partite in Coppa dell'AFC.\nNazionale.\nNel 2013 partecipa al Campionato mondiale di calcio Under-20 2013. Il 14 agosto 2013 ha esordito con la Nazionale maggiore, entrando dalla panchina in una partita amichevole persa per 6-0 contro il Cile."}
{"id": "4605495", "revid": "817132", "url": "https://it.wikipedia.org/wiki?curid=4605495", "title": "Ali Qasim Mshari", "text": ""}
{"id": "4605498", "revid": "691381", "url": "https://it.wikipedia.org/wiki?curid=4605498", "title": "BMW VI U", "text": ""}
{"id": "4605499", "revid": "265038", "url": "https://it.wikipedia.org/wiki?curid=4605499", "title": "EHF Coppa delle coppe di pallamano maschile", "text": ""}
{"id": "4605505", "revid": "363629", "url": "https://it.wikipedia.org/wiki?curid=4605505", "title": "Spillover (aziende)", "text": "Lo Spillover \u00e8 un soggetto che sostiene il processo di generazione di nuova conoscenza; nell'ambito della ricerca e sviluppo si pone come elemento fondamentale per attivare il processo di innovazione.\nLa scienza del management inquadra oggi il processo di innovazione come aperto, indicato con il nome di open innovation; questo approccio virtuoso sistemizza il processo di spillover, ovvero la generazione di nuova conoscenza, classificandolo secondo una matrice a due dimensioni; la prima dimensione riguarda la conoscenza che pu\u00f2 essere tacita o codificata esplicitamente, la seconda dimensione riguarda l'obiettivo della generazione del nuovo che pu\u00f2 essere diretto o indiretto.\nEsempi delle quattro tipologie di spillover che nascono sulla matrice incrociando le due dimensioni sono:"}
{"id": "4605507", "revid": "486946", "url": "https://it.wikipedia.org/wiki?curid=4605507", "title": "EHF Coppa delle coppe 2011-2012 (pallamano maschile)", "text": ""}
{"id": "4605512", "revid": "599013", "url": "https://it.wikipedia.org/wiki?curid=4605512", "title": "Mahdi Kamil", "text": "Carriera.\nClub.\nHa giocato principalmente con l'Al Shorta, uno dei maggiori club iracheni.\nNel corso degli anni ha giocato complessivamente 2 partite in AFC Champions League e 13 partite in Coppa dell'AFC.\nNazionale.\nNel 2013 partecipa al Campionato mondiale di calcio Under-20 2013, nel quale segna il gol del momentaneo 1-0 nella partita vinta dalla sua squadra per 2-1 contro il Cile. Nel 2013 ha esordito con la Nazionale maggiore."}
{"id": "4605515", "revid": "817132", "url": "https://it.wikipedia.org/wiki?curid=4605515", "title": "Mahdi Kamil Sheltagh", "text": ""}
{"id": "4605528", "revid": "46931", "url": "https://it.wikipedia.org/wiki?curid=4605528", "title": "The Big Land", "text": ""}
{"id": "4605531", "revid": "121881103", "url": "https://it.wikipedia.org/wiki?curid=4605531", "title": "Matteo Fallucca", "text": "Carriera.\nClub.\nCresciuto nelle giovanili della Stella Azzurra Roma, ha esordito in prima squadra nel 2010 in DNB; parallelamente ha disputato due stagioni in DNC con la Minerva Bk Roma. Nel 2012 \u00e8 passato alla Pallacanestro Ferrara 2011 in Divisione Nazionale A.\nDopo aver disputato il campionato 2013-14 con la maglia dell'Aurora Jesi, si trasferisce all'Olimpia Matera.\nIl 20 giugno 2019 firma per Cento.\nNazionale.\nHa esordito con la Nazionale Under-20 ai FIBA EuroBasket Under-20 2013 il 9 luglio nella vittoria contro la ."}
{"id": "4605534", "revid": "1543377", "url": "https://it.wikipedia.org/wiki?curid=4605534", "title": "The Wyatt Family", "text": "La Wyatt Family \u00e8 stata una stable di wrestling attiva in WWE tra il 2012 e il 2014 e, di nuovo, tra il 2015 e il 2017. Il gruppo era originariamente composto da Bray Wyatt e dai suoi seguaci Erick Rowan e Luke Harper, ma a periodi alterni si sono aggiunti anche Braun Strowman e Randy Orton.\nLa Wyatt Family debutt\u00f2 nel territorio di sviluppo di \"NXT\" nel novembre del 2012, mentre fece la sua prima apparizione nel \"roster\" principale nel luglio del 2013 come fazione \"heel\" che tormentava gli altri wrestler della federazione, tra cui CM Punk, Daniel Bryan e John Cena. La formazione originale del gruppo inizi\u00f2 a separarsi e ad intraprendere percorsi diversi nel settembre del 2014, quando Bray Wyatt annunci\u00f2 di aver \"liberato\" Erick Rowan e Luke Harper.\nDopo una breve faida, Rowan e Harper ritornarono alleati nel maggio del 2015, e nel mese di luglio si riunirono a Wyatt insieme al debuttante Braun Strowman; quest'ultimo fu per\u00f2 separato dai compagni nel giugno del 2016 per effetto della \"Brand extension\" e fu sostituito per breve tempo da Randy Orton. Nel febbraio del 2017, dopo aver vinto la Royal Rumble, Orton trad\u00ec Wyatt per sfidarlo a \"WrestleMania 33\" in un incontro con in palio il WWE Championship, mentre Harper abbandon\u00f2 il gruppo per aver litigato nuovamente con Rowan. Con il \"Superstar Shake-up\" del mese di aprile, che vide Wyatt spostarsi nel \"roster\" di \"Raw\" e Rowan rimanere in quello di \"SmackDown\", la Wyatt Family si sciolse definitivamente dopo oltre quattro anni.\nStoria.\nTerritori di sviluppo (2012\u20132013).\nIl personaggio di Bray Wyatt ha debuttato nella Florida Championship Wrestling nell'aprile del 2012. Ha associato per primo se stesso con Eli Cottonwood. Quando la WWE ha rimarchiato il loro territorio di sviluppo, Wyatt ha debuttato nel quarto episodio del nuovo \"NXT\", sconfiggendo Aiden English in un incontro singolo.\nNel luglio 2012, Wyatt ha subito uno strappo al muscolo pettorale che ha richiesto un intervento chirurgico. Nonostante l'infortunio, Wyatt ha continuato a comparire a \"NXT\" fondando una fazione nota come la Wyatt Family a novembre, con Luke Harper e Erick Rowan come i suoi seguaci (Wyatt li ha descritti rispettivamente come il suo primo e secondo \"figlio\"). Harper e Rowan entrarono nel torneo per l'NXT Tag Team Championship per incoronare i campioni inaugurali e hanno sconfitto Percy Watson e Yoshi Tatsu al primo turno nella puntata di \"NXT\" del 23 gennaio 2013. Harper e Rowan hanno sconfitto Bo Dallas e Michael McGillicutty in semifinale con l'interferenza di Wyatt. Harper e Rowan sono stati sconfitti nella finale del torneo da Adrian Neville e Oliver Grey.\nWyatt ha sostenuto il suo primo incontro dal ritorno dall'infortunio nella puntata di \"NXT\" del 21 febbraio, sconfiggendo Tatsu. La Wyatt Family ha successivamente aggredito Grey (che aveva subito una lesione legittima), mentre Wyatt ha impedito a Dallas di vincere un NXT Championship number one contender match a causa del rifiuto di Dallas di unirsi alla Wyatt Family. Dallas ha sconfitto Wyatt nella puntata di \"NXT\" del 13 marzo, che \u00e8 stata la prima sconfitta del nuovo personaggio di Wyatt. Nella puntata di \"NXT\" del 2 maggio, mentre Wyatt \u00e8 stato sconfitto dal sei volte campione del mondo Chris Jericho, Harper e Rowan hanno vinto un triple threat elimination tag match schienando il campione Neville.\nLa Wyatt Family ha cominciato una faida con Corey Graves e Kassius Ohno, con Wyatt che sconfigge Graves nella puntata di \"NXT\" del 22 maggio, e la settimana successiva Wyatt ha eliminato sia Graves che Ohno nel corso di una 18-man battle royal per determinare il contendente numero uno per l'NXT Championship, anche se \u00e8 stato poi eliminato da Adrian Neville. Nella puntata di \"NXT\" del 19 giugno, la Wyatt Family ha sconfitto la squadra di Graves, Neville e Ohno. Nella successiva puntata di \"NXT\", la Wyatt Family, insieme a Garrett Dylan e Scott Dawson, ha attaccato Graves, Neville e Ohno; quando William Regal ha cercato di fare il salvataggio, e sono stati sopraffatti. Ci\u00f2 ha portato la Wyatt Family ad affrontare Graves, Neville e Regal in un six-man tag match la settimana successiva, dove Wyatt ha schienato Regal per la vittoria.\n\"Roster\" principale (2013\u20132014).\nDalla puntata di \"Raw\" del 27 maggio, la WWE ha mandato in onda alcune vignette che promuovono l'imminente debutto della Wyatt Family. Le vignette hanno mostrato le origini boschive della Wyatt Family e Rowan che indossava una maschera d'agnello. Nella puntata di \"Raw\" dell'8 luglio, la Wyatt Family ha fatto il suo debutto attaccando Kane. La Wyatt Family ha continuato i suoi attacchi su wrestler come R-Truth, Justin Gabriel e la 3MB (Drew McIntyre, Heath Slater e Jinder Mahal) mentre inviavano messaggi criptici a Kane chiedendogli di \"seguire gli avvoltoi\". A seguito di un altro assalto, Kane ha sfidato Wyatt a un Ring of Fire match a SummerSlam, che Wyatt ha accettato. Il 18 agosto al pay-per-view, Wyatt ha sconfitto Kane nel Ring of Fire match, in seguito alle interferenze di Harper e Rowan. Dopo il match, Harper e Rowan hanno nuovamente attaccato Kane e hanno concluso il segmento portandolo via. A Battleground, lo slancio di Wyatt \u00e8 proseguito con una vittoria contro Kofi Kingston mentre nella puntata di \"SmackDown\" dell'11 ottobre, Harper e Rowan hanno subito la loro prima sconfitta contro Cody Rhodes e Goldust.\nLa successiva faida della Wyatt Family \u00e8 iniziata quando hanno attaccato Daniel Bryan e CM Punk a fine ottobre; la faida vide Harper perdere i suoi primi match singolo contro Punk. Alle Survivor Series, Harper e Rowan hanno perso contro Bryan e Punk, ma l'intera Wyatt Family ha sconfitto Bryan in un handicap match a , con Wyatt che ha tentato di reclutare Bryan nelle settimane precedenti. Nell'ultimo \"Raw\" del 2013, Bryan ha sconfitto Harper e poi Rowan in un Gauntlet match in modo che potesse affrontare Wyatt, dopo di che Harper e Rowan hanno interferito per una squalifica e lo hanno attaccato. Un Bryan frustrato alla fine si \u00e8 arreso e ha deciso di unirsi alla Wyatt Family. Nella puntata di \"Raw\" del 13 gennaio 2014, dopo due sconfitte nella stessa sera contro gli Usos, Wyatt ha criticato e accusato Bryan per le sconfitte; a causa di ci\u00f2, Bryan si \u00e8 ribellato e lo ha attaccato, abbandonando il gruppo. Alla Royal Rumble, Wyatt ha sconfitto Bryan.\nAlla Royal Rumble, inoltre, l'intera Family ha interferito nel match per il WWE World Heavyweight Championship tra Randy Orton e John Cena, attaccando quest'ultimo e costandogli il match. Nella puntata di \"Raw\" del 27 gennaio, la Wyatt Family ha attaccato Cena, Bryan e Sheamus nel match contro lo Shield, iniziando una faida con questi ultimi. A Elimination Chamber, la Wyatt Family ha sconfitta lo Shield e nella stessa sera ha nuovamente attaccato Cena, eliminandolo dall'Elimination Chamber match. La notte successiva a \"Raw\", Cena si \u00e8 confrontato con i Wyatt, che per\u00f2 lo hanno attaccato causandogli un infortunio (kayfabe). Nella puntata di \"Raw\" del 10 marzo, Wyatt ha accusato Cena e Hulk Hogan di essere dei \"bugiardi\", insinuando che i loro personaggi eroici erano solo delle facciate; Cena ha quindi sfidato Wyatt a WrestleMania XXX, con Wyatt che ha accettato. A WrestleMania XXX, Bray Wyatt \u00e8 stato sconfitto da Cena. La faida \u00e8 continuata anche dopo WrestleMania, con Wyatt che ha cercato di \"catturare\" la fanbase di Cena gestendo un coro di bambini nel ring il 28 aprile a \"Raw\", con i bambini che indossavano la maschera da pecora. A Extreme Rules, Wyatt ha sconfitto Cena in uno steel cage match dopo ripetute interferenze degli altri membri della Wyatt Family e di un bambino indemoniato. La faida tra Wyatt e Cena \u00e8 culminata in un Last Man Standing match a Payback, che Cena ha vinto.\nSconfitte e separazione (2014\u20132015).\nLa Wyatt Family ha successivamente iniziato una faida con gli Usos e Chris Jericho: a Money in the Bank, la Family non ha avuto successo nel vincere il WWE Tag Team Championship e il WWE World Heavyweight Championship; a Battleground, Harper e Rowan hanno avuto il loro rematch per il WWE Tag Team Championship contro gli Usos, ma sono stati sconfitti, mentre Wyatt ha perso contro Jericho; a SummerSlam, la Wyatt Family \u00e8 tornata al successo quando Bray Wyatt ha sconfitto Jericho, vincendo anche uno steel cage match la sera dopo a \"Raw\" per concludere la faida.\nDal 29 settembre sono apparse delle vignette che hanno visto Harper e Rowan essere \"liberati\". Tutti e tre i membri della Wyatt Family sono tornati negli show come wrestler singoli; Wyatt \u00e8 tornato il 26 ottobre a Hell in a Cell, attaccando Dean Ambrose, Rowan \u00e8 tornato nella puntata di \"SmackDown\" del 31 ottobre e Harper \u00e8 tornato nella puntata di \"Raw\" del 10 novembre, allineandosi con l'Authority. Nella puntata di \"Raw\" del 17 novembre, Rowan si \u00e8 unito al Team Cena per le Survivor Series, diventando face per affrontare Harper, sciogliendo il gruppo.\nNella puntata di \"SmackDown\" del 7 maggio 2015, dopo che Harper ha sconfitto Fandango, Rowan ha raggiunto il ring apparentemente per attaccare Harper, ma ha invece attaccato Fandango, tornando ad essere heel. Nella puntata di \"Raw\" dell'11 maggio, Harper e Rowan si sono ufficialmente riuniti quando Harper ha accompagnato Rowan per il suo match contro Fandango.\nRiunione e nuovi membri (2015\u20132016).\nBray Wyatt ha affrontato Roman Reigns il 19 luglio 2015 a Battleground e lo ha sconfitto grazie all'aiuto di Luke Harper, che \u00e8 ritornato nel gruppo. Wyatt e Harper sono stati tuttavia sconfitti da Reigns e Dean Ambrose a SummerSlam. Braun Strowman si \u00e8 aggiunto alla fazione nella puntata di \"Raw\" del 24 agosto dopo aver attaccato Ambrose e Reigns, mentre anche Erick Rowan ha fatto il suo ritorno nel gruppo nella puntata di \"Raw\" del 19 ottobre. Wyatt e Reigns hanno continuato la loro faida, culminata Hell in a Cell in un Hell in a Cell match che Wyatt ha perso.\nSuccessivamente i membri della Wyatt Family hanno iniziato una faida con i Brothers of the Destruction (The Undertaker e Kane), ma Wyatt e Harper sono stati sconfitti alle Survivor Series. In seguito hanno cominciato una faida con i Dudley Boyz (Bubba Ray Dudley e D-Von Dudley), i quali si sono alleati con Tommy Dreamer e Rhyno, che hanno sconfitto a Eight-man tag team elimination tables match e la sera dopo a \"Raw\" in un Extreme Rules match. Il 24 gennaio 2016, tutti i membri della Wyatt Family hanno preso parte all'annuale Royal Rumble match dell'omonimo pay-per-view, ma sono stati eliminati (Harper, Rowan e Strowman da Brock Lesnar e Bray da Sheamus e Triple H). Dopo che la Wyatt Family aveva iniziato a rivaleggiare con Ryback e Big Show, questi due hanno affrontato, insieme a Kane, Harper, Rowan e Strowman il 21 febbraio a Fastlane, dove la Wyatt Family \u00e8 stata sconfitta.\nA Roadblock del 12 marzo Bray e Harper hanno affrontato Brock Lesnar in un 2-on-1 Handicap match ma sono stati sconfitti.\nLa Wyatt Family \u00e8 tornata a Wrestlemania, interferendo durante il discorso di The Rock. Il \"People's Champ\" ha dunque sfidato Erick Rowan ad un match, che The Rock ha vinto in soli 6 secondi grazie alla \"Rock Bottom\", andando a sancire un nuovo record.\nNella puntata di \"Raw\" post WrestleMania 32 del 4 aprile, Bray Wyatt, Erick Rowan e Braun Strowman hanno attaccato la League of Nations (Sheamus, Alberto Del Rio e Rusev).\nNella puntata di \"Raw\" dell'11 aprile Bray Wyatt ha lottato in coppia con Roman Reigns sconfiggendo Sheamus e Alberto Del Rio. Durante il tour europeo Bray Wyatt si \u00e8 infortunato nel live event di Milano del 13 aprile nel match contro Roman Reigns dopo pochi secondi all'inizio dell'incontro. La Wyatt Family \u00e8 tornata nella puntata di \"Raw\" del 20 giugno dove hanno avuto un segmento con i WWE Tag Team Champions del New Day (Big E, Kofi Kingston e Xavier Woods). Il segmento \u00e8 continuato anche nella puntata di \"SmackDown\" del 23 giugno, quando Bray ha effettuato un promo al termine del match del New Day contro i Vaudevillains (vinto dai primi). Nella puntata di \"Raw\" del 27 gennaio il New Day ha parodiato la Wyatt Family e questi ultimi hanno effettuato ancora una volta un promo che ha inquietato i tre membri del New Day (Xavier Woods in primis). Nella puntata di \"SmackDown\" del 30 giugno Erick Rowan e Braun Strowman hanno sconfitto in pochi secondi due jobber locali e, nel post match, la Wyatt Family \u00e8 stata presa in giro in un promo del New Day. Nella puntata di \"Raw\" dell'11 luglio Wyatt, Strowman e Rowan hanno attaccato il New Day in un promo pre-registrato e, successivamente, \u00e8 stato annunciato un 6-Man Tag Team match tra le due fazioni per Battleground. Nella puntata di \"Raw\" del 18 luglio la Wyatt Family e il Club (AJ Styles, Karl Anderson e Luke Gallows) hanno sconfitto il New Day, John Cena, Enzo Amore e Big Cass in un 12-Man Tag Team match.\nCon la Draft Lottery avvenuta nella puntata di \"SmackDown\" del 19 luglio, Bray Wyatt e Rowan sono stati trasferiti a \"SmackDown\" mentre Strowman \u00e8 stato trasferito a \"Raw\". Questo ha causato il temporaneo scioglimento della Wyatt Family. Il 24 luglio a Battleground la Wyatt Family ha effettuato la sua ultima apparizione trionfando sul New Day in un match non titolato. Il 9 ottobre a No Mercy Luke Harper \u00e8 tornato dall'infortunio aiutando Bray Wyatt a sconfiggere Randy Orton. A seguito di ci\u00f2 la Wyatt Family \u00e8 ritornata come parte del roster di \"SmackDown\" anche se Erick Rowan ha subito un infortunio alla spalla che lo ha costretto a restare fuori dalle scene per almeno sei mesi, posticipando ancora il ritorno della Wyatt Family. Nella puntata di \"SmackDown\" del 25 ottobre Randy Orton ha effettuato un turn-heel, intervenendo nel No Disqualification match tra Bray Wyatt e Kane e attaccando quest'ultimo con la \"RKO\", permettendo cos\u00ec a Wyatt di vincere l'incontro. Nella puntata di \"SmackDown\" del 1\u00ba novembre Orton ha sconfitto Kane in un No Disqualification match grazie all'intervento di Bray Wyatt e Luke Harper e, successivamente, si \u00e8 unito al duo, dichiarando di sentire il potere del male dentro di s\u00e9 e unendosi, di fatto, alla Wyatt Family. Nella puntata di \"SmackDown\" dell'8 novembre la Wyatt Family, con il nuovo acquisto Randy Orton, ha sconfitto Dean Ambrose, James Ellsworth e Kane.\nAttriti e scioglimento (2016\u20132017).\nIl 20 novembre a Survivor Series Wyatt e Orton hanno preso parte al 5-on-5 Traditional Survivor Series Elimination match come parte del \"Team SmackDown\" contro il \"Team Raw\", risultando essere gli ultimi sopravvissuti del loro team. Nella puntata di \"SmackDown\" del 22 novembre Wyatt e Orton sono apparsi alla fine del Tag Team Turmoil match per determinare i contendenti n\u00b01 al WWE SmackDown Tag Team Championship di Heath Slater e Rhyno, vinto dagli American Alpha (Chad Gable e Jason Jordan), minacciandoli che avranno la loro occasione per affrontarli. Infatti, nella successiva puntata di \"SmackDown\" del 29 novembre, Wyatt e Orton hanno sconfitto gli American Alpha, diventando i contendenti n\u00b01 al WWE SmackDown Tag Team Championship. Il 4 dicembre a Wyatt e Orton hanno sconfitto Heath Slater e Rhyno conquistando il WWE SmackDown Tag Team Championship. Nella puntata di \"SmackDown\" del 6 dicembre Orton e Wyatt hanno difeso con successo i titoli contro Heath Slater e Rhyno nel rematch titolato di TLC. In seguito anche Harper \u00e8 stato riconosciuto come campione grazie alla \"Freebird Rule\". Tuttavia, il 27 dicembre a \"SmackDown\", Harper e Orton hanno perso i titoli a favore degli American Alpha in un Four Corners Elimination match che includeva anche Heath Slater e Rhyno e gli Usos (Jimmy Uso e Jey Uso), interrompendo il loro regno durato solo 23 giorni; Harper e Orton sono stati gli ultimi ad essere eliminati dagli American Alpha a causa di un errore di Orton che ha inavvertitamente colpito Harper, permettendo a Gable e Jordan di colpire Orton con la \"Grand Amplitude\" e vincere l'incontro. Nella puntata di \"SmackDown\" del 10 gennaio 2017 Bray Wyatt e Randy Orton hanno affrontato gli American Alpha per il WWE SmackDown Tag Team Championship ma sono stati sconfitti a causa di un malinteso tra Orton e Luke Harper. Nella puntata di \"SmackDown\" del 24 gennaio Randy Orton ha sconfitto Luke Harper, il quale \u00e8 stato attaccato a tradimento da Bray Wyatt con una \"Sister Abigail\", sancendo di fatto la sua uscita dalla stable. Il 29 gennaio Orton ha vinto la Royal Rumble del 2017 entrando col numero 23 ed eliminando per ultimo Roman Reigns. Harper, frattanto, ha effettuato un turn face e, nella puntata di \"SmackDown\" del 31 gennaio, ha affrontato, insieme al WWE Champion John Cena, Wyatt e Orton ma i due sono stati sconfitti. Il 12 febbraio, ad Elimination Chamber, Bray Wyatt ha vinto un Elimination Chamber match che comprendeva anche il campione John Cena, AJ Styles, Baron Corbin, Dean Ambrose e The Miz conquistando per la prima volta il WWE Championship. Nella puntata di \"SmackDown\" del 28 febbraio Orton, che si era rifiutato di affrontare Wyatt a WrestleMania 33, ha bruciato la capanna della Wyatt Family prima di sfidare lo stesso Wyatt a WrestleMania, sancendo di fatto la sua uscita dalla stable.\nNella puntata di \"SmackDown\" del 4 aprile 2017 Erick Rowan \u00e8 tornato dall'infortunio e da circa otto mesi di inattivit\u00e0, per assistere Bray Wyatt e attaccare Randy Orton dopo che Wyatt aveva perso il WWE Championship in favore di Orton a WrestleMania 33. La stessa sera, Wyatt e Rowan hanno partecipato ad un tag team match contro Orton e Luke Harper, uscendone sconfitti.\nLa Wyatt Family si \u00e8 sciolta definitivamente quando Bray Wyatt si \u00e8 trasferito nel \"roster\" di \"Raw\" durante il \"Superstar Shake-up\" dell'11 aprile."}
{"id": "4605539", "revid": "122543313", "url": "https://it.wikipedia.org/wiki?curid=4605539", "title": "Zeki Yavru", "text": ""}
{"id": "4605549", "revid": "300067", "url": "https://it.wikipedia.org/wiki?curid=4605549", "title": "Deolinda Ngulela", "text": ""}
{"id": "4605555", "revid": "60025722", "url": "https://it.wikipedia.org/wiki?curid=4605555", "title": "J-curve", "text": ""}
{"id": "4605556", "revid": "265038", "url": "https://it.wikipedia.org/wiki?curid=4605556", "title": "Coppa delle coppe 1977-1978 (pallamano maschile)", "text": ""}
{"id": "4605557", "revid": "265038", "url": "https://it.wikipedia.org/wiki?curid=4605557", "title": "Coppa delle coppe 1978-1979 (pallamano maschile)", "text": ""}
{"id": "4605561", "revid": "300067", "url": "https://it.wikipedia.org/wiki?curid=4605561", "title": "Adventures of Falcon", "text": "Adventures of Falcon \u00e8 una serie televisiva statunitense in 39 episodi trasmessi per la prima volta nel corso di una sola stagione dal 1954 al 1956.\n\u00c8 una serie d'avventura a sfondo spionistico incentrata sulle avventure dell'agente segreto Mike Waring, conosciuto come The Falcon, un personaggio creato dallo scrittore Michael Arlen protagonista, oltre che di una serie di romanzi partita nel 1940, anche di una serie di 16 film cinematografici distribuiti dal 1941 al 1949.\nProduzione.\nLa serie fu prodotta da Bernard L. Schubert per la Federal Telefilms ed \u00e8 ispirata ad un personaggio creato dallo scrittore Michael Arlen. Il produttore esecutivo fu Buster Collier.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 24 giugno 1954 al 17 marzo 1955 in syndication."}
{"id": "4605562", "revid": "46931", "url": "https://it.wikipedia.org/wiki?curid=4605562", "title": "The Adventures of Falcon", "text": ""}
{"id": "4605565", "revid": "120919570", "url": "https://it.wikipedia.org/wiki?curid=4605565", "title": "Herbie Lewis", "text": "Ha suonato o registrato con molti fra i migliori jazzisti, inclusi Cannonball Adderley, Stanley Turrentine, Bobby Hutcherson, Freddie Hubbard, Harold Land, Jackie McLean, Archie Shepp, e McCoy Tyner.\nHerbie registr\u00f2 il suono ultimo CD \"Just a Lucky So and So\" con l'Eminence Portable Upright Bass.\nLewis mor\u00ec di cancro il 18 maggio 2007.\nDiscografia.\nCome sideman.\nCon Mal Waldron &amp; Jackie McLean"}
{"id": "4605567", "revid": "729019", "url": "https://it.wikipedia.org/wiki?curid=4605567", "title": "Heinkel HD 40", "text": "L'Heinkel HD 40 fu un aereo da trasporto, monomotore e biplano, sviluppato dall'azienda aeronautica tedesca Ernst Heinkel Flugzeugwerke negli anni venti del XX secolo.\nProgettato su esplicita richiesta del quotidiano berlinese \"B.Z.\", dopo il successo nell'utilizzo del precedente HD 39, lo affianc\u00f2 nel distribuire copie del giornale in territorio nazionale.\nStoria del progetto.\nDato il successo del HD 39, ad Heinkel venne commissionato un velivolo in grado di svolgere un simile servizio di distribuzione ma con una capacit\u00e0 notevolmente ampliata. Come l'HD 39 l'aereo era un convenzionale biplano con ali disuguali, apertura alare ad arco e una fusoliera che quasi occupava lo spazio in altezza tra le due ali. Il pilota sedeva in un pozzetto aperto e il carrello d'atterraggio era un biciclo fisso integrato da un pattino d'appoggio posto sotto la coda. Le ali erano in legno mentre la fusoliera era fatta da tubi di acciaio saldato coperti di legno compensato.\nOltre al vano di carico per i giornali l'HD 40 era dotato di un altro compartimento in grado di essere rapidamente trasformato o in compartimento di carico supplementare o trasportava fino ad otto passeggeri. Dopo il servizio di solo sei mesi l'aereo rimase distrutto in un incidente in seguito ad un'avaria al motore."}
{"id": "4605572", "revid": "709565", "url": "https://it.wikipedia.org/wiki?curid=4605572", "title": "Episodi di Adventures of Falcon", "text": "La prima e unica stagione della serie televisiva Adventures of Falcon \u00e8 andata in onda negli Stati Uniti dal 24 giugno 1954 al 17 marzo 1955 in syndication."}
{"id": "4605573", "revid": "793215", "url": "https://it.wikipedia.org/wiki?curid=4605573", "title": "Bardana (reato)", "text": "La bardana (in lingua sarda dal germanico \"gualdana\" o \"waldana\")\nfu un reato diffuso in Sardegna nell'Ottocento. \nDescrizione.\nConsisteva in una vera e propria cavalcata di decine di uomini armati che di notte convergevano su un villaggio, o un ricco stazzo, per rapinare la casa di uno o pi\u00f9 possidenti, non il villaggio, uccidendo chi si opponeva.\nGiunti nei posti prescelti, il capo (\"su bardaneri\") faceva l'appello assicurandosi dell'identit\u00e0 dei componenti del gruppo. Se qualcuno mancava all'appuntamento, la bardana non aveva luogo come anche non veniva mai eseguita - per puro pregiudizio - di venerd\u00ec.\nTalvolta le spedizioni erano composte da 50 oppure da 100 persone, provenienti da paesi anche molto lontani tra loro. Ben organizzati e determinati, seguendo precisi ordini, i vari gruppi si concentravano sul calar della notte nei dintorni del villaggio per poi muovere all'assalto sparando e uccidendo. Mentre assediavano la caserma dei carabinieri, gruppi scelti attaccavano le case delle vittime designate, di solito i maggiorenti dell'abitato. L'azione si concludeva con la fuga e ognuno rientrava nella propria casa dopo la spartizione del bottino.\nPressoch\u00e9 esclusive della Sardegna e molto frequenti in Barbagia e Gallura, verso la fine dell'Ottocento attraverso le \"bardane\" si portava a termine ogni forma di grassazione. Terminata la spedizione i componenti ritornavano al loro normale mestiere quotidiano conducendo una vita pacifica.\nNon veniva costituita un'associazione per delinquere a carattere stabile, ma bens\u00ec a carattere transitorio e questo tipo di reato veniva consumato a causa della mancanza o grave carenza di istituzioni statali a salvaguardia delle popolazioni civili. Con il progressivo rafforzamento delle forze dell'ordine italiane in Sardegna, all'inizio del Novecento le \"bardane\" tradizionali furono sostituite dai malavitosi con gli assalti alle auto e alle corriere.\nLo studioso Umberto Cardia definisce la bardana come: \"un'irruzione nelle pianure di popolazioni montanare delle Barbagie, mosse dal bisogno di pascoli e di cereali, spedizioni che sottendono tattica e strategia di guerra e non vanno semplicisticamente interpretate come operazioni di rapina\".\nL'editto delle chiudende piemontese fu recepito dai sardi come un'ingiustizia storica e fu una delle cause del banditismo, una rivolta armata contro quella che venne definita una prepotenza a danno dei pastori e dei contadini da parte dalle classi pi\u00f9 agiate."}
{"id": "4605575", "revid": "265038", "url": "https://it.wikipedia.org/wiki?curid=4605575", "title": "Coppa delle coppe 1979-1980 (pallamano maschile)", "text": ""}
{"id": "4605579", "revid": "275226", "url": "https://it.wikipedia.org/wiki?curid=4605579", "title": "Pneumonite", "text": ""}
{"id": "4605582", "revid": "265038", "url": "https://it.wikipedia.org/wiki?curid=4605582", "title": "Coppa delle coppe 1980-1981 (pallamano maschile)", "text": ""}
{"id": "4605584", "revid": "1573940", "url": "https://it.wikipedia.org/wiki?curid=4605584", "title": "Triaenops afer", "text": "Triaenops afer () \u00e8 un pipistrello della famiglia dei Rinonitteridi diffuso nell'Africa centrale e orientale.\nDescrizione.\nDimensioni.\nPipistrello di medie dimensioni, con la lunghezza totale tra 82 e 108\u00a0mm, la lunghezza dell'avambraccio tra 49 e 60\u00a0mm, la lunghezza della coda tra 25 e 38\u00a0mm, la lunghezza del piede tra 8 e 12\u00a0mm, la lunghezza delle orecchie tra 10 e 16\u00a0mm e un peso fino a 15\u00a0g.\nAspetto.\nLa pelliccia \u00e8 corta, soffice, fine, densa e setosa. Le parti dorsali sono bruno-grigiastre con la punta dei peli brunastra, mentre le parti ventrali sono beige chiare o bruno-grigiastre chiare. \u00c8 presente una fase completamente arancione brillante. Il muso \u00e8 corto, la foglia nasale \u00e8 formata da una porzione anteriore a forma di ferro di cavallo, con un incavo centrale alla base e una proiezione ben sviluppata a forma di clessidra tra le narici. La porzione posteriore \u00e8 elevata, con tre grandi proiezioni appuntite all'estremit\u00e0 e fino a 5 celle su ogni lato. Le orecchie sono corte, ampiamente separate tra loro, a forma di imbuto e con una prominente rientranza sul bordo posteriore appena sotto l'estremit\u00e0 appuntita. Le membrane alari sono marroni scure e semi-trasparenti. La coda \u00e8 lunga ed inclusa completamente nell'ampio uropatagio. Il calcar \u00e8 lungo circa quanto il piede. Il cariotipo \u00e8 2n=36 FNa=60.\nEcolocazione.\nEmette ultrasuoni ad alto ciclo di lavoro con impulsi di breve durata a frequenza costante tra 72 e 89 kHz. Probabilmente i due sessi producono segnali a frequenze differenti.\nBiologia.\nComportamento.\nSi rifugia all'interno di grotte e miniere in colonie numerose fino a qualche migliaio di individui nelle aree costiere, mentre tende ad essere solitario o a formare piccoli gruppi di una dozzina di esemplari nelle zone pi\u00f9 interne. Spesso condivide i siti con \"Coleura afra\". L'attivit\u00e0 predatoria inizia la sera prima del buio.\nAlimentazione.\nSi nutre principalmente di Lepidotteri, catturati in prossimit\u00e0 delle boscaglie e del suolo.\nRiproduzione.\nFemmine gravide con un embrione ciascuna sono state catturate nel mese di dicembre in Tanzania, dove sono state riportate anche le nascite in gennaio.\nDistribuzione e habitat.\nQuesta specie \u00e8 diffusa nell'Africa centro-occidentale e in quella orientale, dall'Etiopia al Mozambico.\nVive nelle foreste costiere, fattorie, boschi di Miombo fino a 1.000 metri di altitudine.\nTassonomia.\nSono state riconosciute 2 sottospecie:\nStato di conservazione.\nQuesta specie e considerata dalla IUCN una sottospecie di \"Triaenops persicus\"."}
{"id": "4605586", "revid": "399", "url": "https://it.wikipedia.org/wiki?curid=4605586", "title": "Quinta italiana", "text": "Nel bridge la quinta italiana (anche \"quinta nobile\" o quinta nobile, quadri quarte o \"quinta maggiore italiana\") \u00e8 il sistema di dichiarazione utilizzato in Italia come riferimento. \u00c8 l'evoluzione del precedente, il \"lungo-corto\", e ne conserva alcune caratteristiche. \nCaratteristiche.\n\u00c8 un sistema prevalentemente \"naturale\" perch\u00e9 le dichiarazioni (soprattutto quelle di apertura) hanno tendenzialmente lo scopo di dare informazioni sul tipo di distribuzione che si ha in mano. \nVi sono anche delle dichiarazioni \u201cconvenzionali\u201d ma nella versione base sono ridotte al minimo.\nApertura.\nLe dichiarazioni di apertura nella quinta nobile sono tali da rendere pi\u00f9 rapido rispetto al lungo-corto trovare l'eventuale fit nei colori nobili.\nInfatti si dichiara cuori o picche (a livello 1 se la mano \u00e8 debole o media) soltanto se si ha nel seme un palo almeno quinto. Di conseguenza il compagno per appoggiare basta che abbia tre carte nel seme. \nIn mancanza di pali quinti a cuori o a picche si apre a quadri se si ha nel seme almeno un palo quarto; altrimenti a fiori.\nDi conseguenza l'apertura a fiori indica la mancanza di pali quinti nobili e quarti a quadri, non necessariamente un palo lungo nel seme. Per dichiarare il possesso di un palo lungo a fiori \u00e8 necessario ribadire il seme al giro successivo.\nCon mano distribuita di media forza si apre a . \n1 senza.\nL'apertura di \u00e8 una licita di apertura molto usata nel gioco del bridge. \u00c8 abbreviata con 1 SA oppure 1 NT. \u00c8 di particolare interesse perch\u00e9 descrive adeguatamente la mano dell'apertore e consente di sviluppare delle sequenze di licitazione ben studiate e finalizzate all'ottenimento del miglior contratto di gioco.\nInterventi.\nCome l'apertura anche gli interventi hanno lo scopo di dare informazioni sulla distribuzione.\nDa segnalare la possibilit\u00e0 di utilizzare come intervento anche il cosiddetto \u201ccontro informativo\u201d, con il quale si dichiara di avere un punteggio tale che avrebbe permesso l'apertura.\nUn caso particolare di intervento \u00e8 il cosiddetto \u201cbarrage\u201d, ossia un intervento a tre nel seme. Lo si pu\u00f2 effettuare quando si ha un palo almeno settimo ma punti insufficienti per l'apertura. Di norma prima di effettuare un barrage ci si accerta che nemmeno il compagno possa aprire."}
{"id": "4605589", "revid": "16758", "url": "https://it.wikipedia.org/wiki?curid=4605589", "title": "Deutsche Eishockey Liga 2007-2008", "text": "La Deutsche Eishockey Liga 2007-2008 fu la quattordicesima stagione della Deutsche Eishockey Liga. Al termine dei playoff gli Eisb\u00e4ren Berlin vinsero il terzo titolo nella storia della DEL, due anni dopo l'ultimo successo.\nLa lega pass\u00f2 da 14 a 15 squadre con l'iscrizione dei Grizzly Adams Wolfsburg, e le giornate di stagione regolare passarono da 52 a 56. Rispetto alla stagione precedente rimase invariata la formula dei playoff e la sospensione dei playout per evitare la retrocessione in 2. Eishockey-Bundesliga.\nStagione regolare.\nSi disput\u00f2 un girone unico per tutte e 15 le formazioni, con un doppio turno di andata e ritorno. Solo alle prime sei squadre fu garantito l'accesso ai playoff, mentre quelle dal sesto al decimo disputarono un turno aggiuntivo per gli ultimi due posti validi per i playoff. Non furono disputati i playout.\nClassifica.\nLegenda:\nNote:"}
{"id": "4605590", "revid": "265038", "url": "https://it.wikipedia.org/wiki?curid=4605590", "title": "Coppa delle coppe 1981-1982 (pallamano maschile)", "text": ""}
{"id": "4605592", "revid": "183694", "url": "https://it.wikipedia.org/wiki?curid=4605592", "title": "Hans Eppinger", "text": "Docente di clinica medica a Colonia, durante la seconda guerra mondiale svolse esperimenti su ebrei internati nel campo di concentramento di Dachau; una volta giunti gli Alleati si suicid\u00f2 mediante avvelenamento nella sua stanza d'albergo."}
{"id": "4605594", "revid": "838137", "url": "https://it.wikipedia.org/wiki?curid=4605594", "title": "Tennistavolo ai XVII Giochi del Mediterraneo - Singolare femminile", "text": "Le competizioni di tennistavolo nella categoria singolare femminile si sono tenute fra il 25 e il 27 giugno 2013 alla CNR Yeni\u015fehir Exhibition Centre A Hall.\nRisultati.\nLe 17 atlete vengono in quadrate in cinque gruppi, di cui tre da tre e due da quattro giocatrici ciascuno. Passano il turno le prime due di ciascun gruppo."}
{"id": "4605598", "revid": "2048534", "url": "https://it.wikipedia.org/wiki?curid=4605598", "title": "A Woman", "text": ""}
{"id": "4605599", "revid": "265038", "url": "https://it.wikipedia.org/wiki?curid=4605599", "title": "Coppa delle coppe 1982-1983 (pallamano maschile)", "text": ""}
{"id": "4605602", "revid": "481666", "url": "https://it.wikipedia.org/wiki?curid=4605602", "title": "A Woman (film 1915)", "text": ""}
{"id": "4605603", "revid": "83531", "url": "https://it.wikipedia.org/wiki?curid=4605603", "title": "Unione Sportiva Lucchese Libertas 1935-1936", "text": "Questa pagina raccoglie i dati riguardanti l'Unione Sportiva Lucchese Libertas nelle competizioni ufficiali della stagione 1935-1936."}
{"id": "4605604", "revid": "1543377", "url": "https://it.wikipedia.org/wiki?curid=4605604", "title": "Barbados ai Giochi della XIX Olimpiade", "text": "Barbados partecip\u00f2 per la prima volta nella sua storia ai Giochi Olimpici nel 1968 in occasione delle XIX Olimpiadi, svoltesi a Citt\u00e0 del Messico dal 12 al 27 ottobre. La rappresentativa fu composta da nove atleti impegnati in cinque diverse discipline: atletica leggera, ciclismo, nuoto, sollevamento pesi e tiro. Non fu conquistata nessuna medaglia"}
{"id": "4605605", "revid": "767487", "url": "https://it.wikipedia.org/wiki?curid=4605605", "title": "George Forbes (scienziato)", "text": "Docente di fisica all'universit\u00e0 di Glasgow dal 1872 al 1880, costru\u00ec la centrale idroelettrica del Niagara e invent\u00f2 la spazzola a carbone.\nValente astronomo, nel 1909 scrisse la \"Storia dell'Astronomia\"."}
{"id": "4605612", "revid": "72396", "url": "https://it.wikipedia.org/wiki?curid=4605612", "title": "Mara Gabrilli", "text": "Biografia.\nMara Gabrilli \u00e8 nata a S. Paolo del Brasile il 28 settembre 1967 da Luiz Alberto, ricco e conosciuto imprenditore nel settore dei trasporti e Claud\u00eca, ha un fratello Luiz Alberto jr e una sorella Rosangela.\nL'Incidente del 3 agosto 1994.\nLa vita di Mara cambia radicalmente la notte del 3 agosto 1994, quando tornando da una serata con amici e l'allora fidanzato, rimane vittima di un grave incidente d'auto. Fu portata all'ospedale tracheostomizzata avendo tra tutti la peggio. Mara infatti da allora \u00e8 tetraplegica e non pu\u00f2 muovere niente dal collo in gi\u00f9 per questo collaborano con lei attualmente degli assistenti personali, che lavorano per lei 24 ore al giorno, le sue condizioni migliorarono e Mara recuper\u00f2 la capacit\u00e0 di parlare e respirare da sola, ma tuttavia non riusc\u00ec a recuperare tutti i movimenti dal collo in gi\u00f9 ormai compromessi.\nNel marzo 2016 Mara Gabrilli grazie ai continui anni di terapia con elettrostimolazione, riesce a recuperare parzialmente i movimenti del braccio sinistro potendo cos\u00ec condurre da sola la sedia a rotelle grazie a un bottone automatico, tuttavia la deputata per tutte le altre cose si serve di un assistente personale 24 ore su 24.\nIn occasione delle Paralimpiadi di Rio 2016 \u00e8 stata una tedofora durante il percorso della torcia.\nL'Istituto e la Segreteria della Persona diversamente abile di San Paolo.\nTre anni dopo l'incidente, ovvero nel 1997 Mara fonda il PPP (progetto prossimo passo), che anni dopo cambier\u00e0 nome per assumere la denominazione attuale Istituto Mara Gabrilli. La ONG si occupa di fomentare la ricerca a favore delle cure delle paralisi e lesioni midollari, di far conoscere malattie e disabilit\u00e0 rare e sconosciute inoltre in ambito sportivo, l'istituto tessera atleti diversamente abili, che rappresentano il Brasile in gare nazionali e internazionali, fornendo loro strutture e tecnici preparati per gli allenamenti. Mara esordisce in politica nel 2005 quando a 37 anni si iscrive al PSDB e incontrando l'allora prefetto paulista Jos\u00e9 Serra, gli propone di creare un ente fatto apposta per i 3 milioni di disabili della citt\u00e0, Serra accetta e la nomina segretaria dell'ente che Mara presieder\u00e0 dal 2005 al 2008.\nAssessore a San Paolo e deputata nazionale (2008 - in carica).\nMara a questo punto si candida ad assessore nella sua citt\u00e0 natale per il PSDB viene eletta risultando la prima tetraplegica a sedere al comune di San Paolo, dopo due anni nel 2010 viene eletta a Brasilia, presso la camera dei deputati brasiliana anche qui \u00e8 la prima tetraplegica. per lei viene installato un ascensore e un computer, Mara infatti registra vota e firma coi movimenti del collo, grazie a un software che ne garantisce la privacy e il segreto del voto. In occasione delle presidenziali del 2014 in Brasile, Mara appoggia il candidato del PSDB A\u00e9cio Neves che esce poi sconfitto dalla tornata elettorale.\nCandidata al Senato Federale e incarico all'ONU.\nNel 2018 la Gabrilli concorrer\u00e0 alla carica del senato federale in rappresentanza dello stato di San Paolo, al fianco di Joao Doria e Geraldo Alckmin.\nSempre nello stesso anno \u00e8 stata eletta all'ONU in rappresentanza del Brasile, sempre nell'ambito dei diritti delle persone con disabilit\u00e0, tale incarico sar\u00e0 effettivo a partire dagli anni 2019-2020.\nScrittrice.\nCome scrittrice ha pubblicato Int\u00ecma Desordem, Depois Daquele Dia, scritto in collaborazione con la saggista Milly Lancombe e Vai Encarar quest'ultimo scritto con l'amica scrittrice Claudia Matarazzo. Inoltre \u00e8 stata la prima donna tetraplegica a fare un calendario sensuale nel 2001, mostrando al mondo cos\u00ec tutta la sua bellezza, femminilit\u00e0 e sensualit\u00e0, recentemente poi \u00e8 stata insignita dei premi Orgoglio Autista e Fondazione Selma, entrambi nel 2013."}
{"id": "4605617", "revid": "830939", "url": "https://it.wikipedia.org/wiki?curid=4605617", "title": "Duncan Forbes", "text": "Deputato dal 1721 e lord advocate dal 1725, nel 1737 assunse la presidenza della \"Court of Session\". Fedele alla corona inglese, fu nemico del conte di Cumberland."}
{"id": "4605620", "revid": "23", "url": "https://it.wikipedia.org/wiki?curid=4605620", "title": "Carphosiderite", "text": ""}
{"id": "4605621", "revid": "830939", "url": "https://it.wikipedia.org/wiki?curid=4605621", "title": "John Forbes (teologo)", "text": "Docente al \"King's College\" di Aberdeen dal 1620, nel 1639 fu destituito poich\u00e9 fiero oppositore del covenant del 1637. Nel 1643 fugg\u00ec nei Paesi Bassi poich\u00e9 il Parlamento scozzese aveva sottoscritto il covenant, ma rimpatri\u00f2 nel 1646."}
{"id": "4605623", "revid": "83531", "url": "https://it.wikipedia.org/wiki?curid=4605623", "title": "Associazione Calcio Messina 1935-1936", "text": "Questa pagina raccoglie i dati riguardanti l'Associazione Calcio Messina nelle competizioni ufficiali della stagione 1935-1936."}
{"id": "4605624", "revid": "287204", "url": "https://it.wikipedia.org/wiki?curid=4605624", "title": "The Vicar of Wakefield (film)", "text": ""}
{"id": "4605625", "revid": "767487", "url": "https://it.wikipedia.org/wiki?curid=4605625", "title": "Concessione del Kwantung", "text": "La Concessione del Kwantung (In giapponese: ) era situata nella parte meridionale della Penisola di Liaodong nella Manciuria meridionale, appartenuta all'Impero giapponese. Dal 1848 al 1945 questo territorio fece parte delle numerose concessioni territoriali che la Cina imperiale dovette offrire alle potenze straniere, all'interno di questa concessione erano situati gli importanti scali marittimi di Lushunkou (Port Arthur, o Ryojun) e Dalian (Dairen).\nIl nome Kwantung o Guandong in mandarino significa ci\u00f2 che \u00e8 a Est del passo Shanhai (che era il passo principale per superare la grande muraglia).\nStoria.\nNel 1882 la flotta del Beiyang stabil\u00ec una propria base navale e una stazione di rifornimento per il carbone a Lushunkou nella parte meridionale della penisola.\nDurante la prima guerra sino-giapponese il Giappone occup\u00f2 l'area, ottenendone la piena sovranit\u00e0 alla fine della guerra in merito a quanto pattuito nel trattato di Shimonoseki. Il Giappone venne per\u00f2 costretto a restituire tale territorio a seguito delle forti pressioni diplomatiche effettuate da Gran Bretagna, Germania e Russia.\nNel dicembre del 1897 la marina imperiale russa inizia ad utilizzare il porto di Lushunkou come base avanzata per i suoi pattugliamenti nel Mar del Giappone. Nel marzo del 1898 il governo russo prese formalmente in affitto per 25 anni la regione ribattezzando il porto di Lushunkou col nome di Port Arthur. L'area affittata dal governo russo si estendeva dalla riva settentrionale della Baia di Yadang (sul lato occidentale della penisola) alla zona di Pikou (sul lato orientale) tutta l'area a nord della concessione venne dichiarata territorio neutrale e la Cina si impegn\u00f2 a non concedere altre concessioni in quest'area. Appena a nord di Port Arthur i russi fondarono la citt\u00e0 di Dal'niy che significa \"distanza\", \"lontananza\" e che pi\u00f9 tardi verr\u00e0 ribattezzata Dalian (Dairen in giapponese). I russi iniziarono infine sempre nel 1898 la costruzione di una linea ferroviaria di collegamento tra Dal'niy e Harbin che pi\u00f9 tardi diventer\u00e0 l'asse principale della Ferrovia della Manciuria Meridionale.\nLa Concessione del Kwantung divenne teatro di scontro durante la guerra russo giapponese con l'assedio di Port Arthur. In seguito alla guerra ed in base al trattato di Portsmouth (1905) il Giappone sostitu\u00ec la Russia come locatario della concessione, Port Arthur venne rinominato Ryojun mentre Dal'niy prese il nome di Dairen, inoltre il Giappone subentr\u00f2 nelle concessioni ferroviarie russe che servivano la penisola e che si estendevano in direzione di Mukden e delle relative zone in concessione (le fasce di territorio lungo la ferrovia erano in concessione alla ferrovia e godevano di extra territorialit\u00e0).\nPer amministrare questo territorio venne creato un governatorato generale ed istituita l'Armata del Kwantung per difendere sia la concessione che la linea ferroviaria. A seguito della creazione del Manchukuo il territorio della penisola venne ceduto dalla Cina al Manchukuo che poi lo riaffitt\u00f2 a sua volta al Giappone. Il territorio ritorn\u00f2 a far parte della Cina a seguito dell'invasione Sovietica della Manciuria avvenuta nel 1945.\nAmministrazione.\nNel 1919 la Guarnigione del Kwantung venne separata dall'amministrazione civile e ribattezzata Armata del Kwantung. Sempre con la riforma del 1919 l'amministrazione civile ( \u5173\u4e1c\u5e81 Kant\u014d-cho ) venne sottoposta all'ufficio del primo ministro del Giappone, per essere successivamente sottoposta al ministero per gli affari coloniali. Internamente la concessione era divisa in due distretti le cui assemblee erano in parte elette ed in parte nominate dal governatore.\nEconomia.\nNell'area di Dairen furono concentrati massicci investimenti, le industrie giapponesi realizzarono in questo luogo molte infrastrutture industriali il che diede via alla creazione di grandi infrastrutture portuali per il trasporto della merce. Il porto di Dairen divenne uno dei maggiori porti commerciali nella Cina del Nord anche grazie al fatto di essere una zona franca. La sede principale della Compagnia ferroviaria della Manciuria Meridionale era situata nella citt\u00e0 di Dairen."}
{"id": "4605626", "revid": "1543377", "url": "https://it.wikipedia.org/wiki?curid=4605626", "title": "Equitazione ai Giochi della VII Olimpiade - Concorso completo individuale", "text": "La competizione del concorso completo individuale di equitazione dai Giochi della VII Olimpiade si \u00e8 svolta dal 6 al 10 settembre 1920 nei pressi di Anversa.\nLa prova era cos\u00ec composta:"}
{"id": "4605628", "revid": "601933", "url": "https://it.wikipedia.org/wiki?curid=4605628", "title": "Lil\u00ect e altri racconti", "text": "Lil\u00edt e altri racconti \u00e8 una raccolta di racconti di Primo Levi edita nel 1981. La maggior parte dei racconti \u00e8 stata in precedenza pubblicata su periodici. La raccolta \u00e8 divisa in tre sezioni, rispettivamente di 12, 15 e 9 racconti.\nAltre edizioni.\nIl libro \u00e8 stato tradotto in inglese da Ruth Feldman (1986), in francese da Martine Schruoffeneger (1987), in ebraico da Meron Rapopor\u1e6d (1988), in tedesco da Barbara Kleiner (1989), in olandese da Frida De Matteis-Vogels (1990), in greco da Sara Benveniste (1992), in danese da Nina Gross (1994), in spagnolo da Bernardo Moreno (2002), in portoghese da Maur\u00edcio Santana Dias (2005) e in catalano da Teresa Mu\u00f1oz Lloret (2007)."}
{"id": "4605629", "revid": "729019", "url": "https://it.wikipedia.org/wiki?curid=4605629", "title": "Heinkel HD 39", "text": "L'Heinkel HD 39 fu un aereo da trasporto monomotore biplano sviluppato dall'azienda aeronautica tedesca Ernst Heinkel Flugzeugwerke negli anni venti del XX secolo.\nCommissionato dal quotidiano berlinese \"B.Z.\", l'aereo era un convenzionale sequisplano con singolo montante interalare per ciascuna ala. Aveva apertura alare ad arco e ali di pari dimensioni, la fusoliera quasi riempiva l'altezza tra le due ali. Il pilota sedeva in un pozzetto aperto e il carrello era fisso con pattino di coda. L'unico esemplare venne costruito dopo che Ernst Heinkel ebbe scoperto per caso che la \"BZ\" aveva richiesto e ordinato due macchine alla Albatros. Heinkel convinse l'editore Ullstein-Verlag all'acquisto di un terzo aeromobile dalla sua ditta.\nLa progettazione si basava sull'aereo postale Heinkel HD 27 e aveva un vano di carico appositamente progettato per portare fasci di giornali da 50\u00a0kg. I 10 compartimenti separati nel vano di carico potevano essere aperti singolarmente in volo per lanciare i giornali in quei luoghi dove la HD 39 non poteva atterrare.\nL'HD 39 \u00e8 entrato in servizio a fianco dei due Albatros L 72 nel mese di aprile 1926 e rimase in servizio fino al 1931 quando la distribuzione di \"BZ\" per via aerea venne rilevata da Deutsche Luft Hansa."}
{"id": "4605634", "revid": "830939", "url": "https://it.wikipedia.org/wiki?curid=4605634", "title": "Stanhope Forbes", "text": "Biografia.\nDopo una viaggio in Normandia abbracci\u00f2 l'Impressionismo e fond\u00f2 a Newlyn una scuola pittorica basata sull'opera di Jules Bastien-Lepage."}
{"id": "4605639", "revid": "726373", "url": "https://it.wikipedia.org/wiki?curid=4605639", "title": "The Adventures of Kit Carson", "text": "The Adventures of Kit Carson \u00e8 una serie televisiva statunitense in 103 episodi trasmessi per la prima volta nel corso di 4 stagioni dal 1951 al 1955.\n\u00c8 una serie del genere western destinata ad un pubblico giovane e incentrata sulle vicende dell'esploratore Christopher \"Kit\" Carson seguito dal suo fedele compagno messicano soprannominato El Toro (interpretato da Don Diamond)\nTrama.\nStati Uniti, vecchio West, anni 1880. L'esploratore Christopher \"Kit\" Carson vaga, a cavallo del suo destriero Apache, per le citt\u00e0 di frontiera dell'ovest americano seguito dal suo compagno di avventure messicano, El Toro. Insieme i due non perdono occasione per aiutare i pi\u00f9 deboli, gli oppressi o i bisognosi.\nProduzione.\nLa serie fu prodotta da Richard Irving per la Revue Productions e girata in vari movie ranch californiani.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'11 agosto 1951 al 22 gennaio 1955 in syndication."}
{"id": "4605643", "revid": "149485", "url": "https://it.wikipedia.org/wiki?curid=4605643", "title": "George Forbes (politico)", "text": "Fu eletto deputato al parlamento neozelandese per la prima volta nel 1908. Nel 1925 fond\u00f2 il Partito Nazionale della Nuova Zelanda.\nNel 1936, dopo essere stato sconfitto alle elezioni, fu per qualche mese a capo dell'opposizione."}
{"id": "4605647", "revid": "300067", "url": "https://it.wikipedia.org/wiki?curid=4605647", "title": "Episodi di The Adventures of Kit Carson (prima stagione)", "text": "La prima stagione della serie televisiva The Adventures of Kit Carson \u00e8 andata in onda negli Stati Uniti dall'11 agosto 1951 al 26 gennaio 1952 in syndication."}
{"id": "4605648", "revid": "767487", "url": "https://it.wikipedia.org/wiki?curid=4605648", "title": "KOAN Sound", "text": "I KOAN Sound sono un duo musicale britannico, Composto da Will Weeks e Jim Bastow, formato a Bristol nel 2005.\nStoria.\nIl nome del duo \u00e8 ispirato ai K\u014dan del Buddhismo Zen, ossia affermazioni paradossali o piccoli racconti utilizzati nella pratica della meditazione. Una traccia del loro primo EP \"Max Out,\" intitolata \"One Hand Clap,\" \u00e8 un chiaro riferimento a un noto \"k\u014dan\" buddhista\".\"\nNel 2005 il giovane duo comincia ad esplorare il mondo della musica elettronica seguendo artisti come The Prodigy e Noisia. Inizialmente sono stati riconosciuti come produttori di musica Dubstep, grazie alla creazione di brani come \"Akira\". Successivamente hanno pubblicato musica attraverso diverse etichette discografiche, come l'etichetta inglese Inspected Records e la OWSLA di Skrillex, hanno prodotto una serie di remix di brani come \"Promises\" di \"Andain\" e The A Team di Ed Sheeran, e hanno potuto dare vita a interessanti collaborazioni con altri artisti di talento, come nel caso dell'EP \"Sanctuary\", totalmente prodotto in collaborazione con \"Asa\".\nIl 23 maggio 2011 pubblicano il loro primo EP \"Max Out\" tramite l'etichetta Inspected Records.\nIl 1\u00ba novembre 2011 pubblicano l'EP \"Funk Blaster\" sotto l'etichetta discografica di Skrillex, OWSLA. L'album ha raggiunto la posizione numero 1 nelle categorie di Beatport.\nDurante il 2012 i KOAN Sound hanno tenuto numerosi spettacoli in Europa e in America, anche come supporter per anche alcuni show di Skrillex, Diplo e altri nel \"Full Flex Express Tour\".\nIl 4 settembre 2012 il duo pubblica l'EP \"The Adventures of Mr Fox\", sempre sotto l'etichetta OWSLA, che comprende anche remix di artisti quali Reso, Neosignal e Opiuo.\nIl 22 ottobre 2013 pubblicano l'EP \"Sanctuary\" , realizzato in collaborazione con Asa tramite l'etichetta discografica Inspected Records in collaborazione con OWSLA.\nIl 1\u00ba aprile 2014 il duo rilascia l'EP Dynasty tramite l'etichetta OWSLA.\nIl 4 maggio 2015 \u00e8 stato pubblicato l'EP \"Forgotten Myths\" (Open Outlets - Shoshin)"}
{"id": "4605649", "revid": "599013", "url": "https://it.wikipedia.org/wiki?curid=4605649", "title": "Joanne Russell", "text": "Carriera.\nIn carriera ha vinto 2 titoli in singolare e 4 titoli di doppio. Nei tornei del Grande Slam ha ottenuto il suo miglio risultato vincendo il titolo di doppio a Wimbledon nel 1977, in coppia con l'australiana Helen Gourlay Cawley."}
{"id": "4605650", "revid": "857769", "url": "https://it.wikipedia.org/wiki?curid=4605650", "title": "JoAnne Russell", "text": ""}
{"id": "4605651", "revid": "857769", "url": "https://it.wikipedia.org/wiki?curid=4605651", "title": "Joanne Russell-Longdon", "text": ""}
{"id": "4605652", "revid": "1005847", "url": "https://it.wikipedia.org/wiki?curid=4605652", "title": "Forbes Burnham", "text": "Biografia.\nFondatore del Congresso Nazionale del Popolo (\"People's National Congress\") nel 1957, fu Primo ministro dal 1966 al 1980 e presidente della Guyana dal 1980 al 1985."}
{"id": "4605654", "revid": "31269", "url": "https://it.wikipedia.org/wiki?curid=4605654", "title": "Episodi di The Adventures of Kit Carson (seconda stagione)", "text": "La seconda stagione della serie televisiva The Adventures of Kit Carson \u00e8 andata in onda negli Stati Uniti dal 2 agosto 1952 al 24 gennaio 1953 in syndication."}
{"id": "4605658", "revid": "1543377", "url": "https://it.wikipedia.org/wiki?curid=4605658", "title": "Episodi di The Adventures of Kit Carson (terza stagione)", "text": "La terza stagione della serie televisiva The Adventures of Kit Carson \u00e8 andata in onda negli Stati Uniti dal 1\u00ba agosto 1953 al 23 gennaio 1954 in syndication."}
{"id": "4605659", "revid": "827882", "url": "https://it.wikipedia.org/wiki?curid=4605659", "title": "Episodi di The Adventures of Kit Carson (quarta stagione)", "text": "La quarta stagione della serie televisiva The Adventures of Kit Carson \u00e8 andata in onda negli Stati Uniti dal 31 luglio 1954 al 22 gennaio 1955 in syndication."}
{"id": "4605663", "revid": "830939", "url": "https://it.wikipedia.org/wiki?curid=4605663", "title": "James David Forbes", "text": "Celeberrimo per aver inventato il sismometro nel 1842, fu docente di fisica all'universit\u00e0 di Edimburgo dal 1833 al 1860. Valente glaciologo, fu autore degli studi \"Viaggi nelle Alpi di Savoia\" (1843) e \"La Norvegia e i suoi ghiacciai\" (1853)."}
{"id": "4605665", "revid": "1442080", "url": "https://it.wikipedia.org/wiki?curid=4605665", "title": "Bitolterolo", "text": "Bitolterolo (nella fase sperimentale conosciuto anche con la sigla S-1541), \u00e8 un composto simpaticomimetico a breve durata d'azione, chimicamente correlato all'isoprenalina (isoproterenolo), spesso commercializzato come sale mesilato e dotato di attivit\u00e0 di tipo agonista selettiva sui recettori \u03b22-adrenergici. Come farmaco viene utilizzato per ridurre il broncospasmo in alcune condizioni patologiche quali l'asma e la broncopneumopatia cronica ostruttiva.\nIn questi disordini della respirazione si verifica un marcato restringimento delle vie aeree che trasportano aria ai polmoni tramite i bronchi e le loro ramificazioni pi\u00f9 fini. Questo restringimento \u00e8 causato da spasmo della muscolatura e dall'infiammazione delle vie aeree. Bitolterolo rilassa i muscoli lisci che circondano queste vie aeree, aumentandone il diametro, facilitando cos\u00ec il flusso di aria attraverso di esse. \nBitolterolo \u00e8 un profarmaco che all'interno dell'organismo viene rapidamente convertito nel metabolita attivo, N-t-butil-arterenolo (colterolo). Bitolterolo \u00e8 stato approvato dalla FDA degli Stati Uniti nel 1984 ed \u00e8 stato ritirato dal mercato dalla societ\u00e0 farmaceutica produttrice, Elan Pharmaceuticals, nel 2001.\nFarmacodinamica.\nBitolterolo \u00e8 un composto adrenergico, un agonista selettivo dei recettori \u03b22-adrenergici, particolarmente diffusi a livello della muscolatura liscia bronchiale. La stimolazione di questi recettori da parte della molecola comporta un incremento dell'AMP ciclico endocellulare. Questo aumento di AMP ciclico determina l'attivazione della protein chinasi A, la quale inibisce la fosforilazione della miosina e riduce i livelli intracellulari di calcio ionico, con conseguente rilassamento e determinazione di un effetto di tipo broncodilatatore con risoluzione del broncospasmo. L'effetto farmacologico si verifica entro 2-3 minuti dall'assunzione e perdura per circa 6 ore.\nFarmacocinetica.\nA seguito di somministrazione per via inalatoria solo una piccola percentuale del farmaco raggiunge le basse vie respiratorie. La frazione non trattenuta dal sistema di erogazione si deposita nell'orofaringe e viene quindi ingerita e rapidamente assorbita dal tratto gastrointestinale. Anche la parte che si deposita nelle vie aeree viene assorbita attraverso il tessuto polmonare e raggiunge la circolazione sistemica.\nDopo somministrazione per via orale bitolterolo raggiunge la concentrazione plasmatica massima (Cmax) tra le 0,5 e le 2 ore (Tmax) dall'assunzione.\nIl farmaco subisce quindi il metabolismo e viene idrolizzato tramite una esterasi nei tessuti biologici, in particolare nell'intestino tenue e fegato, ed a livello plasmatico nella frazione attiva colterolo.\nIn studi sui ratti la somministrazione per via orale ed endovenosa di bitolterolo ha dimostrato che l'escrezione del composto avviene per il 24% per via fecale e per un 70% circa per via urinaria. Nell'uomo la percentuale escreta per via urinaria sembra essere anche maggiore, raggiungendo l'86%.\nUsi clinici.\nBitolterolo viene usato nel trattamento del broncospasmo associato all'asma bronchiale e ad altre patologie che determinano l'occlusione delle vie respiratorie, come ad esempio la broncopneumopatia cronica ostruttiva (BPCO).\nTrova anche utilizzo nella prevenzione del broncospasmo associato all'esercizio fisico.\nEffetti collaterali ed indesiderati.\nTra gli effetti collaterali pi\u00f9 comuni si registrano cardiopalmo, tachicardia, extrasistoli cardiache, ipertensione arteriosa, ischemia miocardica ed angina pectoris. In alcuni soggetti bitolterolo pu\u00f2 causare tremori fini a carico della muscolatura scheletrica, particolarmente evidenziabili alle mani.\nQuesto effetto avverso, che si verifica anche con altri stimolanti beta-adrenergici, \u00e8 strettamente correlato alla dose utilizzata.\nAltri effetti avversi comprendono nausea, vomito, sensazione di secchezza e fastidio al cavo orale ed alla gola, vertigini, nervosismo, stanchezza ed affaticabilit\u00e0. \nIl farmaco determina anche effetti indesiderati a carico dell'apparato respiratorio e fra questi in particolare tosse, un senso di fastidio al torace, difficolt\u00e0 respiratoria e broncospasmo paradosso.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure ad uno qualsiasi degli eccipienti della formulazione farmaceutica.\nUlteriori controindicazioni sono rappresentate dallo stato di gravidanza e dall'allattamento al seno, tranne in quei rari casi nei quali il beneficio atteso per la madre sia considerato superiore al possibile rischio per il feto.\nDosi terapeutiche.\nNei soggetti adulti sono consigliate 2 inalazioni ad un intervallo di almeno 1-3 minuti l'una dall'altra. Se necessario pu\u00f2 seguire una terza inalazione, sempre a distanza di qualche minuto. Si raccomanda di non superare 3 inalazioni ogni 6 ore oppure 2 inalazioni ogni 4 ore.\nSe si utilizza la soluzione per inalazione le dosi consigliate sono pari a 0,5 - 1,5\u00a0mg ogni 8 ore. Il trattamento pu\u00f2 essere ripetuto fino ad un massimo di quattro volte al giorno, rispettando un intervallo tra i trattamenti non inferiore alle 4 ore.\nIn soggetti con grave broncocostrizione pu\u00f2 essere neceessario raggiungere la dose massima giornaliera di 8\u00a0mg.\nGravidanza e allattamento.\nL'uso di bitolterolo in gravidanza richiede cautela e un'attenta valutazione del rapporto rischio/beneficio.\nLa Food and Drug Administration ha classificato la molecola in categoria C per l'impiego in gravidanza. In questa classe sono inseriti farmaci i cui studi sugli animali hanno rilevato effetti dannosi sul feto, teratogenico/letale o altro, e per i quali non sono disponibili studi controllati in donne oppure farmaci per i quali non sono disponibili studi n\u00e9 sull'uomo n\u00e9 sull'animale.\nNon \u00e8 noto se bitolterolo, dopo dosi terapeutiche per via inalatoria, venga escreto nel latte materno. \nLa mancanza di adeguati studi sperimentali su animali e la sostanziale assenza di esperienza con l'uso di bitolterolo in madri che allattano, fa s\u00ec che sia opportuno ricorrere all'uso del medicinale solo se i benefici attesi per la madre superano i rischi potenziali a carico del neonato."}
{"id": "4605667", "revid": "367445", "url": "https://it.wikipedia.org/wiki?curid=4605667", "title": "Koan Sound", "text": ""}
{"id": "4605675", "revid": "287204", "url": "https://it.wikipedia.org/wiki?curid=4605675", "title": "Omicron Sagittarii", "text": "Omicron Sagittarii (Omicron Sgr, o Sagittarii, o Sgr) \u00e8 una stella nella costellazione del Sagittario di magnitudine +3,77, distante 142 anni luce dal sistema solare.\nOsservazione.\nSi tratta di una stella situata nell'emisfero celeste australe, che avendo una declinazione di \u221221\u00b0 \u00e8 visibile solo pi\u00f9 a sud della latitudine 69\u00ba N, mentre pi\u00f9 a sud del parallelo 69\u00ba S diventa circumpolare. Data la sua magnitudine pari a 3,77, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nCaratteristiche fisiche.\nOmicron Sagittarii \u00e8 una gigante arancione di tipo spettrale K0III che ha ormai terminato l'idrogeno all'interno del suo nucleo da trasformare in elio, e si \u00e8 trasformata in gigante espandendosi fino ad avere un raggio 11 volte quello solare, misura ottenuta partendo dal valore del suo diametro angolare. Ha una massa , una temperatura superficiale di e un'et\u00e0 stimata in poco pi\u00f9 di 500 milioni di anni. La sua luminosit\u00e0 \u00e8 73 volte maggiore di quella del Sole e la sua magnitudine assoluta +0,46 in luce visibile, ma data la sua bassa temperatura superficiale la stella emette la sua radiazione soprattutto nell'infrarosso, arrivando ad avere una magnitudine assoluta di \u22121,64 nella banda K."}
{"id": "4605678", "revid": "481666", "url": "https://it.wikipedia.org/wiki?curid=4605678", "title": "Shanghaied (film 1915)", "text": ""}
{"id": "4605679", "revid": "110157", "url": "https://it.wikipedia.org/wiki?curid=4605679", "title": "Kup Bosne i Hercegovine 2001-2002", "text": "La Kup Bosne i Hercegovine 2001-2002 \u00e8 stata la seconda edizione della coppa nazionale della Bosnia Erzegovina. \u00c8 stata la prima in cui, ai nastri di partenza, erano previste le compagini di tutte e tre le etnie (Bosgnacchi, Croati e Serbi).\nLa coppa \u00e8 stata vinta dal , al suo primo titolo.\nSquadre partecipanti.\nLe squadre della Prva liga Republike Srpske non erano ancora accorpate nella Premijer Liga Bosne i Hercegovine."}
{"id": "4605681", "revid": "125599123", "url": "https://it.wikipedia.org/wiki?curid=4605681", "title": "Parchi di Torino", "text": "L'elenco dei parchi della citt\u00e0 di Torino espone sinteticamente le caratteristiche dei pi\u00f9 significativi fra i 51 parchi che sono presenti, in tutto o in parte, nell'area urbana della citt\u00e0."}
{"id": "4605682", "revid": "124157350", "url": "https://it.wikipedia.org/wiki?curid=4605682", "title": "Paolo VI - Il Papa nella tempesta", "text": "Paolo VI - Il Papa nella tempesta \u00e8 una miniserie televisiva italiana in due puntate del 2008, diretta da Fabrizio Costa e prodotta da Lux Vide e Rai Fiction.\nDescrizione.\n\"Paolo VI - Il Papa nella tempesta\" \u00e8 la mini-serie televisiva dedicata alla vita di papa Paolo VI, ed \u00e8 stata trasmessa in prima visione TV da Rai Uno in occasione del trentennale della sua morte, avvenuta il 6 agosto 1978.\nPaolo VI \u00e8 interpretato da Fabrizio Gifuni; la regia \u00e8 di Fabrizio Costa. Le riprese sono state effettuate nella Tuscia, a Roma e a Viterbo. Quindi in Puglia (in particolare a Gravina in Puglia al chiostro di San Sebastiano ed a Grottaglie) e in Basilicata (a Matera).\nCritiche.\nLa miniserie \u00e8 stata vista in anteprima da papa Benedetto XVI, da alcuni cardinali e dal direttore de \"L'Osservatore Romano\". Tuttavia la fiction non \u00e8 stata gradita n\u00e9 dal pontefice, n\u00e9 dagli altri presenti in sala, i quali hanno segnalato l'assenza del ruolo internazionale di Paolo VI, la poca importanza data alla trattazione del Concilio Vaticano II e la presenza di un personaggio inventato, un \"nipote brigatista\" di Montini.\nDopo la messa in onda in prima visione TV, il critico televisivo Aldo Grasso, nella sua rubrica \"A fil di rete\" pubblicata sul Corriere della Sera, ha notato una mancanza di stile in questa miniserie, apprezzando per\u00f2 l'interpretazione di Fabrizio Gifuni."}
{"id": "4605686", "revid": "1788047", "url": "https://it.wikipedia.org/wiki?curid=4605686", "title": "Modena Football Club 1935-1936", "text": "Questa pagina raccoglie i dati riguardanti il Modena Football Club nelle competizioni ufficiali della stagione 1935-1936."}
{"id": "4605687", "revid": "1543377", "url": "https://it.wikipedia.org/wiki?curid=4605687", "title": "Equitazione ai Giochi della VII Olimpiade - Concorso completo a squadre", "text": "La competizione del concorso completo a squadre di equitazione dai Giochi della VII Olimpiade si \u00e8 svolta dal 6 al 10 settembre 1920 nei pressi di Anversa.\nQuattro concorrenti per nazione. I migliori tre risultati della prova individuale erano validi per la classifica finale.\nLa prova era cos\u00ec composta:"}
{"id": "4605688", "revid": "205197", "url": "https://it.wikipedia.org/wiki?curid=4605688", "title": "Coppa di Bosnia ed Erzegovina 2001-2002", "text": ""}
{"id": "4605689", "revid": "16758", "url": "https://it.wikipedia.org/wiki?curid=4605689", "title": "Deutsche Eishockey Liga 2008-2009", "text": "La Deutsche Eishockey Liga 2008-2009 fu la quindicesima stagione della Deutsche Eishockey Liga. Al termine dei playoff gli Eisb\u00e4ren Berlin vinsero il quarto titolo nella storia della DEL in cinque anni, il secondo consecutivo.\nGrazie ad un accordo raggiunto con la federazione si decise di rendere la DEL una lega chiusa senza retrocessioni automatiche in 2. Eishockey-Bundesliga, tuttavia grazie all'ammissione dei Kassel Huskies il numero delle squadre iscritte fu portato a 16, mentre le giornate di stagione regolare scesero nuovamente da 56 a 52.\nStagione regolare.\nLe squadre furono divise in quattro gruppi; oltre al turno di andata e ritorno comune ogni formazione avrebbe disputato dei match ulteriori contro le avversarie in base al gruppo di appartenenza, fino a raggiungere quota 52 partite. Solo alle prime sei squadre fu garantito l'accesso ai playoff, mentre quelle dal sesto al decimo disputarono un turno aggiuntivo per gli ultimi due posti validi per i playoff.\nClassifica.\nLegenda:\nNote:"}
{"id": "4605691", "revid": "339392", "url": "https://it.wikipedia.org/wiki?curid=4605691", "title": "Brotnjo \u010citluk", "text": ""}
{"id": "4605700", "revid": "599013", "url": "https://it.wikipedia.org/wiki?curid=4605700", "title": "Borommaracha IV", "text": "Fu acclamato re nel 1529 alla morte del padre e predecessore Ramathibodi II, che nel 1526 lo aveva nominato vicer\u00e9 e erede al trono con il titolo \"Maha Uparat\".\nBiografia.\nIl regno del padre.\nNacque come principe Athittayawong ed era il primogenito di Ramathibodi II, durante il cui regno si erano registrati eventi di particolare importanza nella storia di Ayutthaya. I portoghesi avevano conquistato Malacca nel 1511, ponendo fine all'egemonia siamese sul sultanato, ma le ambasciate che gli europei avevano inviato ad Ayutthaya erano state accolte cordialmente e nel 1516 era stato stipulato un trattato che permetteva ai portoghesi di aprire uffici commerciali nella capitale e in altre citt\u00e0 siamesi. Furono i membri di queste ambasciate i primi europei a giungere ad Ayutthaya, e l'apertura agli scambi commerciali con l'occidente sarebbe stata in seguito mantenuta da tutti i sovrani che succedettero a Ramathibodi II. I portoghesi introdussero in questo periodo in Siam anche l'archibugio.\nAnche nel regno di Ramathibodi II si erano rinnovati i conflitti tra Ayutthaya ed il Regno Lanna, che da oltre cento anni insanguinavano la regione senza che nessuno dei due Stati riuscisse a prevalere. Nel 1515, l'ennesima invasione delle truppe di Chiang Mai aveva visto la capitolazione di Kamphaeng Phet e Sukhothai, ma la reazione di Ayutthaya era stata in tale occasione decisiva. Dopo aver costretto alla fuga gli invasori, l'esercito comandato da Ramathibodi II e dai figli Athittayawong e Ek aveva inseguito i fuggitivi fino alle mura dell'odierna Lampang dove, al termine di un'aspra battaglia, la citt\u00e0 era stata espugnata dai siamesi. Dal 1390, anno in cui ebbe luogo il primo conflitto tra i due Stati, fu questa la vittoria pi\u00f9 significativa di Ayutthaya sui tradizionali rivali.\nRamathibodi II aveva inoltre promulgato una legge che aveva riformato il servizio di leva militare ed aveva introdotto diversi tipi di \"corv\u00e9e\" per i cittadini che ne erano dispensati. Tale sistema sarebbe rimasto in vigore fino al regno di Rama V (dal 1868 al 1910), la cui nuova legge in materia si bas\u00f2 su modelli europei di quel tempo ed elimin\u00f2 l'obbligo delle \"corv\u00e9e\".\nIl regno di Borommaracha IV.\nNel 1524, il principe Athittayawong fu nominato re di Sukhothai ed erede al trono e, con il titolo di \"Maha Uparat\" (vicer\u00e9), si trasfer\u00ec a Phitsanulok. Tale citt\u00e0 era diventata la capitale del Regno di Sukhothai nel 1368, quando Ayutthaya aveva imposto il vassallaggio, mentre il titolo di re di Sukhothai era diventato appannaggio esclusivo dell'erede al trono di Ayutthaya nel 1438, l'anno in cui il Regno di Sukhothai fu assorbito. Ramathibodi II mor\u00ec improvvisamente nel luglio del 1529 e gli succedette Athittayawong, che sal\u00ec al trono con il nome regale Borommaracha IV. Per custodire le ceneri del padre, fece costruire un nuovo \"chedi\" nel Wat Phra Sri Sanphet a fianco di quelli che Ramathibodi II aveva fatto erigere per le ceneri dei due precedenti sovrani Trailokanat e Borommaracha III.\nIl nuovo sovrano avrebbe regnato per soli quattro anni, durante i quali l'unico evento significativo fu la spedizione di un'ambasciata a Chiang Mai per definire un trattato di pace. Nel 1530, il principe Tabinshwehti sal\u00ec al trono del Regno di Toungoo ed inizi\u00f2 l'espansione che riunific\u00f2 la Birmania nel 1545. Negli anni successivi, i birmani avrebbero intrapreso una serie di campagne militari che avrebbero portato alla capitolazione di Ayutthaya nel 1564.\nIl diplomatico e storico olandese Jeremias Van Vliet, direttore nel XVII secolo dell'ufficio di Ayutthaya della Compagnia olandese delle Indie orientali, descrisse re Borommaracha IV nel seguente modo:\nSecondo altre fonti, la morte di vaiolo avvenne dopo quattro anni di regno, nel 1533. Gli succedette il figlio Ratsada, un bambino di cinque anni che fu fatto uccidere dopo cinque mesi dall'usurpatore Chairacha, fratellastro di Borommaracha IV.\nCrisi dinastica.\nCon la morte di Borommaracha IV, si apr\u00ec un periodo di crisi per Ayutthaya ed in particolare per la dinastia di Suphannaphum. Durante tale periodo, tutti i quattro sovrani che gli succedettero furono assassinati. Dopo aver fatto uccidere Ratsada, Chairacha rimase sul trono fino al 1546, quando fu avvelenato da una delle proprie concubine, Sri Sudachan, che riusc\u00ec a farsi nominare reggente del nuovo re Yot Fa, l'undicenne figlio di Chairacha. Sri Sudachan, che era una discendente della dinastia di Uthong, fece uccidere nel 1548 il giovane sovrano e ottenne che il trono fosse affidato al proprio amante Worawongsa, a sua volta membro della casa reale di Uthong. Dopo soli 57 giorni di regno, l'usurpatore Worawongsa e l'amante Sri Sudachan furono uccisi in un'imboscata e venne acclamato re Maha Chakkraphat, un altro fratellastro di Borommaracha IV.\nMaha Chakkraphat sarebbe stato il penultimo sovrano della dinastia di Suphannaphum ed avrebbe lasciato per due volte il trono al figlio Mahinthra. Ayutthaya fu invasa dall'esercito birmano del Regno di Toungoo e ne divenne uno stato vassallo nel 1564. La ribellione del 1568 fu soffocata dai birmani, che l'anno seguente espugnarono Ayutthaya, deportarono l'intera famiglia reale ed issarono sul trono siamese Maha Thammaracha, il capostipite della dinastia di Sukhothai."}
{"id": "4605705", "revid": "76963", "url": "https://it.wikipedia.org/wiki?curid=4605705", "title": "Philip McGinley", "text": "Biografia.\nInizia la sua attivit\u00e0 filmografia nel 2004 quando recita in \"Dalziel and Pascoe\", la notoriet\u00e0 arriva soprattutto con l'interpretazione di Tom Kerrigan in \"Coronation Street\". Recentemente ha preso parte alla serie televisiva \"Il Trono di Spade\" nella parte dell'arciere Anguy."}
{"id": "4605709", "revid": "599013", "url": "https://it.wikipedia.org/wiki?curid=4605709", "title": "Pinot Nero dell'Oltrep\u00f2 Pavese", "text": "Il Pinot Nero dell'Oltrep\u00f2 Pavese \u00e8 un vino DOC rosso fermo, la cui produzione \u00e8 consentita nella provincia di Pavia.\nIl vitigno utilizzato per la sua produzione \u00e8 il Pinot Nero in grande purezza (almeno il 95%), vinificato in rosso. Si noti che il Pinot Nero vinificato in bianco e rosato costituiscono tipologie della DOC Oltrep\u00f2 Pavese.\nGi\u00e0 considerato a sua volta una sottozona della DOC Oltrep\u00f2 Pavese con il nome di Oltrep\u00f2 Pavese Pinot Nero, con DM 03/08/2010 ha ottenuto la qualifica di DOC a s\u00e9 stante.\nProduzione.\n\"Provincia, stagione, volume in ettolitri\""}
{"id": "4605710", "revid": "122576819", "url": "https://it.wikipedia.org/wiki?curid=4605710", "title": "Robin Li", "text": "Biografia.\nRobin Li ha studiato management alla universit\u00e0 di Pechino e alla University di Buffalo, The State University of New York. Nel 2000 ha fondato Baidu assieme ad Eric Xu (\u5f90\u52c7). \u00c8 stato direttore generale di Baidu dal 2004, sul listino NASDAQ dall'agosto del 2005. Li \u00e8 stato inoltre sulla lista dei 15 scienziati da tenere d'occhio sulla Asian Scientist Magazine del 15 maggio 2011.\nIl 29 agosto del 2014 \u00e8 stato nominato dal Segretario generale delle Nazioni Unite, Ban Ki-Moon, come co-presidente dell'Independent Expert Advisory Group on Data Revolution for Sustainable Development, assieme ad Enrico Giovannini."}
{"id": "4605712", "revid": "1573940", "url": "https://it.wikipedia.org/wiki?curid=4605712", "title": "Phyllomedusidae", "text": "Phyllomedusidae \u00e8 una famiglia di anfibi. \nDistribuzione e habitat.\nLe specie di questa famiglia sono presenti nelle zone tropicali di Messico ed Argentina. \nTassonomia.\nLa famiglia comprende 67 specie raggruppate in 8 generi:\nLa famiglia, precedentemente considerata una sottofamiglia delle Hylidae, fino al 2010 comprendeva il genere \"Pachymedusa\" (), ora considerato sinonimo di \"Agalychnis\". \nNella revisione delle ilidi del 2016 \u00e8 stato aggiunto il genere \"Callimedusa\" e sono stati ripristinati altri generi precedentemente considerati sinonimi. "}
{"id": "4605715", "revid": "6923", "url": "https://it.wikipedia.org/wiki?curid=4605715", "title": "Associazione Calcio Novara 1935-1936", "text": "Questa pagina raccoglie i dati riguardanti l'Associazione Calcio Novara nelle competizioni ufficiali della stagione 1935-1936."}
{"id": "4605717", "revid": "486946", "url": "https://it.wikipedia.org/wiki?curid=4605717", "title": "Servizio militare obbligatorio di leva in Italia", "text": ""}
{"id": "4605718", "revid": "297745", "url": "https://it.wikipedia.org/wiki?curid=4605718", "title": "Chiesa dell'Immacolata Concezione della Vergine", "text": ""}
{"id": "4605720", "revid": "1543377", "url": "https://it.wikipedia.org/wiki?curid=4605720", "title": "Nessuno (Baustelle)", "text": "Nessuno \u00e8 un brano musicale del gruppo musicale italiano Baustelle, pubblicato il 5 giugno 2013 come singolo promozionale estratto dall'album \"Fantasma\".\nIl brano.\n\"Nessuno\" \u00e8, a detta di Francesco Bianconi, \"un credo, una dichiarazione di intenti, anche a volte minacciosa, una chiamata alle armi, ma \u00e8 anche una canzone d'amore.\"\nIl testo \u00e8 stato scritto da Francesco Bianconi, mentre la musica \u00e8 opera dello stesso Bianconi, di Rachele Bastreghi ed Ettore Bianconi.\nIl video.\nIl 5 giugno 2013 \u00e8 stato diffuso in anteprima sul sito de \"La Repubblica\" il video del brano, diretto da Gianluca Moro e Daniele Natali.\nIl video tratta, come affermano i Baustelle, di \"ricerca dell'assoluto e d'innocenza in tempi deteriorati e colpevoli, attraverso la rappresentazione di un funerale magico, con una bambina che non \u00e8 pi\u00f9 una bambina.\"\nProtagoniste sono Lucia Tamba, la bambina presente sulla copertina e nei video di presentazione dell'album, e l'attrice Elettra Mallaby.\nTracce.\nDownload digitale"}
{"id": "4605730", "revid": "3831", "url": "https://it.wikipedia.org/wiki?curid=4605730", "title": "Castello Feudale di Lizzano", "text": ""}
{"id": "4605737", "revid": "1546219", "url": "https://it.wikipedia.org/wiki?curid=4605737", "title": "Monumentale (singolo)", "text": "Monumentale \u00e8 un brano musicale del gruppo musicale italiano Baustelle, pubblicato il 12 luglio 2013 come terzo singolo estratto dall'album \"Fantasma\".\nIl brano.\nLa canzone \u00e8 ispirata al cimitero Monumentale di Milano, descritto in modo tale da esorcizzare i simboli della morte per eccellenza. Per l'autore Francesco Bianconi infatti, \"Monumentale\" \"\u00e8 una canzone d'amore, per\u00f2 \u00e8 anche un'esortazione a vincere i simboli della morte.\"\nStando a quanto affermato dai Baustelle, inoltre, il brano rappresenta \"un invito a ricercare la vera vita laddove per consuetudine la vita finisce, in un gioco del rovescio che trasforma molti degli elementi comunemente considerati \u201csociali\u201d in simboli di morte del pensiero e dei sentimenti.\"\nIl testo della canzone \u00e8 stato scritto da Francesco Bianconi. La musica \u00e8 stata composta dallo stesso Bianconi e da Rachele Bastreghi, che \u00e8 l'interprete principale alla voce.\nIl video.\nIl videoclip del brano viene diffuso il 14 luglio 2013 in anteprima sul sito del Corriere della Sera. La regia del video \u00e8 di Paoloreste Gelfo.\nCome affermato dalla band, il video \"\u00e8 preso a pretesto per rilanciare quanto il brano stesso suggerisce: una riflessione sul bisogno che ognuno ha di prendere del tempo per s\u00e9, di ritagliarsi una zona d'ombra lontana da tutto il resto.\"\nTracce.\nDownload digitale"}
{"id": "4605739", "revid": "47767", "url": "https://it.wikipedia.org/wiki?curid=4605739", "title": "ANZ Stadium", "text": ""}
{"id": "4605740", "revid": "47767", "url": "https://it.wikipedia.org/wiki?curid=4605740", "title": "Riyal Saudita", "text": ""}
{"id": "4605742", "revid": "599013", "url": "https://it.wikipedia.org/wiki?curid=4605742", "title": "Casteggio (DOC)", "text": "Il Casteggio \u00e8 un vino DOC rosso la cui produzione \u00e8 consentita nella provincia di Pavia. \u00c8 stato riconosciuto come DOC con DM 03/08/2010.\nIn precedenza era considerato una variet\u00e0 dell'Oltrep\u00f2 Pavese rosso; rispetto al generico \"rosso\" si distingueva per la particolare rinomanza, ribadita dal disciplinare particolarmente rigoroso. Inoltre rispetto al \"rosso Oltrep\u00f2\" \u00e8 stato parzialmente modificato l'uvaggio in modo da tener conto della tradizione locale che d\u00e0 maggiore spazio al vitigno Barbera.\nL'area di produzione \u00e8 circoscritta ai comuni di Casteggio, Borgo Priolo, Corvino San Quirico, Montebello della Battaglia, Calvignano, Oliva Gessi e Torrazza Coste.\nPu\u00f2 essere commercializzato nelle tipologie \"Casteggio\" e \"Casteggio riserva\".\nCaratteristiche sensoriali.\nl'invecchiamento.\nProduzione.\n\"Provincia, stagione, volume in ettolitri\""}
{"id": "4605745", "revid": "47767", "url": "https://it.wikipedia.org/wiki?curid=4605745", "title": "Ezio", "text": ""}
{"id": "4605747", "revid": "1543377", "url": "https://it.wikipedia.org/wiki?curid=4605747", "title": "John Cuffe", "text": "Biografia.\nEra il figlio di John Cuffe, II conte di Desart, e di sua moglie, Catherine O'Connor. Successe al padre nella contea nel 1820, all'et\u00e0 di due anni.\nCarriera politica.\nFu membro della Camera dei Comuni per il collegio di Ipswich, tra il giugno e il luglio 1842, quando la sua elezione fu dichiarata nulla. Nel 1846 fu eletto come rappresentante del pari irlandese prendendo il suo posto nella Camera dei lord, che mantenne fino alla sua morte nel 1865. Fu Sottosegretario di Stato per la Guerra e le Colonie, durante il governo di Lord Derby.\nMatrimonio.\nSpos\u00f2, il 28 giugno 1842, Lady Elizabeth Lucy Campbell, figlia di John Campbell, I conte di Cawdor e di Lady Elizabeth Thynne. Ebbero quattro figli:\nMorte.\nMor\u00ec il 1\u00ba aprile 1865, all'et\u00e0 di 46 anni."}
{"id": "4605753", "revid": "767487", "url": "https://it.wikipedia.org/wiki?curid=4605753", "title": "Il turno di notte lo fanno le stelle", "text": "Il turno di notte lo fanno le stelle \u00e8 un cortometraggio del 2012 diretto da Edoardo Ponti tratto dall'omonimo racconto di Erri De Luca, prodotto da OH!PEN.\nPresentato al Festival di Roma 2012, \u00e8 stato premiato al Tribeca Film Festival 2013 nella sezione cortometraggi e ai Nastri d'argento 2013. \u00c8 entrato inoltre nella short list dei Premi Oscar 2013.\nTrama.\nMatteo e Sonia sono entrambi in procinto di affrontare un'operazione chirurgica al cuore. Accomunati dalla passione per la montagna, mentre sono in clinica in attesa dei rispettivi interventi stringono amicizia e si ripromettono, una volta superata la convalescenza, di compiere insieme una scalata in Trentino. Nonostante i timori di Mark, il marito di Sonia, preoccupato sia per la salute della moglie che dai possibili sviluppi dello stretto rapporto che la lega a Matteo, i due protagonisti tengono fede all'accordo.\nProduzione.\nIl cortometraggio \u00e8 stato prodotto da OH!PEN in collaborazione con Massimiliano Di Lodovico, Trentino Film Commission, Trentino Marketing, Montura e Pasta Garofalo.\nLe riprese hanno avuto luogo nelle Dolomiti della Val di Fassa, sul Passo Pordoi e a Rovereto."}
{"id": "4605757", "revid": "729019", "url": "https://it.wikipedia.org/wiki?curid=4605757", "title": "Pisa Sporting Club 1935-1936", "text": "Questa pagina raccoglie i dati riguardanti il Pisa Sporting Club nelle competizioni ufficiali della stagione 1935-1936."}
{"id": "4605760", "revid": "311148", "url": "https://it.wikipedia.org/wiki?curid=4605760", "title": "Attacco ai forti di Taku", "text": ""}
{"id": "4605763", "revid": "60030099", "url": "https://it.wikipedia.org/wiki?curid=4605763", "title": "Presidente della Guiana", "text": ""}
{"id": "4605764", "revid": "311148", "url": "https://it.wikipedia.org/wiki?curid=4605764", "title": "Battaglia dei Forti di Taku", "text": ""}
{"id": "4605765", "revid": "60030121", "url": "https://it.wikipedia.org/wiki?curid=4605765", "title": "Victor Adam", "text": ""}
{"id": "4605766", "revid": "31269", "url": "https://it.wikipedia.org/wiki?curid=4605766", "title": "The Man Behind the Badge", "text": "The Man Behind the Badge \u00e8 una serie televisiva statunitense in 90 episodi trasmessi per la prima volta nel corso di 2 stagioni dal 1953 al 1955.\n\u00c8 una serie di tipo antologico in cui ogni episodio rappresenta una storia a s\u00e9. Gli episodi sono storie di genere poliziesco.\nInterpreti.\nLa serie vede la partecipazione di numerosi attori, alcuni dei quali interpretarono diversi ruoli in pi\u00f9 di un episodio.\nProduzione.\nLa serie fu prodotta da Bernard J. Prockter e Jerome Robinson per la Prockter Television Enterprises e la Revue Studios\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'11 ottobre 1953 al 17 settembre 1955 sulla rete televisiva CBS."}
{"id": "4605767", "revid": "116583668", "url": "https://it.wikipedia.org/wiki?curid=4605767", "title": "Tonight (singolo David Bowie)", "text": "Tonight \u00e8 un brano musicale scritto da David Bowie e Iggy Pop per l'album solista di quest'ultimo, \"Lust for Life\", pubblicato nel 1977. La canzone venne successivamente registrata per la seconda volta e scelta da Bowie come title track del suo omonimo album del 1984.\nIl brano.\nNel 1984, Bowie reincise nuovamente il brano in versione reggae contando sulla partecipazione come ospite d'eccezione della cantante Tina Turner. La traccia venne registrata come un duetto anche se il singolo fu attribuito al solo Bowie. L'introduzione parlata presente nella versione originale del '77, che indicava come la canzone fosse da intendersi dedicata a una amante in procinto di morire per overdose d'eroina, venne eliminata da Bowie poich\u00e9 il cantante pensava fosse troppo lugubre e tipicamente nello stile di Iggy Pop per adattarsi alla sua nuova versione della canzone appena incisa. Inoltre, Bowie afferm\u00f2 anche che non aveva voluto coinvolgere Tina Turner in un brano cos\u00ec duro con connotati inerenti alla droga.\nAccoglienza.\nIl brano pubblicato su singolo (B-side \"Tumble and Twirl\") raggiunse la posizione numero 53 sia in Gran Bretagna (primo singolo di Bowie a fallire l'entrata nei top 40 sin da \"Be My Wife\" del 1976) che negli Stati Uniti."}
{"id": "4605775", "revid": "125722820", "url": "https://it.wikipedia.org/wiki?curid=4605775", "title": "Amedeo Trivisonno", "text": "Biografia.\nFrequent\u00f2 l'Accademia di Belle Arti di Roma e si perfezion\u00f2, successivamente, a Firenze.\nTra le sue prime opere c'\u00e8 l'affresco della chiesa di San Nicola a a Pollutri realizzato nel 1926. Stabilitosi a Campobasso, nel 1927 Trivisonno spos\u00f2 Maria Rosaria Barletta e si trasfer\u00ec brevemente a Isernia, per poi tornare nel capoluogo molisano e poi a Roma, dove aveva un secondo studio. Nel periodo a Campobasso Trivisonno fu chiamato ad abbellire gli interni del santuario della Madonna del Monte accanto al castello Monforte, divenuta propriet\u00e0 dei Padri del Sacro Cuore; poi nel 1935-38 lavor\u00f3 agli interni della Cattedrale della Santissima Trinit\u00e0 di Campobasso. Divenne poi docente di storia dell'arte all'Istituto Magistrale di Campobasso dal 1938 al 1951. Nel 1940 svolse per un breve tempo la sua attivit\u00e0 a Napoli dove dipinge il salone della Mostra d'Oltremare. Dal 1952 insegn\u00f2 pitture presso la Scuola d'Arte italiana al Cairo, in Egitto. Tornato in Italia, Trivisonno mor\u00ec a Firenze nel 1995.\nAttivit\u00e0 artistica.\nIl suo stile \u00e8 stato sempre improntato a raffigurare figure reali. La tecnica preferita dal Trivisonno era l'affresco, utilizzato per riempire i vuoti delle chiese, prediligendo gli episodi dei Vangeli (le Nativit\u00e0, le Annunciazioni, gli episodi della vita di Cristo e Maria e soprattutto quelli della Passione). I suoi lavori si trovano nella cattedrale di San Pietro a Isernia (1927); a Campobasso nella Cattedrale (1933-35), nella cappella del Convitto nazionale \"Mario Pagano\" e nella chiesa di Santa Maria del Monte; nella chiesa di San Giovanni Battista a San Giovanni in Galdo (1949); a Bojano (volta della Cattedrale di San Bartolomeo) e nella chiesa madre di Santa Cristina di Sepino (1968). \nFu chiamato a lavorare anche in varie chiese dei paesetti molisani quali Baranello, Venafro, Colle d'Anchise, San Giuliano del Sannio, Sant'Elia a Pianisi; in Abruzzo, come a Tocco da Casauria e a Pollutri; in Campania a Benevento e in Puglia a San Marco in Lamis e Serracapriola.\nI suoi affreschi sono presenti anche nella basilica di Maria Santissima dell'Addolorata di Castelpetroso ed al Cairo. \nOltre alla pittura sacra, Trivisonno dipinse anche olii su tela e ritratti per privati. In Abruzzo nel comune di Rocca San Giovanni, si conserva una \"Ultima Cena\" nella chiesa parrocchiale. "}
{"id": "4605780", "revid": "2036605", "url": "https://it.wikipedia.org/wiki?curid=4605780", "title": "Marco Licinio Crasso Frugi", "text": "Biografia.\nOrigini famigliari.\nFiglio di Marco Licinio Crasso Dive, console del 14 a.C., a sua volta adottato da Marco Licinio Crasso, console del 30 a.C., e di una non meglio identificata matrona romana. Era il fratello di Licinia, moglie di Lucio Calpurnio Pisone, collega console nello stesso anno, e padre di quel Gaio Calpurnio Pisone, che nel 65 d.C. capeggi\u00f2 la congiura contro l'imperatore Nerone. Era, inoltre, nipote del triumviro Marco Licinio Crasso, morto nel 53 a.C. a Carre in Mesopotamia.\nFrugi spos\u00f2 Scribonia, figlia di Lucio Scribonio Libone, console del 16, e di Cornelia Pompeia Magna, figlia di Pompeo Magno. Ebbero numerosi figli, tra cui: \nCarriera politica.\nFrugi fu prima pretore, e quindi nel 27 d.C. console, sotto l'impero di Tiberio. Successivamente sembra che entr\u00f2 nelle grazie dell'imperatore Claudio, tanto da avere una posizione privilegiata durante il trionfo del 43 d.C., celebrato per la conquista della Britannia. Intorno al 44 d.C. fu governatore della Mauretania.\nNella primavera del 47, Frugi, la moglie e il figlio Gneo Pompeo Magno furono giustiziati su ordine dell'imperatrice romana Valeria Messalina. I tre furono seppelliti nella tomba di famiglia che si trova sulla via Salaria."}
{"id": "4605781", "revid": "729019", "url": "https://it.wikipedia.org/wiki?curid=4605781", "title": "Battaglia dei forti di Taku", "text": "La battaglia dei forti di Taku venne combattuta durante la ribellione dei Boxer tra le forze navali cinese da una parte e le forze alleate occidentali e giapponese dall'altra. Gli alleati catturarono i forti di Taku dopo una breve ma sanguinosa battaglia."}
{"id": "4605782", "revid": "311148", "url": "https://it.wikipedia.org/wiki?curid=4605782", "title": "Imperatrice Cixi", "text": ""}
{"id": "4605784", "revid": "88740", "url": "https://it.wikipedia.org/wiki?curid=4605784", "title": "Paolini e Silvestri", "text": "Paolini e Silvestri (Sergio Paolini, Genova 1924-Roma 2021 e Stelio Silvestri, Genova 1924-Roma 1983) sono degli autori radiotelevisivi italiani. Hanno fatto parte dell'esigua schiera che negli anni cinquanta ha creato dal nulla il mestiere di \u201cfare televisione\u201d. \nIniziano nel variet\u00e0 radiofonico, e sono presenti nella TV sperimentale a Torino e a Milano. Per alcuni anni hanno ideato tutte le campagne di propaganda e pubblicit\u00e0 della Rai.\nOriginali televisivi.\nSi chiamavano cos\u00ec i film TV realizzati in diretta, non esistendo ancora la registrazione video magnetica:\n\"I graditi ospiti\" (1958, poi divenuto film in Germania), con Nino Manfredi, replicato con Gino Bramieri e Franco Parenti. Fra i sei o sette titoli successivi, \"Mezzanotte con l'eroe\", con debutto alla TV cecoslovacca nel 1967, e la serie in sei puntate \"La vedova e il piedipiatti\", con Ave Ninchi.\nVariet\u00e0 e quiz.\nTralasciando le produzioni minori, grande successo, dal 1966 al 1970, di \"Settevoci\", canzoni e giochetti, che oltre a Pippo Baudo lanci\u00f2 Claudio Lippi, Al Bano, Orietta Berti, Massimo Ranieri. Tra le sigle musicali di Settevoci \"Il suo nome \u00e8 Donna Rosa\", che ispir\u00f2 un film musicale.\nNel 1970, Canzonissima, con Corrado e Raffaella Carr\u00e0 (sigla \"Ma che musica maestro\"), altra edizione di Canzonissima nel '73 con Pippo Baudo e inoltre, serie di variet\u00e0 con: Silvan (\"Sim sal\u00e0 bim\"), Delia Scala (\"Che combinazione\"), Mino Reitano (\"Qua la mano Mino\"), Tino Scotti, Ave Ninchi, Corrado, Tullio Solenghi, Sandra Mondaini e altri e l'unico variet\u00e0-quiz sportivo di successo: \"Ciao Mamma\", presentato da Vittorio Adorni e Liana Orfei. Nel 1978 su Rai 1 sono gli autori del variet\u00e0 Uffa, domani \u00e8 luned\u00ec assieme a Giancarlo Nicotra.\nSu Canale 5, 1982 e 1983, \"Premiatissima\", con Amanda Lear, bissata con Johnny Dorelli.\nNegli anni settanta, Paolini e Silvestri hanno creato programmi anticipatori dell'intrattenimento del 2000, e cio\u00e8: \"Colazione allo studio 7\", poi divenuto \"A tavola alle sette\", con Luigi Veronelli e, dal terzo anno, con Ave Ninchi. \u00c8 stato il primo programma gastronomico televisivo in assoluto (5 edizioni).\nNello stesso genere sperimentale, varie serie: \"Il gioco dei mestieri\", \"Come si fa\", \"Cani gatti e C.\".\nNel 1976, primo anno, con Corrado, di \"Domenica In\", col ritorno della TV in diretta dopo anni di paure e divieti.\nDal 1964, per diciotto anni, Paolini e Silvestri hanno scritto tutti i programmi televisivi settimanali realizzati dalla Rai per gli emigrati italiani, sempre presentati da Corrado e messi in onda in Germania, Belgio e Svizzera, dove \"Un'ora per voi\" \u00e8 stata popolarissima.\nDopo la scomparsa di Silvestri, Paolini ha realizzato su Mediaset \"Il buon paese\", due serie \u201cda un'idea di Silvio Berlusconi\u201d presentate da Claudio Lippi, e un paio di serie con Enrica Bonaccorti.\nPoi \u00e8 tornato al variet\u00e0 radiofonico, fino al 2000, anno della riproposta del quiz \"Il gambero\". Infine \u00e8 diventato voce per commenti satirici d'attualit\u00e0 in vari programmi, poi censurato.\nIn seguito ha realizzato, insieme a Luciano Rispoli per la regia di Massimiliano Fasan, coadiuvato da Baldo Perugini, il gioco a quiz ed arte varia \"Impara l'arte\" per Radio2, che \u00e8 diventato anche un libro."}
{"id": "4605785", "revid": "767487", "url": "https://it.wikipedia.org/wiki?curid=4605785", "title": "Oldboy (film 2013)", "text": "Oldboy \u00e8 un film del 2013 diretto da Spike Lee e con protagonisti Josh Brolin, Sharlto Copley, Elizabeth Olsen e Samuel L. Jackson. Il film \u00e8 un remake dell'omonimo film di Park Chan-wook del 2003, basato sul manga \"Old Boy\", scritto da Garon Tsuchiya e disegnato da Nobuaki Minegishi.\nTrama.\nNel 1993 il dirigente pubblicitario e alcolista Joe Doucett \u00e8 separato dalla moglie ed ha una figlia che sta per compiere 3 anni. Una sera, dopo aver fatto fallire un importante affare, si ubriaca e vaga per le strade della citt\u00e0 fino a perdere i sensi. Prima di svenire, vede una donna orientale con un ombrello giallo. Quando si sveglia, si ritrova chiuso in una stanza d'albergo. I suoi rapitori invisibili gli forniscono cibo, alcolici e articoli per l'igiene personale, ma non spiegano perch\u00e9 sia tenuto prigioniero. L'unico conforto per Joe \u00e8 una televisione, dalla quale apprende ben presto che la sua ex moglie Donna \u00e8 stata violentata e assassinata e che lui stesso, essendo sparito, \u00e8 il principale sospettato, mentre la loro figlia Mia \u00e8 stata adottata.\nNel corso dei successivi 20 anni, Joe smette di bere e si mette in forma, imparando anche le arti di combattimento, intenzionato a fuggire e vendicarsi. Comincia a scrivere una lunga serie di lettere indirizzate alla figlia, in cui professa la sua innocenza, l'amore che ha per lei e il rapimento di cui \u00e8 vittima; egli spera un giorno di poter uscire dalla sua prigione e potergliele cos\u00ec recapitare. Il prigioniero assiste cos\u00ec allo scorrere del tempo grazie ad alcuni rari notiziari che vede in televisione, in cui si susseguono le notizie delle elezioni dei vari presidenti da Clinton ad Obama. Un giorno, nell'unico programma di cronaca che pu\u00f2 vedere in televisione, viene trasmessa un'intervista a Mia, la quale dice che avrebbe forse perdonato suo padre, creduto morto, se l'avesse mai visto. L'uomo inoltre compila un elenco di tutti coloro che potrebbero volerlo imprigionare, deciso a capire cosa gli sia capitato e vendicarsi una volta libero.\nNel corso degli anni e a mani nude Joe riesce a ricavare un buco nella parete del bagno abbastanza grande da potercisi infilare, ma proprio quando sembra pronto a fuggire col suo sacco di lettere, viene drogato e si risveglia in un campo con un cellulare e una discreta somma di denaro. Individua in lontananza la donna con l'ombrello giallo e prova ad inseguirla, ma finisce per imbattersi in Marie Sebastian, un'infermiera che assiste indigenti per strada e che, vedendolo spaesato e in difficolt\u00e0 si offre di aiutarlo. Joe rifiuta l'aiuto, ma prende il suo biglietto da visita. Subito dopo l'uomo va dal suo amico Chucky e gli spiega cosa \u00e8 successo. Mentre \u00e8 l\u00ec, Joe riceve una chiamata anonima sul cellulare che gli \u00e8 stato messo in tasca: l'uomo che chiama - evidentemente il suo rapitore - si prende gioco di Joe.\nJoe, con l'aiuto di Chucky comincia a cercare informazioni sugli uomini della sua lista e provare a capire se uno di loro sia lo Sconosciuto con cui ha parlato al telefono. Dopo aver passato l'intera notte al computer, Joe crolla per disidratazione e Chucky, trovandogli il biglietto da visita in mano, chiama Marie per aiutarlo. Marie fa una flebo ad un Joe privo di sensi, e nell'attesa che si riprenda, comincia a leggere le lettere rivolte a Mia, dalle quali apprende la storia dell'uomo. Credendo a tutto ci\u00f2 che ha letto e sentendosi emotivamente coinvolta dalla sua storia drammatica, Marie si offre di aiutarlo ulteriormente nella ricerca della figlia e dell'uomo che lo ha tenuto sequestrato per 20 anni.\nInsieme, Joe e Marie cercano di identificare quale sia il ristorante cinese da cui proveniva il cibo che Joe ha mangiato tutti i giorni mentre era tenuto prigioniero. Dopo numerosi tentativi Joe riconosce il sapore del cibo, quindi decide di rimanere nel locale in attesa, finch\u00e9 viene richiesta una consegna abbondante e abituale, che pertanto ritiene sospetta e decide di seguire. Il cibo viene infatti consegnato in un magazzino che ben presto si scopre essere proprio lo stesso dove \u00e8 stato imprigionato. Armato di un martello, Joe riesce a eliminare tutti gli uomini di guardia ed arrivare fino a Chaney, il proprietario del magazzino. Joe tortura Chaney scorticandogli il collo e minacciando di staccargli la testa, quindi Chaney confessa di non conoscere chi ha richiesto la prigionia, e di essere solo uno che tiene sequestrate le persone dietro richiesta dei committenti che lo pagano molto bene per il suo lavoro.\nAl suo ritorno al bar di Chucky, Joe trova l\u00ec lo Sconosciuto e la donna con l'ombrello giallo, la sua guardia del corpo Haeng-bok. Lo Sconosciuto rivela a Joe di essere stato lui a violentare e uccidere la sua ex moglie, ma sorprendentemente, gli offre la sua confessione firmata e quindi la prova in un video dell'innocenza di Joe nell'omicidio di Donna, una valigetta con 20 milioni di dollari in diamanti e addirittura si suicider\u00e0, se Joe riuscir\u00e0 a determinare la sua identit\u00e0 in 46 ore e il motivo del suo rapimento ventennale. In caso di fallimento o di rifiuto di partecipare sar\u00e0 lui ad essere ucciso. Per convincerlo gli rivela poi di aver rapito la figlia Mia, e annuncia che la stessa sorte toccher\u00e0 anche a lei.\nJoe \u00e8 pertanto costretto ad accettare, e lo Sconosciuto rivela tramite una videochiamata a Chaney, che lui e i suoi uomini sono a casa di Marie e la stanno seviziando. Joe si precipita per salvarla e viene catturato da Chaney. Proprio mentre Chaney sta per torturarlo selvaggiamente per restituire le torture che ha ricevuto al magazzino, lo Sconosciuto chiama Chaney e gli offre una cospicua somma di denaro per il rilascio di Joe. A questo punto Chaney lo lascia andare insieme a Marie.\nMarie riconosce la suoneria dello Sconosciuto come il tema musicale della Evergreen Academy, di cui Joe \u00e8 stato studente. La scuola \u00e8 ormai chiusa da anni ma, introducendosi in casa di una ex insegnante di Joe, guardano negli annuari e Joe riconosce il volto dello Sconosciuto in uno studente, Adrian Doyle Pryce. Con uno sforzo di memoria, riesce a ricordare di aver bullizzato e diffamato sua sorella Amanda dopo averla vista avere rapporti sessuali nei giardini della scuola con un uomo maturo. Joe lasci\u00f2 la scuola e non scopr\u00ec mai che quell'uomo era Arthur, il padre di Amanda e Adrian, ma tuttavia lo scandalo nella scuola si propag\u00f2 l'anno seguente, portando alla rivelazione che Arthur fosse aduso all'incesto e abusasse sessualmente di entrambi. Di conseguenza, nel 1985 Arthur trasfer\u00ec tutta la famiglia in Lussemburgo, ma in seguito per cancellare il disonore, uccise sua moglie e Amanda, fer\u00ec gravemente Adrian e, pensando di aver sterminato tutta la famiglia, si suicid\u00f2. Adrian, che si \u00e8 convinto che l'abuso di suo padre fosse un'espressione d'amore, incolpa Joe delle sue disgrazie.\nChucky, avendo a sua volta scoperto che lo Sconosciuto \u00e8 il miliardario Adrian Pryce, lascia un messaggio nella segreteria telefonica di Joe, in cui insulta Amanda chiamandola \"troietta\", indicandola come causa della vendetta. Adrian, che ascolta il messaggio da un cellulare clonato, lo uccide prima che Joe possa ricevere l'informazione e manda a Joe la lingua di Chucky in un pacco. Joe nasconde Marie in un hotel per la sua sicurezza, e in un impeto di passione, finiscono per fare sesso, ignari che Adrian li sta guardando attraverso telecamere nascoste nell'hotel.\nJoe va all'attico di Adrian, taglia la gola ad Haeng-bok e affronta Adrian. Adrian si congratula con lui, dandogli i diamanti come promesso e scortandolo al piano di sotto dove si trova Mia. Adrian quindi chiede a Joe di pensare al motivo per cui ha lasciato vivere Joe, e gli mostra che l'intervista con Mia (vista durante la prigionia) \u00e8 stata una messa in scena; al piano sotto l'attico infatti \u00e8 allestito uno studio televisivo finto, in cui per 20 anni sono stati girati finti servizi sulla sua storia. La stessa Mia che vedeva crescere in tv era in realt\u00e0 un'attrice pagata. Adrian rivela a Joe che la sua vera figlia \u00e8 Marie e che ha progettato questa lunga e sadica vendetta perch\u00e9 lo ritiene responsabile di ci\u00f2 che gli \u00e8 accaduto; la messa in scena \u00e8 servita per proiettare su Joe la sua frustrazione per aver perso tutti gli affetti pi\u00f9 cari. Dopo queste rivelazioni Adrian mantiene la sua promessa e si suicida.\nInorridito per aver commesso incesto e per essersi innamorato della figlia, come del resto la figlia del padre, Joe scrive una lettera di addio a Marie, in cui dice che non potranno mai pi\u00f9 vedersi, e le lascia la maggior parte dei diamanti per farsi una nuova vita felice con la persona giusta, chiedendole di dimenticarsi di lui; usa poi il resto dei gioielli per pagare Chaney per essere rinchiuso definitivamente in cattivit\u00e0 nella camera d'albergo in cui ha passato tanti anni ad espiare la sua orrenda pena, bruciando le lettere che aveva scritto per Mia prima di incontrarla.\nProduzione.\nLe prime notizie su un remake statunitense di \"Oldboy\" iniziarono ad arrivare nell'agosto del 2004, quando venne fatto il nome di Justin Lin come regista del film. Nel settembre del 2007, per\u00f2, il regista dichiar\u00f2 ufficialmente che non si sarebbe occupato della regia del film, perch\u00e9 secondo lui era un film difficile da rifare, e, in quanto giovane regista, non si sentiva la persona giusta per questo progetto.\nLa produzione del film inizi\u00f2 ufficialmente nel novembre del 2008, quando la DreamWorks e gli Universal Studios acquistarono i diritti per realizzare il remake, con Will Smith interessato a interpretare il ruolo del protagonista e Steven Spielberg a dirigere il film. Successivamente Will Smith dichiar\u00f2 che Spielberg non era intenzionato a fare un remake del film diretto da Park Chan-wook, ma che avrebbe invece realizzato un nuovo film basato sul manga originale.\nNel giugno del 2009 Futabasha, l'editore giapponese del manga, inizi\u00f2 una causa contro i produttori del film coreano in quanto avevano venduto i diritti cinematografici del fumetto a Spielberg senza il loro permesso. A causa di questi problemi il 10 novembre dello stesso anno la DreamWorks, Steven Spielberg e Will Smith abbandonarono il film e il progetto venne quindi accantonato.\nIl progetto venne ripreso in mano dalla Mandate Pictures nel luglio del 2011, quando venne annunciato che Spike Lee si sarebbe occupato della regia del film, su una sceneggiatura scritta da Mark Protosevich.\nCasting.\nIl primo attore ad aggiungersi al cast del film fu Josh Brolin che il 29 agosto 2011 venne scelto per interpretare il ruolo del protagonista Joe Doucett. Successivamente, il 29 febbraio 2012 l'attrice Elizabeth Olsen venne scelta per interpretare il ruolo di Marie e nei mesi successivi vennero aggiunti al cast anche Sharlto Copley, Samuel L. Jackson e Nate Parker, rispettivamente nei ruoli del \"villain\" Adrian Pryce, di Chaney e del dottor Tom Melby. Dopo l'abbandono di Nate Parker a causa di altri impegni, il 16 ottobre 2012 l'attore James Ransone entr\u00f2 a far parte del cast nel ruolo del dottor Tom Melby.\nDistribuzione.\nIl primo Red Band Trailer del film \u00e8 stato distribuito da FilmDistrict il 10 luglio 2013.\nIl film doveva essere inizialmente proiettato nei cinema statunitensi a partire dall'11 ottobre 2013, ma dopo un iniziale spostamento al 25 ottobre, la data di uscita venne infine fissata al 27 novembre dello stesso anno. In Italia \u00e8 stato distribuito a partire dal 5 dicembre."}
{"id": "4605788", "revid": "71433", "url": "https://it.wikipedia.org/wiki?curid=4605788", "title": "Oldboy", "text": ""}
{"id": "4605798", "revid": "30610", "url": "https://it.wikipedia.org/wiki?curid=4605798", "title": "Stelio Silvestri", "text": ""}
{"id": "4605802", "revid": "30610", "url": "https://it.wikipedia.org/wiki?curid=4605802", "title": "Sergio Paolini", "text": ""}
{"id": "4605804", "revid": "60030930", "url": "https://it.wikipedia.org/wiki?curid=4605804", "title": "Salon de peinture et de sculpture", "text": ""}
{"id": "4605805", "revid": "298055", "url": "https://it.wikipedia.org/wiki?curid=4605805", "title": "Repubblica dei cieli", "text": ""}
{"id": "4605806", "revid": "1452073", "url": "https://it.wikipedia.org/wiki?curid=4605806", "title": "Il corpo di Cristo morto nella tomba", "text": "Il corpo di Cristo morto nella tomba \u00e8 un dipinto di Hans Holbein il Giovane del 1521.\nDescrizione.\nL'opera ritrae il corpo di Cristo prima della resurrezione. Particolare degno di nota \u00e8 il fatto che la faccia, le mani e i piedi sono in un primo stadio di putrefazione. Il corpo, disteso, appare in pi\u00f9 punti emaciato, con la bocca e gli occhi semiaperti. \u00c8 noto come Holbein abbia utilizzato il corpo di un morto affogato e ripescato nel Reno a modello per quest'opera.\nIl dipinto \u00e8 noto in particolare per le sue realistiche dimensioni (30.5\u00a0cm x 200\u00a0cm), \nCristo \u00e8 presentato con tre ferite visibili: una alla mano, una al fianco e l'altra ad un piede. Discutendo del realismo dell'artista, gli studiosi B\u00e4tschmann e Griener hanno notato come, nel particolare della mano del Cristo, il dito medio appaia allungato \"come per raggiungere lo spettatore\", cos\u00ec come avviene per i capelli che \"sembrano rompere la superficie del dipinto\".\nSfondo storico dell'opera.\nEra comune a molti artisti dei primi anni della riforma protestante come Holbein essere affascinati dal macabro. Suo padre, Hans Holbein il Vecchio, sicuramente port\u00f2 il figlio ad osservare la \"Crocifissione\" dipinta da Matthias Gr\u00fcnewald nella chiesa di Issenheim, citt\u00e0 dove pure il vecchio artista aveva ricevuto importanti commissioni di lavoro. L'intento degli artisti di quest'area e di questo periodo, con queste particolari composizioni che fondevano la piet\u00e0 col crudo realismo, era sicuramente quello di spingere lo spettatore a considerare ancora pi\u00f9 a fondo l'opera osservata, riflettendo sul significato e scatenando un senso di pietismo e di colpa. \nSul significato dell'opera, \u00e8 stata proposta l'idea che essa potesse costituire la predella di un pi\u00f9 grande quadro d'altare, oppure l'ornamento per un sepolcro. Nel 1999, lo storico dell'arte Oskar B\u00e4tschmann con Pascal Griener hanno suggerito l'idea che il pannello potesse costituire parte di una decorazione funeraria, ma che esso potesse essere posto sopra la tomba in questione.\nAmbito teologico.\nNell'enciclica \"Lumen fidei\", Papa Francesco cita quest'opera come spunto di riflessione per contemplare la morte di Cristo e cos\u00ec capire il dono di amore nel mistero della passione."}
{"id": "4605809", "revid": "125865617", "url": "https://it.wikipedia.org/wiki?curid=4605809", "title": "Francesco Acquaroli", "text": "Biografia.\nFrancesco Acquaroli nasce a Roma nel 1962, dopo il liceo frequenta la Scuola di Teatro La Scaletta dove insegnava Antonio Pierfederici con cui debutta in teatro nel 1987.\nNel 1988/89 \u00e8 ne \"La nave\" di Gabriele D'Annunzio con la regia di Aldo Trionfo. Per proseguire poi con altri grandi registi: Elio De Capitani, Mario Missiroli, Luca Ronconi, Giuseppe Patroni Griffi e molti altri fino al 2016, ne \"Harper Regan\" di Simon Stephens ancora con la regia di De Capitani e nel 2019 ne \"Il naso di Gogol\" di Pier Paolo Paladino.\nDopo alcune comparsate in produzioni televisive, come quella nel IX episodio della I serie di \"Casa Vianello\" compie il suo vero debutto televisivo nel 1997 ne \"Il rosso e il nero\" dove interpreta il conte d\u2019Altamira.\nPartecipa ad altre serie televisive tra cui \"Distretto di polizia\", \"L'avvocato Porta\", \"Romanzo criminale - La serie\", \"Squadra antimafia 7\". Recita nella serie \"Rocco Schiavone\" I, II e III stagione, per Rai 2 e in \"Solo\" per Mediaset.\nAl cinema debutta in \"Diaz - Don't Clean Up This Blood\" di Daniele Vicari, cui seguiranno \"Arance &amp; martello\" di Diego Bianchi, \"Pasolini\" di Abel Ferrara, \"Era d'estate\" di Fiorella Infascelli, \"Mia madre\" di Nanni Moretti, \"Smetto quando voglio\" di Sydney Sibilia, \"Gli ultimi saranno ultimi\" di Massimiliano Bruno, \"Dogman\" di Matteo Garrone, \"Gli anni pi\u00f9 belli\" di Gabriele Muccino, \"Nonostante la nebbia\" di Goran Paskaljevi\u0107, \"Adults in the Room\" di Costa-Gavras. \u00c8 il protagonista del corto d'autore \"Piccole avventure romane\" di Paolo Sorrentino.\nLa sua interpretazione in \"Sole cuore amore\" di Vicari presentato alla festa del Cinema di Roma, ha riscosso grandi consensi di critica e di pubblico, vincendo il Premio Alberto Sordi come attore non protagonista al Bari International Film Festival (BIF&amp;ST).\n\u00c8 la voce narrante in \"I mille giorni di Mafia Capitale\", documentario andato in onda su Rai 3 nel settembre 2017. Su Netflix in \"Suburra - La serie\" interpreta Samurai, uno dei protagonisti. \u00c8 apparso nella quarta stagione di \"Fargo\", dove interpreta Ebal Violante.\nDal 2018 sostiene Medici Senza Frontiere, ha prestato la sua voce per lo spot video e radio della campagna \"Cure nel cuore dei conflitti\"."}
{"id": "4605811", "revid": "1305772", "url": "https://it.wikipedia.org/wiki?curid=4605811", "title": "Ma che musica maestro", "text": ""}
{"id": "4605822", "revid": "182396", "url": "https://it.wikipedia.org/wiki?curid=4605822", "title": "Coercitio", "text": ""}
{"id": "4605825", "revid": "178779", "url": "https://it.wikipedia.org/wiki?curid=4605825", "title": "Extraleague", "text": ""}
{"id": "4605830", "revid": "13964", "url": "https://it.wikipedia.org/wiki?curid=4605830", "title": "Bardana (Sardegna)", "text": ""}
{"id": "4605838", "revid": "205197", "url": "https://it.wikipedia.org/wiki?curid=4605838", "title": "Copa Constituci\u00f3 2013", "text": ""}
{"id": "4605839", "revid": "486946", "url": "https://it.wikipedia.org/wiki?curid=4605839", "title": "Formule di De Morgan", "text": ""}
{"id": "4605841", "revid": "1573940", "url": "https://it.wikipedia.org/wiki?curid=4605841", "title": "Sclerorhynchidae", "text": "Gli sclerorinchidi (Sclerorhynchidae ) sono una famiglia di pesci cartilaginei estinti, dall'aspetto simile a quello dei pesci sega. Vissero tra il Cretacico inferiore (Barremiano, circa 130 milioni di anni fa) e il Paleogene (Thanetiano, 55,8 milioni di anni fa) e i loro resti fossili sono stati ritrovati in tutti i continenti ad eccezione di Oceania e Antartide.\nDescrizione.\nQuesti animali possedevano un aspetto molto simile a quello degli attuali pesci sega: il corpo era generalmente piatto e allungato, ed era presente un rostro lunghissimo munito di numerosi denti. Questi denti, al contrario di quelli dei pesci sega, erano attaccati al rostro tramite tessuto connettivo, e non erano posizionati in appositi alveoli. Le pinne pettorali erano larghe e piatte, mentre quella caudale, almeno in alcune forme, ricordava quella degli squali; in altre forme, invece, la coda terminava in una sorta di frusta sottile. Le dimensioni degli sclerorinchidi variavano dal metro scarso di lunghezza (ad esempio \"Libanopristis\") ai 9 metri (\"Onchopristis\"). "}
{"id": "4605843", "revid": "182396", "url": "https://it.wikipedia.org/wiki?curid=4605843", "title": "Crimina", "text": ""}
{"id": "4605854", "revid": "682087", "url": "https://it.wikipedia.org/wiki?curid=4605854", "title": "Criteri di Centor", "text": "I Criteri di Centor \n sono utilizzati per valutare la probabilit\u00e0 di infezione streptococcica, da streptococco \u03b2 emolitico gruppo A, in caso di sintomi riferibili a faringite streptococcica.\nCriteri.\nSono quattro criteri:\nSi assegna un punteggio di un punto per ogni criterio.\nInterpretazione.\nIn base al punteggio ottenuto si valuta la probabilit\u00e0 di infezione streptococcica\nEsiste poi un criterio aggiuntivo che valuta l'et\u00e0, assegnando un punto per et\u00e0 inferiori ai 15 anni.\nIn base ai punti si ottiene una stratificazione dell'indicazione all'utilizzo di antibiotici secondo lo schema seguente:"}
{"id": "4605866", "revid": "1442080", "url": "https://it.wikipedia.org/wiki?curid=4605866", "title": "Hall of Fame Tennis Championships 2013 - Qualificazioni singolare", "text": "Le qualificazioni del singolare dell'Hall of Fame Tennis Championships 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4605873", "revid": "713168", "url": "https://it.wikipedia.org/wiki?curid=4605873", "title": "Isole dell'America meridionale", "text": "Questa pagina \u00e8 una lista delle isole dell'America meridionale che superano i 500\u00a0km\u00b2 di superficie. Sono incluse le isole al largo delle coste dell'America che vanno dalla Terra del Fuoco, comprendendo le Isole dell'Atlantico Meridionale, fino all'Istmo di Dari\u00e9n, che segna il confine tra America meridionale e America centrale. Le isole dei Caraibi sono considerate come parte dell'America centrale, ad eccezione di quelle appartenenti allo Stato di Trinidad e Tobago."}
{"id": "4605875", "revid": "131145", "url": "https://it.wikipedia.org/wiki?curid=4605875", "title": "Isole dell'America Meridionale", "text": ""}
{"id": "4605883", "revid": "125226780", "url": "https://it.wikipedia.org/wiki?curid=4605883", "title": "Il bramino dell'Assam", "text": "Il bramino dell'Assam \u00e8 un romanzo d'avventura di Emilio Salgari, pubblicato nel 1911 a Firenze dall'editore Bemporad. Si tratta del nono volume del cosiddetto ciclo indo-malese ideato dal romanziere veronese; pi\u00f9 precisamente, Il bramino dell'Assam fa parte del \"secondo ciclo di Sandokan\", la cui inaugurazione si fa tradizionalmente risalire al precedente libro \"La riconquista del Mompracem\" del 1908. Il romanzo, che presenta un finale aperto, forma una sola unit\u00e0 narrativa con i successivi \"La caduta di un impero\" e \"La rivincita di Yanez\", romanzi serrafila dell'intero ciclo.\nCome gi\u00e0 nel romanzo che lo precede, anche in quest'opera Salgari sceglie di concentrarsi sulle avventure di Yanez de Gomera, senza che il suo fraterno amico Sandokan entri nell'azione: questa scelta letteraria, per molti versi coraggiosa e lungimirante, costituisce la sorpresa insita nel nuovo mini-ciclo di storie.\nTrama.\nAssam, India orientale, fine XIX secolo. Il cinquantenne Yanez De Gomera, ex capo-pirateria dei tigrotti di Mompracem, \u00e8 ormai da anni lo stimato \"rajah\" dello stato indiano dell'Assam, sul quale regna con la sua consorte Surama, ed \u00e8 anche diventato padre del piccolo Soarez.\nNel giro di pochi giorni, tre ministri del regno muoiono avvelenati. Intuendo che si tratti di un evidente attentato alla stabilit\u00e0 del reame, Yanez, coadiuvato dal fedele Kammamuri e dall'altro ex capo-pirateria Tremal-Naik, riesce a comprendere che dietro la macchinazione c'\u00e8 il deposto \"rajah\" Sindhia, evaso da una clinica di Calcutta, dove era stato ricoverato al termine del romanzo \"Alla conquista di un impero\". Dopo un rocambolesco inseguimento nell'impianto fognario di Gauhati, capitale del regno, Yanez mette le mani su uno dei capi della cospirazione, un \"paria\" che si fa passare per bramino.\nL'uomo, portato nelle segrete del palazzo reale per essere sottoposto ad interrogatorio, rivela una straordinaria capacit\u00e0 ipnotica e soggioga con un semplice sguardo la volont\u00e0 della \"rhani\" Surama, inducendola a compiere varie azioni criminose, la pi\u00f9 pericolosa delle quali \u00e8 l'incendio del palazzo reale.\nYanez, con l'aiuto di Kammamuri, di Tremal-Naik e dell'esperta guida Timul, ritrova e mette in salvo la principessa, la quale si era data alla fuga, e organizza la controffensiva. Al comando delle sue truppe di \"rajaputi\", cinge d'assedio la pagoda di Kalik\u00f2, in cui si sarebbero nascosti i sommi vertici della cospirazione al potere regio.\nPaternit\u00e0 dell'opera.\nNegli ultimi anni della sua vita, tragicamente conclusasi il 25 aprile del 1911, Emilio Salgari si ritrov\u00f2 a vivere un periodo di grave disagio familiare, acuito da un crescente dissesto economico, cui la sua pur frenetica attivit\u00e0 non riusciva a porre freno. Per questi motivi, si \u00e8 spesso dubitato dell'autenticit\u00e0 della sua ultima produzione, in cui senz'altro rientra Il bramino dell'Assam.\nA questo riguardo, le ipotesi offerte sono due. Una prima tende a considerare questo romanzo, cos\u00ec come i successivi due che chiuderanno il ciclo (\"La caduta di un impero\" e \"La rivincita di Yanez\"), alla stregua di romanzi interpolati o, se non altro, influenzati dalla mano di almeno un \"ghostwriter\". Una seconda opinione, invece, pur notando e considerando la presenza di ritocchi stilistici e minime revisioni effettuate dai collaboratori editoriali, propone un'idea contraria: l'intera opera sarebbe autentica e, comunque, le leggere modifiche sarebbero state pienamente accettate da Emilio Salgari.\nUn importante indizio capace di far propendere a favore dell'una o dell'altra ipotesi sarebbe, in teoria, rappresentato dal finale aperto di questo breve romanzo, lungo appena 12 capitoli; tuttavia, non esistono allo stato attuale dati sufficienti per capire come mai l'unit\u00e0 narrativa sia stata scomposta in una trilogia. Potrebbe trattarsi di una scelta editoriale (accettata da Salgari), cos\u00ec come di un inconveniente di percorso, con l'autore vistosi costretto a tagliare in pi\u00f9 parti un'opera unica, divenuta troppo lunga e dettagliata. Peraltro, vale la pena di notare come Salgari, anni addietro, avesse gi\u00e0 \"spezzato\" l'unit\u00e0 narrativa durante la stesura del ciclo dei corsari delle Antille e, pi\u00f9 precisamente, in occasione della pubblicazione de \"Il Corsaro Nero\" e del suo logico seguito \"La regina dei Caraibi\"."}
{"id": "4605885", "revid": "666668", "url": "https://it.wikipedia.org/wiki?curid=4605885", "title": "Il calcio nel mondo", "text": ""}
{"id": "4605888", "revid": "798702", "url": "https://it.wikipedia.org/wiki?curid=4605888", "title": "A cena con amici", "text": ""}
{"id": "4605891", "revid": "481666", "url": "https://it.wikipedia.org/wiki?curid=4605891", "title": "Una serata a teatro", "text": ""}
{"id": "4605897", "revid": "1442080", "url": "https://it.wikipedia.org/wiki?curid=4605897", "title": "Hall of Fame Tennis Championships 2013 - Singolare", "text": "Il singolare dell'Hall of Fame Tennis Championships 2013 \u00e8 stato un torneo di tennis facente parte dell'ATP World Tour 2013.\nJohn Isner era il detentore del titolo da due anni, ma \u00e8 stato sconfitto in semifinale da Lleyton Hewitt che \u00e8 stato poi sconfitto in finale da Nicolas Mahut per 5-7, 7-5, 6-3."}
{"id": "4605901", "revid": "438678", "url": "https://it.wikipedia.org/wiki?curid=4605901", "title": "The Seventh Son", "text": ""}
{"id": "4605907", "revid": "486946", "url": "https://it.wikipedia.org/wiki?curid=4605907", "title": "Servizio militare in italia", "text": ""}
{"id": "4605908", "revid": "3115", "url": "https://it.wikipedia.org/wiki?curid=4605908", "title": "Combat Sergeant", "text": "Combat Sergeant \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1956.\n\u00c8 una serie di guerra ambientata durante la seconda guerra mondiale in Africa e incentrata sulle vicende del sergente dell'esercito statunitense Nelson (interpretato da Michael Thomas) e sui casi che gli vengono assegnati dei suoi superiori tra cui azioni di guerriglia o di spionaggio tra le file nemiche contro le forze tedesche capitanate da Erwin Rommel.\nProduzione.\nLa serie fu prodotta dalla National Telefilm Associates.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 29 giugno 1956 al settembre 1956 sulla rete televisiva ABC."}
{"id": "4605910", "revid": "384473", "url": "https://it.wikipedia.org/wiki?curid=4605910", "title": "57 mm M18", "text": ""}
{"id": "4605912", "revid": "1318658", "url": "https://it.wikipedia.org/wiki?curid=4605912", "title": "Parco regionale dell'alto bacino del Manzanarre", "text": "Il Parco regionale dell'alto bacino del Manzanarre (\"Parque Regional de la Cuenca Alta del Manzanares\" in spagnolo), creato nel 1985, \u00e8 un'area naturale protetta della Spagna. \u00c8 la pi\u00f9 grande area protetta della Comunit\u00e0 di Madrid ed una tra quelle di maggior valore ecologico e paesaggistico. \u00c8 situato nella parte nord-occidentale della regione e si estende lungo l'alto corso del Manzanarre, con un'estensione di 52.796 ettari, il 6,6% della superficie autonomica. I principali comuni di riferimento sono Manzanares el Real e Hoyo de Manzanares. \u00c8 stato dichiarato Riserva della biosfera da parte dell'UNESCO nel 1993.\nSi situa nella Sierra de Guadarrama, ad eccezione del Monte de El Pardo e della sua appendice orientale, il Monte o Soto de Vi\u00f1uelas, che si trovano nella pianura detritica, caratteristica della Submeseta Sur. Il luogo pi\u00f9 conosciuto \u00e8 La Pedriza, l'insieme granitico pi\u00f9 importante d'Europa, che \u00e8 sottoposta al vincolo di Riserva Naturale Integrale, per ospitare ecosistemi scarsamente modificati.\nL'ampia variazione di altitudine, che va dai 2.383 m delle Cabezas de Hierro ai 600 m del quartiere madrile\u00f1o di El Goloso, d\u00e0 luogo alla formazione di numerosi ecosistemi, tra cui distaccano l'alta montagna, le leccete, i gineprai, la macchia a cisto, le quercete e le zone umide.\nSituazione legale.\nIl Parco regionale dell'alto bacino del Manzanarre fu costituito nel 1985 con la Legge 1/1985, del 23 gennaio, che \u00e8 stata successivamente modificata. Le modifiche pi\u00f9 importanti furono quelle del 1987 e del 1991, che ampliarono l'estensione del parco.\nIl Parco \u00e8 dotato di un Piano Regolatore di Utilizzo e Gestione (PRUG), approvato nel 1987 ed emendato nel 1995, che regola i vari paesaggi inclusi, ad eccezione del Monte de El Pardo, che dipende da Patrimonio Nacional. Questo organismo, che amministra i beni che appartenevano alla Corona, mantiene una gestione altamente protezionista e restrittiva intorno al Monte de El Pardo e impedisce completamente la visita, a parte alcune zone situate presso la parte meridionale del muro di cinta.\nIl 15 febbraio 1993, il Parco regionale dell'alto bacino del Manzanarre ricevette la dichiarazione di Riserva della biosfera da parte dell'UNESCO e, successivamente, il Monte de Vi\u00f1uelas, che si trova a est del Parco, fu riconosciuto come Zona di protezione speciale.\nOltretutto, i due grandi bacini compresi all'interno del Parco, il lago di Santillana e il lago di El Pardo, sono protetti ai sensi della Legge 7/1990, del 28 giugno, di Protezione dei Laghi e delle Zone Umide della Comunit\u00e0 di Madrid.\nLa Pedriza era dotata, dal 1930, di un regime di protezione speciale, sotto la figura di Sito Naturale di Interesse Nazionale, che fu abolita nel 1985 con la creazione dell'attuale Parco. Nel 1979 si costitu\u00ec un parco naturale nell'alta valle del Manzanarre, con una superficie di 4.304 ettari \u2014in pratica, un timido ampliamento dello spazio protetto della Pedriza\u2014, che si pu\u00f2 considerare come il predecessore pi\u00f9 recente del Parco regionale dell'alto bacino del Manzanarre.\nLa propriet\u00e0 del terreno appartiene, per il 65%, a privati. Il 22% appartiene alla Comunit\u00e0 di Madrid ed il 7% allo Stato. Il restante 6% appartiene ai comuni del parco.\nQuesto spazio naturale \u00e8 gemellato con i parchi nazionali Sierra de La Culata e della Sierra Nevada de M\u00e9rida, situati entrambi in Venezuela, nell'ambito di un programma internazionale di collaborazione e interscambio.\nGeografia urbana.\nIl parco regionale dell'alto bacino del Manzanarre ha per confini a nord il massiccio della Cuerda Larga; a sud, il Monte de El Pardo, che occupa la parte meridionale, quasi lambendo la citt\u00e0 di Madrid, fino alla superstrada M-40; a ovest, la superstrada A-6 e a est la superstrada A-1.\nIl parco si estende su diciotto comuni, che copre nella totalit\u00e0 o in parte. In ordine alfabetico, i comuni sono: Alcobendas, Becerril de la Sierra, Cercedilla, Collado Villalba, Colmenar Viejo, El Boalo, Galapagar, Hoyo de Manzanares, Madrid, Manzanares el Real, Miraflores de la Sierra, Moralzarzal, Navacerrada, Las Rozas de Madrid, San Sebasti\u00e1n de los Reyes, Soto del Real, Torrelodones e Tres Cantos.\nDi questi, solo tre \u2014Hoyo de Manzanares, Manzanares el Real e Tres Cantos (ad eccezione delle localit\u00e0 di Soto de Vi\u00f1uelas e Nuevo Tres Cantos)\u2014 vedono il centro abitato totalmente compreso nel parco. Altre aree urbane completamente comprese nei confini del parco sono Los Pe\u00f1ascales (frazione di Torrelodones) e Las Matas, frazione di Las Rozas de Madrid.\nLa pressione urbanistica e demografica sono la principale minaccia per il parco, data la vicinanza all'area metropolitana di Madrid. Inoltre, \u00e8 attraversato da alcune strade importanti, come la M-607, che ha caratteristiche di superstrada tra il quartiere madrile\u00f1o di Fuencarral a Colmenar Viejo e di strada a carreggiata unica fino a Cerceda.\nUn'altra strada ad alta densit\u00e0 di traffico \u00e8 la M-608, tra Cerceda e Soto del Real, che attraversa transversalmente il parco passando per Manzanares el Real e costeggiando il lago di Santillana. Di minore importanza \u00e8 la M-618, che va da Torrelodones a Colmenar Viejo passando per Hoyo de Manzanares, ai piedi della Sierra del Hoyo de Manzanares.\nCiononostante, il parco conserva ancora ambienti non modificati dall'uomo.\nGeografia fisica.\nGeologia e idrografia.\nIl parco regionale dell'alto bacino del Manzanarre copre tre unit\u00e0 principali dal funto di vista geomorfologico. La parte settentrionale, situata nella Sierra de Guadarrama, con cime che superano i 2.000 m, \u00e8 composta essenzialmente da granito e gneiss.\nIn questa zona si trova la sorgente del Manzanarre, situata in una specie di conca limitata per il picco La Maliciosa (2.227 m), l'Alto de Guarramillas o Bola del Mundo (2.265 m) e le Cabezas de Hierro (2.383 m), facenti parte della Cuerda Larga.\nIl Manzanarre ha un regime tipico di fiume di montagna e si fa strada tra pietraie e rocce dalla forma singolare. Le pi\u00f9 importanti si trovano nella Pedriza, il massiccio granitico pi\u00f9 grande d'Europa. Questo luogo ha superficie di circa 3.200 ettari, con un'altitudine massima di 2.029 m, nelle Torres de La Pedriza, e minima di 890 m, sulle rive del lago di Santillana. Qui il Manzanarre riceve le acque del Samburiel, uno dei principali affluenti, che \u00e8 sbarrato a monte dal lago di Navacerrada.\nLa parte centrale del parco \u00e8 occupata dalla Sierra del Hoyo de Manzanares \u2014la seconda unit\u00e0 definita\u2014, che separa le valli dei fiumi Manzanarre e Guadarrama. Si tratta di un monte-isola, appartenente alla Sierra de Guadarrama, composto da dolci rilievi, con un'abbondanze presenza di blocchi granitici. La massima altitudine \u00e8 il picco El Estepar, di 1.404 m.\nA sud di questa catena, il terreno discende fino al Monte de El Pardo, la terza unit\u00e0 geomorfologica del parco, con un'estensione di circa 16.000 ettari (il 30% di tutto il parco). I materiali granitici lasciano spazio ad elementi detritici ed arenosi, frutto dell'erosione delle montagne, che compongono un paesaggio ondulato di dolci colline, con un'altitudne media di 600 m. Il Monte de El Pardo si estende su un suolo non consolidato, facilmente erosionabile. Caratteristiche simili si osservano nel Monte de Vi\u00f1uelas, appendice orientale del Monte de El Pardo.\nNella parte meridionale del parco, la valle del Manzanarre si apre, ricevendo i torrenti Manina e Trofa, che provengono dalla Sierra del Hoyo. Il Manzanarre \u00e8 sbarrato nel lago di El Pardo, di grande interesse ecologico.\nIl torrente Vi\u00f1uelas, che attraversa la tenuta omonima, \u00e8 un altro corso d'acqua importante del parco, pur essendo tributario del Jarama.\nFlora.\nLa grande estensione del parco regionale dell'alto bacino del Manzanarre e, soprattutto, la forte differenza di altitudine, favoriscono la presenza di ecosistemi rappresentativi di quattro dei cinque piani bioclimatici della regione mediterranea della Penisola Iberica, dal crioromediterraneo al mesomediterraneo.\nPer estensione, distaccano le leccete carpetane, che rappresentano il 62% del parco. Inoltre, sono notevoli i boschi di \"quercia spagnola\", di frassino, le pinete di montagna (tanto di pino silvestre quanto di pino marittimo), le pietraie, i citisi, le praterie e i melojo, cos\u00ec como le foreste a galleria articolate \u2014queste ultime\u2014 lungo il Manzanarre e gli affluenti, con menzione speciale per i due principali bacini in cui \u00e8 ritenuto il fiume, il lago di Santillana e il lago di El Pardo.\nInoltre, abbondano arbusti caratteristici della vegetazione mediterranea, come il cisto, il rosmarino, il timo e la lavanda selvatica.\nA met\u00e0 del XX secolo, il territorio oggi occupato dal parco fu oggetto di rimboschimento, principalmente di conifere, come il pino nero, il cipresso, il ginepro rosso ed il cipresso dell'Arizona, oltre al pino domestico (nei fondovalle), al pino silvestre ed al pino laricio (sui versanti).\nQuesto spazio naturale conta altres\u00ec con zone di grande singolarit\u00e0 botanica. I boschi pi\u00f9 rappresentativi sono quelli di betulle delLa Pedriza, la sughereta della Sierra del Hoyo de Manzanares, i ginepri di Hoyo de Manzanares e i ginepri turiferi di Becerril de la Sierra, oltre alle dehesas del Monte de El Pardo e del Monte de Vi\u00f1uelas, tra le leccete a dehesa meglio conservate d'Europa.\nFauna.\nPer quanto riguarda la fauna, sono state classificate circa 300 specie di vertebrati, di cui alcuni in pericolo d'estinzione, oltre ad un numero ancora indefinito di invertebrati.\nRiserve naturali del parco.\nIl 44% della superficie del Parco regionale dell'alto bacino del Manzanarre \u00e8 catalogato come zona B, figura legale che permette l'uso del terreno per l'agricoltura e l'allevamento. Il 45% \u00e8 considerato zona A o riserva naturale, categoria che limita l'utilizzo di queste zone a attivit\u00e0 forestali e ricreative. La zona A si suddivide a sua volta in zona A1, di riserva naturale integrale, e zona A2, riserva naturale educativa. Nei luoghi prossime alle aree urbane esiste un'altra figura, la zona P, dove \u00e8 possibile edificare in forma limitata. Da questa zonificazione resta escluso il Monte de El Pardo, che \u00e8 gestito da Patrimonio Nacional.\nLe zone A1 (riserve naturali integrali), qui sotto dettagliate, coprono il 18% della superficie del parco:\nLe zone A2 (riserve naturali educative) si raggruppano in tre macroaree:\nOltre alle zone A, nel Parco regionale dell'alto bacino del Manzanarre ci sono 73 zone umide, la pi\u00f9 importante il lago di Santillana. \u00c8 un'enclave importante per lo svernamento degli anatidi, delle folaghe e di altri uccelli acquatici.\nPatrimonio artistico.\nBuona parte del territorio occupato dal Parco regionale dell'alto bacino del Manzanarre fu, durante il Basso Medioevo ed il Rinascimento, nelle mani della potente signoria dei Mendoza. Frutto di questo vincolo storico \u00e8 il Castello dei Mendoza, situato ai bordi del lago di Santillana, a Manzanares el Real. \u00c8 uno dei castelli meglio conservati della Comunit\u00e0 di Madrid. La costruzione inizi\u00f2 nel 1475.\nIl Monte de El Pardo, a sua volta, ospita monumenti importanti, che furono fatti costruire da vari monarchi, per rendere il soggiorno in questo sito, una delle tenute di caccia preferite, pi\u00f9 confortevole. Il pi\u00f9 importante \u00e8 il Palazzo Reale di El Pardo, che si erge sopra un antico padiglione di caccia fatto costruire da Enrico III. L'edificio attuale fu iniziato durante il regno di Carlo I ed \u00e8 stato trasformato nei secoli.\nNel Monte de Vi\u00f1uelas si trova il castello omonimo, di cui si hanno notizie a partire dal 1285, anche se l'edificio attuale risale al XVIII secolo. Ha una pianta quadrata rinforzata, ai quattro angoli, da altrettante torri cilindriche merlate.\nA Torrelodones, comune situato al bordo occidentale del Parco, ai piedi della Sierra del Hoyo, si trova il palazzo del Canto del Pico, con alcune caratteristiche moderniste. Concepito come casa-museo, l'edificio comprende nella sua struttura elementi architettonici provenienti da diversi monumenti spagnoli. Fu costruito nel 1920 e tra le sue pareti sono passate personalit\u00e0 come y por \u00e9l han desfilado personalidades como Antonio Maura, Indalecio Prieto, il Generale Jos\u00e9 Miaja e Francisco Franco. Fu dichiarato Monumento Storico-Artistico nel 1930.\nVoci correlate.\nGeografia fisica\nMonumenti"}
{"id": "4605916", "revid": "124216821", "url": "https://it.wikipedia.org/wiki?curid=4605916", "title": "Cucina bulgara", "text": "La cucina bulgara (Bulgaro: \u0431\u044a\u043b\u0433\u0430\u0440\u0441\u043a\u0430 \u043a\u0443\u0445\u043d\u044f, b\u0103lgarska kuhnja) \u00e8 una cucina rappresentante la cucina europea sudorientale, diffusa nello Stato della Bulgaria. Condivide alcuni aspetti con la cucina dei Balcani.\nGrazie al clima relativamente caldo e a una geografia diversificata che offre eccellenti condizioni di crescita per un'ampia variet\u00e0 di verdure, erbe e frutta, la cucina bulgara \u00e8 molto varia. Famosa per le sue ricche insalate servite ad ogni pasto, la cucina bulgara \u00e8 nota anche per la diversit\u00e0 e la qualit\u00e0 dei suoi prodotti caseari e per la variet\u00e0 di vini bulgari e bevande alcoliche locali come la rakia, la mastika e la menta.\n\u00c8 caratterizzata anche da una grande variet\u00e0 di zuppe calde e fredde, come il tarator, e di dolci, come la banitsa. I piatti bulgari sono perlopi\u00f9 cucinati al forno o al vapore o in forma di spezzatino. I piatti di carne vengono spesso preparati alla griglia, mentre la frittura \u00e8 poco diffusa. La carne di maiale \u00e8 la pi\u00f9 consumata in questa cucina.\nSono presenti anche piatti orientali quali moussak\u00e0, gyuvetch e baklava. Un ingrediente molto popolare nella cucina bulgara \u00e8 il formaggio bianco bulgaro in salamoia chiamato sirene (\u0441\u0438\u0440\u0435\u043d\u0435). \u00c8 l'ingrediente principale in molte insalate, come nei dolci. Il pesce e il pollo sono anch'essi mangiati, mentre il manzo \u00e8 poco diffuso poich\u00e9 la maggior parte dei bovini \u00e8 allevata per la produzione di latte. La Bulgaria esporta carne di agnello, il cui consumo interno avviene prevalentemente nel periodo primaverile.\nTradizionalmente i bulgari fanno largo uso di yogurt, di cui \u00e8 nota storicamente l'alta qualit\u00e0 produttiva; in particolare sono gli unici ad usare durante il processo di produzione un microrganismo chiamato \"Lactobacillus bulgaricus\"."}
{"id": "4605921", "revid": "486946", "url": "https://it.wikipedia.org/wiki?curid=4605921", "title": "LaEffe", "text": ""}
{"id": "4605923", "revid": "339392", "url": "https://it.wikipedia.org/wiki?curid=4605923", "title": "Dipartimenti della Repubblica Cisalpina", "text": ""}
{"id": "4605924", "revid": "729019", "url": "https://it.wikipedia.org/wiki?curid=4605924", "title": "Heinkel HE 6", "text": "L'Heinkel HE 6 \"Schwalbe\" (Rondine) fu un idrovolante da trasporto postale veloce, monomotore ad ala bassa, sviluppato dall'azienda tedesca Ernst Heinkel Flugzeugwerke Aktiengesellschaft (A.G.) nei tardi anni venti.\nProgettato per percorrere rotte transatlantiche venne realizzato in un solo esemplare ma fu la base di sviluppo per il successivo Heinkel HE 10.\nStoria del progetto.\nIl progetto dell\u2019HE 6 nacque nella seconda met\u00e0 degli anni venti su iniziativa privata di Ernst Heinkel, tuttavia il suo concepimento ed il suo sviluppo furono segretamente sostenuti dalla Reichsmarine e dalla societ\u00e0 armatrice amburghese Hamburg-America Line (HAPAG), una delle principali compagnie di navigazione tedesche.\nDa un lato la notizia che la Reichsmarine partecipasse alla realizzazione di un aereo militare non poteva essere di pubblico dominio in quanto si trattava di un'evidente violazione degli accordi del trattato di Versailles che fecero seguito alla conclusione della prima guerra mondiale, dall\u2019altro la HAPAG non voleva svelare i propri interessi nei confronti del settore aeronautico fino a che l\u2019iniziativa progettata non fosse andata a buon fine.\nL\u2019interesse della HAPAG era infatti quello di aggiudicarsi la \u201ccorsa\u201d della prima attraversata atlantica aerea in direzione Est \u2013 Ovest; a tal fine la societ\u00e0 aveva finanziato, oltre a quella di Heinkel anche una seconda iniziativa, commissionando la costruzione di un G 24 alla Junkers Flugzeug- und Motorenwerke.\nI requisiti per la realizzazione del progetto furono definiti nel giugno del 1927 e l'aereo fu portato in volo gi\u00e0 il 2 agosto successivo, bench\u00e9 ancora privo di alcuni pannelli di rivestimento e senza verniciatura. La rapidit\u00e0 con la quale le officine di Warnem\u00fcnde della Heinkel furono in grado di completare l\u2019opera \u00e8 anche dovuta al fatto che il progetto riprendeva i lavori dello stesso Heinkel che avevano portato alla realizzazione dell\u2019Hansa-Brandenburg W.29 e che la sua struttura mista in tubi d\u2019acciaio e legno era del tutto tipica per quegli anni.\nTecnica.\nL'Heinkel HE 6 era un idrovolante a scarponi, monoplano; l'ala era bassa, a sbalzo, longitudinalmente piuttosto avanzata rispetto al centro del velivolo; aveva struttura lignea con doppio longherone. La fusoliera aveva sezione rettangolare ed era realizzata in tubi d'acciaio; la parte anteriore era rivestita in compensato e quella posteriore in tela. La cabina di pilotaggio era completamente chiusa ed era dotata di ampie finestrature rettangolari. I piani orizzontali erano anch'essi monoplani ma controventati, il timone, arrotondato e poco pronunciato nella parte superiore, si allungava anche al di sotto del cono di coda; la deriva era presente solo nella parte inferiore, al di sotto della fusoliera.\nIl motore inizialmente installato era il BMW VI, un 12 cilindri a V di 60\u00b0 raffreddato a liquido, capace della potenza di ; si trattava del motore tedesco di maggior potenza, tuttavia ancora in fase di sviluppo. In un secondo tempo il BMW VI fu sostituito con il motore di produzione statunitense Packard 3A-2500, in grado di sviluppare la potenza di .\nLa sostituzione del propulsore port\u00f2 ad indicare il modello come HE 6b; esteriormente l'installazione della nuova unit\u00e0 era individuabile tramite la presenza di un'elica quadripala che rimpiazz\u00f2 l'originaria bipala.\nImpiego operativo.\nL'Heinkel HE 6b fu acquistato dalla HAPAG al prezzo di marchi, prezzo che per\u00f2 non comprendeva il motore Packard, concesso in prestito dalla SEVERA GmbH. In preparazione al tentativo di traversata atlantica, l'HE 6 fu testato in volo a Warnem\u00fcnde: nell'occasione si aggiudic\u00f2 il primato nazionale di durata con un volo di quasi 11 ore e un carico utile di .\nDopo un ritardo causato da un guasto all'impianto radio, il 12 ottobre del 1927 l'idrovolante prese il volo dalle acque del Mar Baltico tra gli applausi di circa 150 tra spettatori e operai dell'azienda; carico di di benzina, sufficiente per 23 ore di volo, l'aereo ebbe bisogno di un chilometro di corsa prima di staccare i galleggianti dalla superficie alle 13:23.\nIl volo verso Amsterdam fu piuttosto complicato, tra difetti di giovent\u00f9 dell'aereo e condizioni meteorologiche avverse, richiedendo due atterraggi d'emergenza nei pressi di Brunsb\u00fcttel e Wilhelmshaven. Con il miglioramento delle condizioni meteo, il 16 ottobre l'aereo riprese il proprio tragitto verso Lisbona, ma ancora una volta problemi alla radio costrinsero a procedere con una sosta a Vigo; la tratta fu completata due giorni dopo, seguita da una sosta prolungata prima del \"salto\" verso Horta, nelle Azzorre; in questo caso la distanza di fu completata in 9 ore e 35 minuti.\nAd Horta l'HE 6 si congiunse con il secondo candidato alla traversata, il Junkers G 24 il cui equipaggio era in attesa fin dal 14 ottobre, proveniente da Norderney.\nUn altro periodo di maltempo costrinse ad un'ulteriore attesa fino a quando, il 13 novembre in condizioni meteo relativamente buone, l'Heinkel fu trainato in acqua e messo in condizione per il decollo; durante la corsa per\u00f2 una delle pale dell'elica o un galleggiante finirono sotto il pelo dell'acqua ed il contraccolpo caus\u00f2 l'immersione di entrambi i galleggianti, finendo per far rovesciare il velivolo. Fortunatamente i tre membri dell'equipaggio riuscirono ad emergere dallo scafo sommerso ma l'ala ed il galleggiante di sinistra erano completamente distrutti. In seguito all'incidente fu deciso di desistere anche dal tentativo con il G 24."}
{"id": "4605925", "revid": "287204", "url": "https://it.wikipedia.org/wiki?curid=4605925", "title": "Ferito a morte", "text": "Ferito a morte \u00e8 un romanzo di Raffaele La Capria pubblicato nel 1961, vincitore nello stesso anno del Premio Strega.\nTrama.\nIl romanzo consta di dieci capitoli. Nei primi sette si narrano le vicende, ambientate in una bella giornata estiva del 1954, di alcuni giovanotti indolenti della buona borghesia napoletana. \u00c8 la vigilia della partenza per Roma di uno di essi, Massimo, e i giovani napoletani trascorrono il tempo fra chiacchiere, pettegolezzi, scherzi e giochi in luoghi spesso riservati (il Circolo nautico, il Bar Middleton, ecc.). Le vicende degli ultimi tre capitoli si svolgono sei anni dopo, nel 1960: Massimo \u00e8 ritornato a casa per una breve vacanza e incontra all'isola di Capri e a Positano gli amici di un tempo, alcuni dei quali vivono ormai di espedienti.\nGenesi e fortuna del romanzo.\nIn una lettera del 20 aprile 1956, Raffaele La Capria comunic\u00f2 all'editore Valentino Bompiani di aver iniziato da quasi tre anni un romanzo a cui aveva attribuito il titolo provvisorio \"Leoni di giugno\", laddove il termine \"leoni\" aveva il significato approssimativo di \"vitelloni\". Prima ancora che il romanzo fosse completato, frammenti di esso apparvero ai primi del 1960 su alcune riviste letterarie. Due capitoli furono pubblicati sulla rivista \"Tempo presente\", diretta da Nicola Chiaromonte: \u00abLe stagioni di Sas\u00e0\u00bb (l'attuale capitolo IX) e \u00abNoia al Circolo Nautico\u00bb (l'attuale capitolo VI). Un frammento intitolato \u00abA mezzogiorno da Middleton\u00bb fu invece pubblicato sul primo numero della rivista \"Quaderni milanesi\", a cui erano stati mandati da La Capria su invito di Oreste Del Buono. I brani pubblicati suscitarono interesse per il ricorso alle tecniche dell'avanguardia letteraria (flusso di coscienza, monologo interiore, polifonia, tempo della memoria, tempo lineare, ecc.).\nNel gennaio 1961 Raffaele La Capria si rivolse nuovamente per lettera a Bompiani annunciandogli di aver terminato la stesura della prima parte del romanzo (gli attuali capitoli I-VII), e che sperava di completare in pochi mesi il romanzo, il quale avrebbe dovuto intitolarsi \"Lo spazio di un mattino\". Il titolo era giustificato sia dal fatto che la prima parte si svolgeva per l'appunto nello spazio temporale di un mattino, sia perch\u00e9 argomento del romanzo era la fugace giovinezza; pi\u00f9 tardi La Capria cambier\u00e0 nuovamente il titolo in quello definitivo, suggeritogli dal suo amico Giuseppe Patroni Griffi. Bompiani rispose a La Capria che era rimasto entusiasta di quanto era stato scritto fino ad allora, e invit\u00f2 l'autore a consegnare il testo entro i primi di aprile, poich\u00e9 il 30 aprile era il termine ultimo per partecipare al premio Strega del 1961.\nIl romanzo vinse effettivamente il Premio Strega, sia pure con un solo voto di vantaggio su \"Delitto d'onore\" di Giovanni Arpino e su \"Ballata levantina\" di Fausta Cialente. Da allora \"Ferito a morte\", che ha avuto fra l'altro un successo costante di vendita, \u00e8 ormai considerato da numerosi critici un classico della letteratura italiana."}
{"id": "4605934", "revid": "60032823", "url": "https://it.wikipedia.org/wiki?curid=4605934", "title": "Concorso pubblico", "text": ""}
{"id": "4605935", "revid": "638792", "url": "https://it.wikipedia.org/wiki?curid=4605935", "title": "Busou Shinki (serie animata)", "text": ""}
{"id": "4605936", "revid": "657000", "url": "https://it.wikipedia.org/wiki?curid=4605936", "title": "Busou Shinki", "text": ""}
{"id": "4605967", "revid": "657000", "url": "https://it.wikipedia.org/wiki?curid=4605967", "title": "Ch\u016bniby\u014d Demo Koi ga Shitai!", "text": ""}
{"id": "4605985", "revid": "125894780", "url": "https://it.wikipedia.org/wiki?curid=4605985", "title": "Il settimo figlio (film 2014)", "text": "Il settimo figlio (\"Seventh Son\") \u00e8 un film del 2014 diretto da Sergej Vladimirovi\u010d Bodrov, adattamento cinematografico del romanzo dark fantasy \"L'apprendista del mago\" (ripubblicato poi, in concomitanza con l'uscita del film, come \"Il settimo figlio\"), primo libro della serie \"Wardstone Chronicles\" di Joseph Delaney, composta da 13 romanzi.\nTrama.\nMadre Malkin, una strega malvagia, \u00e8 imprigionata all'interno di una grotta dal maestro John Gregory, l'ultimo membro di un ordine di cavalieri che per secoli hanno difeso l'umanit\u00e0 dalle minacce soprannaturali. Molti anni passano ed un evento astronomico conosciuto come la Luna di Sangue riesce a rafforzare i poteri di Malkin, consentendole di trasformarsi in un drago e liberarsi dalla sua prigionia.\nPoco tempo dopo il giovane apprendista di Gregory, Billy Bradley, corre in una taverna per avvisare il suo maestro che le campane di un villaggio vicino stanno suonando, segno che \u00e8 richiesto il suo aiuto. Qui trovano una bambina posseduta e dopo vari tentativi di esorcizzarla scoprono sorpresi che \u00e8 proprio Malkin a possedere la bambina. Dopo essere stata esorcizzata dalla ragazza, Malkin tenta di controllare Billy con la sua magia, ma l'apprendista riesce a resistervi. Nel tentativo di uccidere Malkin con il fuoco, Billy si sacrifica perdendo la vita, ma la strega riesce a fuggire.\nTom Ward \u00e8 un giovane ragazzo che vive con i genitori contadini e la sorella nel bosco, lontano dal centro abitato e sogna di partire da casa per diventare un avventuriero. Ha visioni ricorrenti di Gregory e di una ragazza sconosciuta. Proprio Gregory raggiunge i suoi genitori, offrendo loro una grande quantit\u00e0 di denaro in cambio del permesso di prendere Tom come suo nuovo apprendista. Tom infatti non \u00e8 un ragazzo comune, ma il settimo figlio di un settimo figlio. I genitori nonostante la paura acconsentono e la madre di Tom gli lascia in dono il suo ciondolo. Dopo essere partiti raggiungono una citt\u00e0. Qui Tom incontra un gruppo di persone che stanno per bruciare una giovane ragazza perch\u00e9 ritenuta una strega. Tom riconosce in lei la ragazza delle sue visioni, e rivelando alla folla di essere l'apprendista di maestro Gregory riesce a farsi consegnare la ragazza, lasciandola per\u00f2 libera. La ragazza dice a Tom di chiamarsi Alice e gli racconta cosa \u00e8 successo al precedente apprendista di Gregory, sorte che \u00e8 toccata anche a tutti i precedenti apprendisti.\nMalkin fa ritorno alla sua roccaforte in mezzo alle montagne, dove incontra Bony Lizzie, sua servitrice e madre di Alice, e inizia a richiamare a s\u00e9 i suoi vecchi alleati, allo scopo di riconquistare il regno e vendicarsi di Gregory. Anche Alice arriva e Malkin la interroga a proposito della sua lealt\u00e0, sapendo che \u00e8 una strega solo per met\u00e0, in quanto figlia di un padre umano. Alice si mostra subito diffidente nei suoi confronti.\nProseguendo la strada Tom fa conoscenza con Zanna, l'assistente orco di Gregory. Gregory inizia a dare i primi insegnamenti al ragazzo, spiegandogli che deve imparare velocemente a combattere le streghe, per sconfiggere Malkin prima che la luna di sangue sia piena. Tom incontra per la seconda volta Alice, inviata dalle altre streghe per spiare Gregory. Tuttavia Alice non si mostra munita di cattive intenzioni nei confronti di Tom.\nIn una citt\u00e0 lungo la strada per la roccaforte di Malkin, Gregory e Tom sottomettono uno dei seguaci di Malkin: uno stregone orso mannaro di nome Urag. Qui Tom e Gregory hanno uno scontro verbale poich\u00e9 Tom si rifiuta di uccidere lo stregone e i due si lasciano malamente. Tom prende in considerazione la possibilit\u00e0 di scappare con Alice, lasciando Gregory e Malkin alla loro guerra. Tuttavia Tom ha proprio quella notte una visione in cui Malkin, dopo aver ucciso Gregory scatena il suo potere distruttivo sul mondo intero. Raggiunto nuovamentre Gregory Tom fa pace con lui e Gregory gli racconta del suo passato e del suo amore per Malkin quando era giovane. Proseguendo il viaggio si imbattono in un boggart: una creatura enorme e feroce che li costringe a fuggire. Tom dimostra tuttavia il suo valore contro la creatura, riuscendo ad ucciderla. Ancora stremati per lo scontro vengono attaccati da Bony Lizzie, che tenta di strappargli il cuore, ma Tom grazie allo scatenarsi improvviso del potere della pietra della madre riesce a curarsi e a mettere in fuga la strega, che afferma che quel talismano appartiene a Malkin. Gregory rivela che quel talismano \u00e8 in grado di aumentare il potere delle streghe ed apparteneva proprio a lei. Interrogandosi su come Tom possa utilizzare un oggetto simile deducono che anche la madre di Tom era una strega e proprio lei ha rubato a Malkin il manufatto, indebolendola e permettendo a Gregory di catturarla in passato.\nVenuta a sapere della pietra Malkin ordina ad Alice di recuperarla, promettendole di risparmiare Tom se riuscir\u00e0 nella missione. Si dirige poi nella vicina citt\u00e0, per distruggerla e vendicare la morte di Urag. Mentre i suoi alleati devastano la citt\u00e0 appare la madre di Tom, che uccide il servitore Strix ma tuttavia viene uccisa da Malkin, che la schernisce per aver dato a Tom la pietra che avrebbe potuto salvarle la vita. Alice riesce a sottrarre la pietra a Tom, mandando su tutte le furie Gregory, che tenta di ucciderla, ma Tom si intromette tra i due, permettendole di fuggire e sostenendo che non \u00e8 lei il nemico. Nel frattempo sopraggiunge un altro servitore di Malkin: Radu, che con i suoi servitori riesce a catturare Gregory e a far cadere Tom da una scogliera, convinto di averlo ucciso con la caduta. Mentre \u00e8 privo di sensi Tom ha la visione di sua madre che lo informa della sua morte e gli dice di non piangerla e lo supplica di raggiungere Malkin prima che possa utilizzare il talismano.\nAlla roccaforte le streghe si riuniscono e Malkin tenta di usare i suoi poteri per sedurre Gregory e farlo diventare un suo alleato. Alice \u00e8 distrutta nel venir a sapere che Tom \u00e8 morto e per il rimorso delle sue azioni afferra il talismano e fugge, interrompendo la presa di potere su Gregory che liberatosi inizia a combattere contro Radu, mentre Bony Lizzie \u00e8 costretta ad ostacolare Malkin per difendere sua figlia. Arriva anche Tom che viene ostacolato da Sarikin, la donna leopardo, che riesce a uccidere solo dopo aver recuperato la pietra, salvando poi Alice da Virahadra, il re delle spade, mentre Gregory uccide Radu. Malkin sconfigge e uccide Bony Lizzie davanti ad Alice, ma viene gravemente ferita a sua volta. Gregory affronta Malkin nella sua stanza mentre lei sembra prossima alla morte. Malkin lo afferra con i suoi artigli ma Tom libera Gregory, e la finisce bruciando il suo corpo.\nGregory riconosce la forza di Tom per aver compiuto ci\u00f2 che lui non era riuscito a fare finora, e ritenendo il suo apprendistato completato gli incide il marchio che indica il suo stato come suo successore. Alice decide di andarsene, ma promette a Tom che si incontreranno ancora. Tom \u00e8 convinto di poter finalmente partire con Gregory come suo pari, ma quest'ultimo gli dice che \u00e8 pronto per difendere da solo il regno insieme a Zanna, mentre Gregory vuole godersi la pensione.\nTom e Zanna partono quindi insieme verso la citt\u00e0 pi\u00f9 vicina dopo aver udito le campane suonare, segno che sono richiesti i loro servigi.\nProduzione.\nGli effetti speciali del film sono stati realizzati grazie a un finanziamento della portata di 5 milioni di dollari alla compagnia della Rhythm &amp; Hues Seeks, cui la produzione si \u00e8 affidata e che \u00e8 finita in bancarotta quando il film doveva ancora finire le riprese, perch\u00e9 venisse completato il lavoro sul film, dal momento che la Universal e la Fox avevano fornito prestiti non sufficienti per coprire l'opera per intero.\nDistribuzione.\nIl film \u00e8 stato distribuito in Francia il 17 dicembre 2014. Negli Stati Uniti doveva essere distribuito il 17 gennaio 2014, ma la data \u00e8 stata posticipata al 6 febbraio 2015. In Italia \u00e8 uscito nelle sale cinematografiche il 19 febbraio 2015."}
{"id": "4605990", "revid": "60033532", "url": "https://it.wikipedia.org/wiki?curid=4605990", "title": "Seventh Son", "text": ""}
{"id": "4605992", "revid": "729019", "url": "https://it.wikipedia.org/wiki?curid=4605992", "title": "Volo Asiana Airlines 733", "text": "Il volo Asiana Airlines 733 (OZ733/AAR733) era un volo civile domestico operato dalla sudcoreana Asiana Airlines in servizio dall'aeroporto Internazionale di Seul-Gimpo all'aeroporto di Mokpo, in Corea del Sud. Il Boeing 737 che lo operava precipit\u00f2 il 26 luglio 1993 nell'area di Hwawon della Contea di Haenam, nella provincia della Jeolla Meridionale. La causa dell'incidente venne individuata in un errore del pilota che port\u00f2 a un volo controllato contro il suolo. 68 dei 116 passeggeri e membri dell'equipaggio a bordo persero la vita.\nL'aereo.\nIl velivolo coinvolto era un Boeing 737-500, marche HL7229, numero di serie 24805, numero di linea 1878. Aveva volato per la prima volta il 14 gennaio 1990 e venne consegnato alla danese Maersk Air nel giugno dello stesso anno. Pass\u00f2 poi alla Asiana Airlines nel novembre del 1992. Era equipaggiato con 2 motori turboventola CFMI CFM56-3B1. Al momento dell'incidente l'aereo aveva circa tre anni e aveva accumulato ore di volo in cicli di decollo-atterraggio.\nL'incidente.\nIl 26 luglio 1993, il volo 733 decoll\u00f2 da Seul diretto a Mokpo, per un arrivo previsto alle 15:15. In quelle ore le condizioni meteorologiche nella zona di Mokpo segnalavano forti piogge e vento. Il volo prevedeva di atterrare sulla pista 06 e l'aereo effettu\u00f2 il primo tentativo di atterraggio non riuscito alle 15:24, seguito da un secondo tentativo di atterraggio alle 15:28, anch'esso fallito. Alle 15:38 l'aereo effettu\u00f2 un terzo tentativo. Il bimotore scomparve dai radar alle 15:41. Alle 15:48, l'aereo urt\u00f2 contro un crinale del monte Ungeo, a . Alle 15:50 il relitto venne individuato vicino a Masanri, provincia di Jeolla meridionale, a circa 10 chilometri a sud-ovest dell'aeroporto di Mokpo. La notizia venne riportata da due passeggeri sopravvissuti che fuggirono dal relitto e corsero a un villaggio sotto la montagna.\nLe indagini.\nAsiana Airlines annunci\u00f2, dopo l'incidente, che l'aereo aveva tentato tre volte di atterrare e che sembrava essere precipitato. Le piste non avevano un ILS installato. L'aeroporto di Mokpo era dotato solo di VOR/DME, con il risultato che i piloti eseguivano tentativi di atterraggio eccessivi in alcuni casi, ed era una delle cause dell'incidente. Il pubblico ministero incaricato di indagare sull'incidente annunci\u00f2 che l'aereo era scomparso dalla normale rotta di volo. Entrambi i piloti rimasero uccisi nello schianto. Chung Jong-hwan, direttore generale del Ministero dei trasporti, afferm\u00f2 che le azioni del comandante Hwang avevano causato l'incidente. Un'indagine rivel\u00f2 che errori dei piloti erano la causa dell'incidente; infatti, l'aereo aveva iniziato la discesa mentre stava ancora passando sopra la cima di una montagna. I registratori di volo vennero trovati e analizzati. Dalle registrazioni emerse che dopo il terzo tentativo, l'equipaggio disse alla torre di controllo che l'aereo stava virando fuori rotta. Secondo il registratore vocale della cabina di pilotaggio (CVR), il comandante Hwang port\u00f2 l'aereo al di sotto dell'altitudine minima di sicurezza (), poich\u00e9 disse, \"OK, 800 [piedi]\", pochi secondi prima dell'impatto.\nConseguenze.\nQuesto \u00e8 stato il primo incidente aereo con vittime (e al 2020, il peggiore) di Asiana Airlines da quando \u00e8 stata fondata la compagnia aerea. Dopo l'incidente, Asiana sospese la rotta Gimpo-Mokpo. La compagnia aerea pag\u00f2 un risarcimento alle famiglie delle vittime. Inoltre, all'epoca, il dipartimento dei trasporti stava progettando di costruire l'aeroporto internazionale di Muan nella contea di Muan, provincia di Jeolla. Quando l'aeroporto internazionale di Muan venne aperto nel 2007, l'aeroporto di Mokpo fu chiuso e trasformato in una base militare. L'incidente indusse anche Asiana a cancellare l'ordine di Boeing 757-200 a favore dell'Airbus A321.\nDopo lo schianto del volo 733, Asiana Airlines ebbe altri due incidenti nel luglio del 2011 e nel luglio del 2013, provocando quella che la compagnia aerea defin\u00ec la \"maledizione dei sette\".\nIl volo 733 all'epoca fu il peggior disastro aereo in Corea del Sud. Venne superato dal volo Air China 129, precipitato il 15 aprile 2002, con 129 vittime. Fu anche il peggior incidente che coinvolse un Boeing 737-500 in quel momento. Venne superato dal volo Aeroflot 821, precipitato il 14 settembre 2008, con 88 vittime. Al 2020, il volo 733 rimane il secondo peggior incidente in entrambe queste categorie."}
{"id": "4605995", "revid": "287204", "url": "https://it.wikipedia.org/wiki?curid=4605995", "title": "Cerchio di Bankoff", "text": "In geometria, il cerchio di Bankoff \u00e8 un tipo notevole di cerchio di Archimede che pu\u00f2 essere costruito a partire da un arbelo. Viene definito cerchio di Archimede qualsiasi cerchio di area pari ad ognuno dei due cerchi gemelli di Archimede. La prima costruzione del cerchio di Bankoff \u00e8 attribuita al matematico e dentista statunitense Leon Bankoff.\nCostruzione.\nIl cerchio di Bankoff viene costruito a partire da un arbelo, una figura geometrica costituita da un semicerchio esterno e da due semicirconferenze interne pi\u00f9 piccole, tangenti tra loro e con il semicerchio iniziale. Quindi viene disegnato un cerchio completo \"C\"1 all'interno dell'arbelo e tangente ai tre semicerchi nei punti \"P\"A, \"P\"B e \"P\"C. Il cerchio di Bankoff viene infine costruito imponendone il passaggio per tre punti: i due punti di tangenza del cerchio \"C\"1 con le semicirconferenze interne dell'arbelo, e la cuspide interna dell'arbelo stesso.\nPropriet\u00e0.\nIl cerchio di Bankoff costruito a partire da un arbelo ha la propriet\u00e0 di essere congruente a ciascuno dei due cerchi gemelli di Archimede costruiti a partire dallo stesso arbelo.&lt;br&gt;\nInoltre, definendo con \"r\" il rapporto fra il diametro di uno dei due semicerchi interni e il diametro del semicerchio esterno:\nil raggio del cerchio di Bankoff \u00e8 dato dalla seguente relazione:"}
{"id": "4605997", "revid": "47767", "url": "https://it.wikipedia.org/wiki?curid=4605997", "title": "Mederic", "text": ""}
{"id": "4605998", "revid": "47767", "url": "https://it.wikipedia.org/wiki?curid=4605998", "title": "M\u00e9d\u00e9ric", "text": ""}
{"id": "4606002", "revid": "60033738", "url": "https://it.wikipedia.org/wiki?curid=4606002", "title": "Osservatori (Fringe)", "text": ""}
{"id": "4606008", "revid": "30610", "url": "https://it.wikipedia.org/wiki?curid=4606008", "title": "Henry Petty-FitzMaurice, III marchese di Lansdowne", "text": ""}
{"id": "4606017", "revid": "125659162", "url": "https://it.wikipedia.org/wiki?curid=4606017", "title": "Romualdo I Guarna", "text": "Biografia.\nNacque a Benevento dalla Famiglia Guarna. Fu nominato cardinale da papa Pasquale II nel concistoro del 1112. Rappresent\u00f2 la Chiesa come legato pontificio per negoziare la pace con i Normanni. Nel 1121 fu nominato arcivescovo di Salerno. \nMor\u00ec nel 1137.\nConclavi.\nRomualdo Guarna partecip\u00f2 a due elezioni papali:"}
{"id": "4606018", "revid": "1728", "url": "https://it.wikipedia.org/wiki?curid=4606018", "title": "Pietro di Borbone-Due Sicilie", "text": " \u00c8 uno dei pretendenti al trono del Regno delle Due Sicilie come rappresentante del ramo primogenito (italo-spagnolo) dei Borbone delle Due Sicilie e \"Primogenito Farnesiano\", in contrapposizione con Carlo di Borbone-Due Sicilie, duca di Castro, rappresentante del cosiddetto ramo cadetto italo-francese.\nBiografia.\nInfanzia.\nFiglio dell'Infante di Spagna Carlo Maria di Borbone-Due Sicilie (1938-2015), gi\u00e0 Duca di Calabria, e della principessa Anna d'Orl\u00e9ans (n. 1938), figlia di Enrico d'Orl\u00e9ans, Conte di Parigi, e di Isabella d'Orl\u00e9ans-Braganza. Nipote in linea paterna del Principe Alfonso di Borbone e della Principessa Alicia di Parma.\nMatrimonio.\nHa sposato il 30 marzo 2001 a Madrid Sof\u00eda Landaluce y Melgarejo (Madrid, 23 novembre 1973), figlia di Jos\u00e9 Manuel Landaluce y Dom\u00ednguez (1944) e di sua moglie, Mar\u00eda de las Nieves Blanca Melgarejo y Gonz\u00e1lez (1946 - Madrid, 6 gennaio 2009), dalla quale ha avuto sette figli.\nAttivit\u00e0 dinastica.\nRivendica la cosiddetta \"Primogenitura Farnesiana\", ovvero di essere l'esponente in linea diretta di discendenza dei Borbone-Due Sicilie, ereditaria dei titoli nobiliari e degli ordini cavallereschi appartenuti alla dinastia Farnese.\nIn Spagna dal 2014 succede al padre nel presiedere, come Gran Commendatore, lo spagnolo Ordine militare di Alc\u00e1ntara e come Presidente del Real Consiglio degli Ordini Militari (di Santiago, di Calatrava, di Alc\u00e1ntara e di Montesa), istituzione statale incaricata del funzionamento e della gestione degli ordini cavallereschi.\nDuca di Noto dalla nascita, dal 5 novembre 2015 (data della morte del padre) \u00e8 Duca di Calabria, Conte di Caserta, in contrapposizione con S.A.R. il principe Carlo di Borbone-Due Sicilie Duca di Castro, che rivendica gli stessi titoli di Gran Maestro dell'Insigne e reale ordine di San Gennaro, del Reale ordine di San Ferdinando e del merito, del Sacro militare ordine costantiniano di San Giorgio, del Reale ordine di Francesco I e del Reale e militare ordine di San Giorgio della Riunione.\nIl Regno di Spagna riconosce Pietro di Borbone-Due Sicilie come capo della casata, .\nDiscendenza.\nDon Pietro e Sof\u00eda Landaluce y Melgarejo hanno avuto sette figli:\nDisputa dinastica.\nLa sua pretesa al trono del Regno delle Due Sicilie \u00e8 disputata da Carlo di Borbone-Due Sicilie, duca di Castro.\nIl 25 gennaio 2014 \u00e8 stato firmato a Napoli un atto di riconciliazione tra i due rami della famiglia nel quale si riconoscono mutualmente rispettivi titoli.\nIl 14 maggio 2016, per\u00f2, Carlo di Borbone-Due Sicilie, non avendo figli maschi, e per la prima volta nella storia del Casato dei Borbone-Due Sicilie, decide di non riconoscere le regole di successione che privilegiano la linea maschile, abolendo il criterio di successione della legge salica, richiamandosi al diritto europeo (Trattato di Lisbona, 2009) che proibisce la discriminazione tra uomini e donne. Questa decisione viene contestata da Pedro di Borbone-Due Sicilie, in quanto illegittimo rispetto al codice legislativo dell'ex Regno delle Due Sicilie e rispetto alle leggi ed alle tradizioni di famiglia. .\nNel Regno di Spagna in virtu della titolatura del padre quale Infante di Spagna ha il trattamento di \"Excelent\u00edsimo Se\u00f1or\" e \"Grande de Espa\u00f1a\"."}
{"id": "4606031", "revid": "832642", "url": "https://it.wikipedia.org/wiki?curid=4606031", "title": "Ondata di freddo dell'inverno fra il 1407 e il 1408", "text": ""}
{"id": "4606032", "revid": "767487", "url": "https://it.wikipedia.org/wiki?curid=4606032", "title": "Butterfly Kiss - Il bacio della farfalla", "text": "Butterfly Kiss - Il bacio della farfalla (\"Butterfly Kiss\") \u00e8 un film del 1995 diretto da Michael Winterbottom.\nTrama.\nEunice, \u00e8 una serial killer bisessuale che incontra Miriam, una ragazza ingenua, innocente e solitaria che, scappata da casa diviene la sua amante e complice.\nDistribuzione.\nIl film \u00e8 stato presentato in concorso al 45\u00ba Festival di Berlino nel 1995."}
{"id": "4606033", "revid": "481666", "url": "https://it.wikipedia.org/wiki?curid=4606033", "title": "Carmen e Charlot", "text": ""}
{"id": "4606034", "revid": "832642", "url": "https://it.wikipedia.org/wiki?curid=4606034", "title": "Inverno 1407-1408", "text": ""}
{"id": "4606035", "revid": "832642", "url": "https://it.wikipedia.org/wiki?curid=4606035", "title": "Inverno tra il 1407 e il 1408", "text": ""}
{"id": "4606036", "revid": "832642", "url": "https://it.wikipedia.org/wiki?curid=4606036", "title": "Ondata di freddo dell'inverno 1407-1408", "text": ""}
{"id": "4606038", "revid": "832642", "url": "https://it.wikipedia.org/wiki?curid=4606038", "title": "Ondata di freddo dell'inverno 1407/1408", "text": ""}
{"id": "4606046", "revid": "647919", "url": "https://it.wikipedia.org/wiki?curid=4606046", "title": "Diamante codarossa", "text": ""}
{"id": "4606047", "revid": "122315", "url": "https://it.wikipedia.org/wiki?curid=4606047", "title": "Diamante cigliarosse", "text": ""}
{"id": "4606048", "revid": "647919", "url": "https://it.wikipedia.org/wiki?curid=4606048", "title": "Diamante zebrato", "text": ""}
{"id": "4606054", "revid": "416175", "url": "https://it.wikipedia.org/wiki?curid=4606054", "title": "Exotica (genere musicale)", "text": "L'exotica \u00e8 un genere musicale divenuto popolare durante gli anni cinquanta e sessanta.\nStoria.\nL'album \"Ritual of the Savage (Le Sacre du Voyage)\" di Les Baxter, pubblicato nel 1952, \u00e8 considerato una pietra miliare dell'exotica. Oltre a presentare esuberanti arrangiamenti orchestrali accostati a ritmi tribali, contiene alcuni brani divenuti classici del genere (\"Quiet Village\", \"Jungle River Boat\", \"Love Dance\", e \"Stone God\"). Durante gli anni cinquanta, Baxter pubblic\u00f2 alcuni brani che contribuirono, in un secondo momento, ad affermare il genere. Essi includono \"Tamboo!\" (1956), \"Caribbean Moonlight\" (1956), \"Ports of Pleasure\" (1957), e \"The Sacred Idol\" (1960). I musicisti dai quali Baxter trasse ispirazione furono Ravel e Stravinsky.\nNel 1957 Martin Denny realizz\u00f2 una cover del brano \"Quiet Village\" di Baxter, adoperando versi di uccelli esotici e vibrafoni che sostituivano le sezioni d'archi della traccia originale. La versione di Denny raggiunse la seconda posizione delle classifiche di Billboard, mentre l'album che la conteneva, \"Exotica\", raggiunse la prima. Presto gli sviluppi delle nuove tecnologie stereo avrebbero influito nelle produzioni di importanti musicisti exotica quali Juan Garc\u00eda Esquivel ed Arthur Lyman.\nGrazie all'aumento della popolarit\u00e0 dell'exotica, venne successivamente pubblicato un grande numero di dischi di quel genere. Molte delle produzioni uscite in questo periodo includono cover (soprattutto di Baxter) oppure variazioni di standard di musica leggera ed hawaiana. Queste pubblicazioni includono \"Exotica\" di Ted Auletta, \"Exotic Percussion\" di Stanley Black and his Orchestra, \"Orienta\" di Gerald Fried, \"Taboo\" e \"Taboo 2\" di Arthur Lyman e \"The Sounds of Exotic Island\" dei The Surfmen. Nonostante ci\u00f2, alcuni compositori pubblicarono materiale originale che include \"Voodoo\" di Robert Drasnin, \"Africana\" di Chaino, \"Pagan Festival\" di Dominic Frontiere And His Orchestra, e \"White Goddess\" di Frank Hunter.\nDopo aver goduto di un discreto successo lungo la prima met\u00e0 degli anni sessanta, l'exotica sub\u00ec un notevole cal\u00f2 di popolarit\u00e0 che rimase inalterato fino alla met\u00e0 degli novanta, periodo in cui avvenne il revival del genere.\nCaratteristiche.\nQuesta musica, il cui etimo indica un \"surrogato tropicale\", tende ad imitare o rievocare la musica oceanica (di luoghi quali Polinesia, Melanesia, Micronesia, sud-est asiatico e, soprattutto, Hawaii) pur non essendo tradizionale di quei luoghi. Uno degli esponenti del genere, Martin Denny, la defin\u00ec \"una combinazione di Oceania e oriente... quello che, secondo l'immaginazione di molte persone, sarebbero le isole... \u00e8 tuttavia pura fantasia\".\nL'exotica fa generalmente affidamento su una considerevole variet\u00e0 di strumenti anche insoliti: conga, bongo, vibrafoni, gong birmani ed indonesiani, canne di bamboo usate come percussioni e altri. Il genere riproduce inoltre suoni animaleschi che rievocano i pericoli della giungla, mentre viene dedicato poco spazio ai testi."}
{"id": "4606064", "revid": "767487", "url": "https://it.wikipedia.org/wiki?curid=4606064", "title": "Frauds (film 1915)", "text": "Frauds \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company. Venne girato a Chicago, dove la casa di produzione aveva la sua sede principale\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche USA il 1\u00ba maggio 1915."}
{"id": "4606065", "revid": "1833487", "url": "https://it.wikipedia.org/wiki?curid=4606065", "title": "Camgirl", "text": "La camgirl \u00e8 una donna che si esibisce in spettacoli erotici o pornografici raggiungendo i propri clienti attraverso una webcam collegata a Internet. Quando a esibirsi in questo modo \u00e8 un uomo si usa invece il termine camboy.\nDescrizione.\nLe camgirl possono essere delle pornostar di professione, ma pi\u00f9 comunemente si tratta di studentesse o casalinghe che dedicano un'apposita fascia oraria a questa attivit\u00e0 in cerca di un facile guadagno. Possono essere contattate tramite siti Internet specializzati nell'offrire questo genere di intrattenimento; le forme di pagamento sono variabili e possono consistere in una tariffazione oraria, in ricariche di conti online, oppure possono consistere nell'acquisto di specifici \"regali\" richiesti dalla camgirl in questione. Una fonte di guadagno pu\u00f2 anche derivare dal traffico pubblicitario generato dal sito Internet, il quale richiede da parte sua un contributo monetario alla camgirl.\nUna sentenza della Corte di Cassazione del 2003 ha equiparato l'attivit\u00e0 delle camgirl a quella delle prostitute, sostenendo che anche in assenza del contatto fisico basta l'interazione con il cliente e il ricevimento di una somma di denaro."}
{"id": "4606070", "revid": "767487", "url": "https://it.wikipedia.org/wiki?curid=4606070", "title": "20 anni di meno", "text": "20 anni di meno (\"20 ans d'\u00e9cart\") \u00e8 un film del 2013 diretto da David Moreau.\nTrama.\nAlice Lantins ha 38 anni. Bella e ambiziosa, si \u00e8 sempre mostrata impeccabile e dedita al lavoro al punto da dimenticare la sua vita privata. Avrebbe tutto ci\u00f2 che serve per essere la nuova direttrice della rivista \"Rebelle\", anche se il suo capo preferirebbe promuovere una sua collega pi\u00f9 giovane e dall'immagine pi\u00f9 ribelle.\nDurante un viaggio in Brasile incontra Balthazar, un giovane studente un po' impacciato, che si innamora di lei, ma il sentimento non \u00e8 inizialmente corrisposto, forse anche a causa della diversa et\u00e0. Il giovane avr\u00e0 la sua occasione quando Alice si rende conto che avere un fidanzato pi\u00f9 giovane di lei pu\u00f2 aiutare la sua promozione. Cos\u00ec si rende pi\u00f9 disponibile con Balthazar fingendo, davanti al capo, di avere una vita movimentata. Man mano che si frequentano, Alice inizia a provare dei sentimenti, ma il giovane si accorger\u00e0 di essere stato usato e preso in giro per una promozione. Questo crea un tale sconforto in Balthazar da non volerla pi\u00f9 rivedere. Lei lo riconquister\u00e0 con un discorso molto toccante."}
{"id": "4606071", "revid": "767487", "url": "https://it.wikipedia.org/wiki?curid=4606071", "title": "The Tie That Binds (film 1915)", "text": "The Tie That Binds \u00e8 un cortometraggio muto del 1915 scritto, diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 30 aprile 1915."}
{"id": "4606081", "revid": "76963", "url": "https://it.wikipedia.org/wiki?curid=4606081", "title": "Dickie Moore", "text": "Biografia.\nLa sua prima apparizione, sia pure non accreditata, risale al 1927 nel film \"The Beloved Rogue\" con John Barrymore. A soli 7 anni venne poi scelto da Hal Roach ed entr\u00f2 nel cast fisso della serie \"Simpatiche canaglie\".\nContinu\u00f2 a lavorare in diversi film, i pi\u00f9 famosi dei quali sono \"Venere bionda\" (1932), nel ruolo del figlio di Marlene Dietrich, e \"Oliver Twist\" (1933), di cui fu protagonista.\nCon l'adolescenza prosegu\u00ec la carriera nel cinema ma con meno successo, fino al ritiro a partire dagli anni cinquanta.\nViene ricordato per essere stato il secondo attore a baciare sullo schermo Shirley Temple nel film \"Miss Annie Rooney\" (1942).\nNegli anni successivi torn\u00f2 a recitare per la televisione e il teatro. Nel 1984 pubblic\u00f2 il libro \"Twinkle, Twinkle, Little Star\", nel quale raccont\u00f2 la sua - e quella di altri - esperienza di attore bambino.\nNel 1988 spos\u00f2 in terze nozze l'attrice Jane Powell: il matrimonio dur\u00f2 fino alla morte di lui, avvenuta il 7 settembre 2015, a 89 anni."}
{"id": "4606082", "revid": "81195", "url": "https://it.wikipedia.org/wiki?curid=4606082", "title": "Cam girl", "text": ""}
{"id": "4606083", "revid": "200679", "url": "https://it.wikipedia.org/wiki?curid=4606083", "title": "Trigono fibroso", "text": ""}
{"id": "4606084", "revid": "819238", "url": "https://it.wikipedia.org/wiki?curid=4606084", "title": "Filovia Carrara-Marinella di Sarzana", "text": "La filovia Carrara-Marinella di Sarzana era una linea filoviaria in esercizio dal 1955 al 1985.\nStoria.\nLa linea nacque per sostituire la tranvia elettrica per Marina di Carrara risalente al 1915. Realizzata dalla Societ\u00e0 Elettrica Nazionale e gestita dall'Azienda Municipalizzata Autofiloviaria Carrarese (AMAC), fu aperta il 5 giugno 1955 sul percorso Carrara-Paradiso-Fossa Maestra. Per prestare servizio sulla nuova linea furono acquistati dodici filobus Alfa Romeo, a cui se ne aggiunsero altri due l'anno successivo.\nIl 7 giugno 1957 la filovia fu prolungata a Marinella di Sarzana: tale incremento di percorso portava la linea ad oltre 10\u00a0km di lunghezza.\nLa linea, che vantava un forte livello di traffico in particolare nei mesi estivi (in quanto transitava in zone ricche di stabilimenti balneari), cambi\u00f2 svariate volte gestore: nel 1964 l'AMAC fu sostituita dalla ACSPM, a cui subentr\u00f2 nel 1971 l'ATNA.\nCon la riorganizzazione del trasporto pubblico della provincia, dal 1\u00ba gennaio 1980 la linea fu gestita dal Consorzio Apuano Trasporti (CAT). Sotto la nuova gestione si procedette a rinnovare gli impianti fissi e i mezzi, logorati da venticinque anni di servizio: nel 1982 quattro filobus della dotazione originaria furono ricostruiti con una nuova carrozzeria realizzata dalla Portesi di Rezzato (BS), e l'anno successivo furono acquisiti dalla rete filoviaria di Cremona quattro filobus. Sui filobus ricostruiti non fu montato il servosterzo, ritenuto non necessario a causa del ridotto numero di curve: la mancanza sfoci\u00f2 in una controversia sindacale che port\u00f2 alla chiusura della linea il 26 dicembre 1985.\nCaratteristiche.\nLa filovia, considerata all'epoca della sua apertura una delle pi\u00f9 moderne d'Italia, era alimentata a 600 V corrente continua, e il bifilare era dotato della sospensione elastica Kummler&amp;Matter (fatta eccezione per scambi e incroci).\nIl percorso partiva dalla piazza centrale Farini (poi piazza G. Matteotti), proseguendo per via Roma, viale XX Settembre e quindi seguendo la SS 432 fino a Marinella di Sarzana. Con l'estensione a Marinella di Sarzana la filovia si trov\u00f2 ad essere, caso unico in Italia, una linea interregionale, in quanto il nuovo capolinea si trovava in Liguria: nei progetti originari la linea sarebbe dovuta proseguire congiungendosi con la rete filoviaria della Spezia.\nIl servizio prevedeva due tipologie di corse: una parte diretta da Carrara a Marinella di Sarzana e le restanti transitanti per la stazione di Carrara-Avenza, raggiunta da un anello passante. Nei pressi della stazione si trovava anche il deposito, dal 2012 utilizzato come deposito per i mezzi della Protezione Civile."}
{"id": "4606085", "revid": "81195", "url": "https://it.wikipedia.org/wiki?curid=4606085", "title": "Camboy", "text": ""}
{"id": "4606086", "revid": "81195", "url": "https://it.wikipedia.org/wiki?curid=4606086", "title": "Cam boy", "text": ""}
{"id": "4606088", "revid": "56620", "url": "https://it.wikipedia.org/wiki?curid=4606088", "title": "Banca centrale d'Egitto", "text": "La Banca Centrale d'Egitto \u00e8 la banca centrale dell'Egitto. Il capitale versato della Banca ammonta 1 miliardo di Lire Egiziane. Secondo il suo sito web, la Banca:"}
{"id": "4606089", "revid": "729019", "url": "https://it.wikipedia.org/wiki?curid=4606089", "title": "Scheletro fibroso del cuore", "text": "Lo scheletro fibroso del cuore \u00e8 rappresentato da un insieme di robuste formazioni connettivali, costituite da fibre collagene e in minor parte da fibre elastiche, localizzato principalmente sul piano valvolare cardiaco.\nFunzioni.\nLo scheletro fibroso ha il compito di dare attacco ai fasci muscolari costituenti la parete degli atri e dei ventricoli, e di fornire una base d'impianto per le valvole cardiache, tenendole ancorate alla massa ventricolare anche tramite lamine connettivali. Caratteristica dello scheletro fibroso \u00e8 quella di possedere la dinamicit\u00e0 e la deformabilit\u00e0 necessarie al corretto funzionamento valvolare, pur costituendo una struttura solida.\nForma inoltre una parete divisoria tra la muscolatura atriale e quella ventricolare, tale da isolare elettro-fisiologicamente le due parti dell'organo e da rendere il sistema di conduzione del cuore l'unico mezzo di comunicazione elettrica, facendo s\u00ec che la contrazione di atri e ventricoli non sia contemporanea.\nStruttura.\nLo scheletro fibroso \u00e8 composto da:\nL'anello fibroso polmonare, situato a livello della valvola omonima e dell'origine dell'arteria polmonare, non \u00e8 direttamente coinvolto nella costituzione dello scheletro fibroso, a causa della sua posizione pi\u00f9 avanzata e leggermente fuori piano rispetto agli altri tre anelli. Dalla parte posteriore del suo contorno origina, tuttavia, il \"tendine del cono\", che lo lega alla semiluna destra della valvola aortica dirigendosi obliquamente e indietro; come le altre strutture, anche il tendine del cono \u00e8 punto di attacco per i fasci muscolari miocardici.\nTrigono fibroso destro.\nIl trigono fibroso destro, noto anche come corpo fibroso centrale, \u00e8 una robusta massa di forma triangolare posta tra l'orifizio aortico (valvola aortica) e i due orifizi atrio-ventricolari (valvole tricuspide e bicuspide).\nEsso non solo delimita un tratto del contorno degli orifizi valvolari, ma si pu\u00f2 considerare un punto di partenza e anche di incrocio delle fibre collagene che vanno a costituire gli anelli fibrosi dei relativi orifizi.\nIl trigono fibroso destro si prolunga poi nella parte membranacea del setto interventricolare, dove viene attraversato dal fascio di His del sistema di conduzione del cuore.\nTrigono fibroso sinistro.\nIl trigono fibroso sinistro si trova tra l'orifizio atrio-ventricolare sinistro e quello aortico; molto pi\u00f9 piccolo del destro, ne riprende la struttura e vi si collega prolungandosi posteriormente."}
{"id": "4606090", "revid": "110624739", "url": "https://it.wikipedia.org/wiki?curid=4606090", "title": "Francesco Santoro-Passarelli", "text": "Biografia.\nNella sua lunga carriera di docente universitario, iniziata nel 1928 come professore incaricato a Urbino, proseguitasi come ordinario a Catania, Padova e Napoli, e conclusasi nel 1977 alla facolt\u00e0 di giurisprudenza dell'universit\u00e0 La Sapienza dove fu chiamato nel 1947, ha insegnato istituzioni di diritto privato, diritto civile e diritto del lavoro. \n\u00c8 anche stato presidente dell'Unione giuristi cattolici italiani. \u00c8 l'autore di numerose pubblicazioni, fra cui le \"Dottrine generali del diritto civile\", prima opera del suo genere dopo l'entrata in vigore del codice civile del 1942, e un fortunato manuale di diritto del lavoro ristampato innumerevoli volte. \nHa partecipato a numerose commissioni ministeriali incaricate di redigere testi normativi in materia privatistica. Ad esempio, fu membro di uno dei comitati per il codice civile del 1942, occupandosi in particolare delle disposizioni sulle successioni. \u00c8 stato anche uno dei principali ispiratori della riforma del diritto di famiglia del 1975. \nPresidente dell'Ina dal 1960 al 1972. \u00c8 stato anche vice presidente del Consiglio Superiore della Pubblica Istruzione e membro del CNEL.\nL'Accademia Nazionale dei Lincei, della quale fu socio dal 1952, per ricordarlo, ha istituito il \"Premio Francesco Santoro-Passarelli\" da attribuirsi ai migliori studiosi del diritto civile o del diritto del lavoro."}
{"id": "4606091", "revid": "144796", "url": "https://it.wikipedia.org/wiki?curid=4606091", "title": "Marchese di Abercorn", "text": ""}
{"id": "4606094", "revid": "767487", "url": "https://it.wikipedia.org/wiki?curid=4606094", "title": "Guillermo Sara", "text": ""}
{"id": "4606096", "revid": "767487", "url": "https://it.wikipedia.org/wiki?curid=4606096", "title": "How Slippery Slim Saw the Show", "text": "How Slippery Slim Saw the Show \u00e8 un cortometraggio muto del 1915 diretto da Roy Clements.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 6 maggio 1915."}
{"id": "4606102", "revid": "2056951", "url": "https://it.wikipedia.org/wiki?curid=4606102", "title": "Groom of the Stole", "text": "Il Groom of the Stole era un funzionario della Casa Reale britannica, una posizione datata all'epoca degli Stuart (dal 1603 circa) ma riusc\u00ec ad evolversi dal primitivo \"Groom of the Stool\", incarico gi\u00e0 esistente durante il regno di Elisabetta I. L'originale nomenclatura derivava dal trono utilizzato (\"Stul\" \u00e8 il termine Nordico e Inglese primitivo per \"Chair\", cio\u00e8 Sedia). Nell'era vittoriana l'incarico venne riesaminato e rinominato come \"Groom of the Stole\", dal latino \"stola\", un tipo di veste.\nOrigini dell'incarico.\nIl \"Groom of the Stool\", ufficialmente indicato come \"Groom of the King's Close Stool\", nei primi tempi era responsabile dell'assistenza del re nel momento dell'espletazione delle sue funzioni corporali di escrezione e abluzione, mantenendo un'aura di decoro reale per il procedimento. Vi \u00e8 da dire che egli era inoltre responsabile degli articoli necessari al momento al quale era preposto, come la \"comoda\" (\"close\" perch\u00e9 era utilizzata in una stanza privata), il lavabo, l'acqua, le spugne, la stoffa per la pulitura (all'epoca la carta igienica ancora non esisteva), nonch\u00e9 delle tende per preservare la \"privacy\" reale.\nLa questione e cos\u00ec l'incarico possono apparire futili e persino poco dignitosi, ma in realt\u00e0 questo era di grande importanza, soprattutto quando il sovrano si trovava a viaggiare perch\u00e9 nelle residenze in cui alloggiava, soprattutto se ospitato presso altre residenze non reali, i servizi potevano lasciare a desiderare.\nIl compito del \"Groom of the Stool\" era anche quello di monitorare la dieta del re nonch\u00e9 della pulizia perfetta degli oggetti sino all'uso successivo. La problematica del momento intimo del re era data spesso dalla presenza di vestiti complessi da indossare e da togliere, soprattutto durante l'inverno, con dozzine di bottoni e lacci, spesso arricchiti da ricami in oro o con perle e pietre preziose cucite. Spesso il \"Groom of the Stool\" aveva anche il compito di pulire personalmente il re dopo che avesse espletato le proprie funzioni, dal momento che in assenza dell'attuale carta igienica era difficile assicurarsi una corretta pulizia propria per il decoro del sovrano.\nDato il ruolo delicato, il personaggio era estremamente stimato dal sovrano al quale quest'ultimo dava confidenza ed egli veniva scelto per le particolari qualit\u00e0 personali che rendevano il re a suo agio in sua compagnia. La posizione era di estremo potere poich\u00e9 il \"Groom of the Stool\" agiva da consigliere privato segreto del re e la maggior parte dei cortigiani lo rispettavano e, in molti casi, lo temevano.\nDall'et\u00e0 dei Tudor, alla figura di \"Groom of the Stool\" assursero persone come Hugh Denys, che era membro della \"gentry\" del Gloucestershire e che mor\u00ec avendo quattro castelli di sua propriet\u00e0.\nEvoluzione dell'incarico all'epoca degli Stuart.\nL'incarico era riservato esclusivamente ai monarchi di sesso maschile e pertanto durante il regno di Elisabetta I il ruolo fu perlopi\u00f9 inesistente, mentre riprese vigore sotto Giacomo I. Il detentore dell'incarico divenne all'epoca degli Stuart (XVII secolo) il primo Lord of the Bedchamber, sempre identificato in un grande nobiluomo. La posizione aveva un potere considerevole perch\u00e9 aveva un accesso intimo al re. Durante il regno di Carlo I il termine \"stool\" sembrava ormai aver perso il suo originario significato di \"sedia\", o pi\u00f9 particolarmente di \"comoda\". L'ufficio era ormai diventato di carattere finanziario e per questo la Regina cambi\u00f2 il significato di \"stole\" indicandola come derivante dal latino \"stola\", una lunga veste indossata dalle donne romane e dai suonatori di flauti durante le feste in onore di Minerva. Lo storico David Starkey ha motivato tale cambiamento come un effetto tipico del vittorianesimo \nL'incarico rimase discontinuo sino all'ascesa di Edoardo VII nel 1901."}
{"id": "4606104", "revid": "2091899", "url": "https://it.wikipedia.org/wiki?curid=4606104", "title": "Vragnizza", "text": "Vragnizza (in croato Vranjic ) \u00e8 un centro abitato della Croazia, frazione della citt\u00e0 di Salona.\nStoria.\nL'abitato di Vragnizza, che si trova sull'omonima penisola, fu popolato fin dalla preistoria, poi all'epoca dei Greci e, infine, al tempo di Roma. Di quest'ultima occupazione, particolarmente importante, furono trovate tracce di edifici, sculture, epigrafi ed alcuni sarcofagi.\nNoto nel medioevo come Durania, port\u00f2 poi il nome di Urania fino al 1205, quando venne distrutto dai Veneziani per rappresaglia contro il vescovo di Spalato, che aveva chiamato le galere di Gaeta in contrapposizione alla Serenissima durante la devastante conquista di Zara, da parte dei crociati, nel loro viaggio verso la Terrasanta.\nVragnizza appartenne per secoli all'arcivescovo di Spalato, e nel XV secolo, vi sorse il massiccio castello arcivescovile, una vera fortezza, intorno al quale sorse il villaggio medioevale. Egli lo possedette fino al 1571, quando fu occupato dai Turchi. Abbandonato dalla popolazione, Vragnizza fu distrutta durante le operazioni belliche che ne seguirono.\nGli Ottomani se ne andarono un secolo pi\u00f9 tardi, nel 1671. Venne, allora, formato l'abitato attuale da emigranti del retroterra, provenienti dai boschi del massiccio dello Zagora, situato sopra la Riviera dei Castelli e dal villaggio di S. Pietro di Dernis. Questi congiunsero l'isola con la terraferma, riempiendo il breve canale che la divideva.\nLa sua chiesa parrocchiale fu eretta e distrutta pi\u00f9 volte dal X secolo, quando fu dedicata a S. Martino, a S. Stefano papa ed alla Madonna. L'ultima ricostruzione risale al 1914, e nel 1928-30, ebbe le pareti affrescate da Jozo Kljakovi\u0107."}
{"id": "4606109", "revid": "767487", "url": "https://it.wikipedia.org/wiki?curid=4606109", "title": "Sue (film 1915)", "text": "Sue \u00e8 un cortometraggio muto del 1915. Il nome del regista non viene riportato nei credit del film.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 3 maggio 1915."}
{"id": "4606110", "revid": "628767", "url": "https://it.wikipedia.org/wiki?curid=4606110", "title": "Miracolo eucaristico di Pozna\u0144", "text": "Il miracolo eucaristico di Pozna\u0144 sarebbe avvenuto nell'omonima cittadina polacca nell'anno 1399: tre ostie consacrate, rubate e profanate da vandali, avrebbero stillato sangue e, gettate dai malfattori, sarebbero state recuperate in modo ritenuto miracoloso.\nStoria.\nNel 1399 a Pozna\u0144, nella Polonia occidentale, un gruppo di amici, ostili al Cristianesimo, commissionarono a una donna, promettendole una grossa ricompensa, il furto di tre ostie consacrate. Appena in possesso delle particole le profanarono con un punteruolo ma, secondo quanto tramandato dalla tradizione, subito sgorg\u00f2 sangue, bagnando il viso di una ragazza del gruppo che era cieca e che recuper\u00f2 la vista. I profanatori cercarono, senza riuscirci, di distruggere le ostie, per poi gettarle in una palude presso il vicino fiume Warta. Successivamente un giovane pastore, passando vicino alla palude, vide le tre ostie luminose sollevate in aria, informando le autorit\u00e0. Dapprima non fu creduto, poi il vescovo Wojciech Jastrzebiec, dopo fervide preghiere, recuper\u00f2 le particole, che discesero nella pisside che teneva in mano.\nIl re Wladyslav Jagiello, recatosi a Pozna\u0144 in pellegrinaggio, fece costruire una chiesa dedicata al Corpus Domini sul luogo dell'episodio. In seguito, nel luogo dove era stato commesso il sacrilegio, venne edificato un santuario, dove tuttora si conserva il tavolo macchiato dal sangue. Attualmente, nella chiesa del Corpus Christi di Pozna\u0144, ogni gioved\u00ec si porta in processione il Santissimo Sacramento per ricordare il presunto miracolo."}
{"id": "4606112", "revid": "767487", "url": "https://it.wikipedia.org/wiki?curid=4606112", "title": "Chuli", "text": "Carriera.\nNel giugno 2013 il giocatore passa dal Recreativo Huelva al Real Betis per circa 600.000 euro, firmando un contratto quadriennale.\nSegna il gol-vittoria nella partita di UEFA Europa League 2013-2014 contro il Vitoria SC in Portogallo (partita finita 1-0)."}
{"id": "4606113", "revid": "11959", "url": "https://it.wikipedia.org/wiki?curid=4606113", "title": "Abu Ja\u02bffar al-Mansur", "text": ""}
{"id": "4606116", "revid": "287204", "url": "https://it.wikipedia.org/wiki?curid=4606116", "title": "Miracolo eucaristico di Poznan", "text": ""}
{"id": "4606118", "revid": "606039", "url": "https://it.wikipedia.org/wiki?curid=4606118", "title": "Bellidia", "text": ""}
{"id": "4606125", "revid": "606039", "url": "https://it.wikipedia.org/wiki?curid=4606125", "title": "Nectoceras", "text": ""}
{"id": "4606127", "revid": "606039", "url": "https://it.wikipedia.org/wiki?curid=4606127", "title": "Virbius", "text": ""}
{"id": "4606128", "revid": "399", "url": "https://it.wikipedia.org/wiki?curid=4606128", "title": "Maravinze", "text": ""}
{"id": "4606137", "revid": "729019", "url": "https://it.wikipedia.org/wiki?curid=4606137", "title": "Tonopah and Tidewater Railroad", "text": "La Tonopah and Tidewater Railroad era una ferrovia adibita principalmente a trasporto merci che si estendeva per circa 338\u00a0km attraversando il deserto del Mojave. La ferrovia fu costruita da Francis Marion Smith, soprannominato il \"re del borace\", e dalla sua compagnia la Pacific Coast Borax Company con l'obbiettivo primario di trasportare il borace estratto dalle miniere ma anche per il trasporto di altri minerali tra cui l'oro.\nPartendo dalla stazione di Ludlow della Atchison, Topeka and Santa Fe Railway attraversava la valle della Morte e la Amargosa Valley terminando nelle cittadine minerarie di Tonopah e Goldfield, nella contea di Nye, in Nevada.\nNon raggiunse tuttavia mai Tidewater nel sud della California limitandosi all'interscambio con la Union Pacific a Crucero e con la Santa Fe a Ludlow.\nI lavori di costruzione ebbero inizio il 30 luglio del 1905 e il suo armamento con rotaie da 50 e 65 libbre/m cominci\u00f2 il 19 novembre. Il completamento dei lavori avvenne alla fine di ottobre del 1907 una volta raggiunta Gold Center in Nevada. Da qui la T&amp;T poteva raggiungere Beatty, in Nevada mediante un accordo per utilizzare il tracciato della Bullfrog Goldfield Railroad.\nIl calo della richiesta di minerale attorno agli anni trenta provoc\u00f2 la dismissione di alcune tratte.\nNel 1940 l'intera linea era fuori servizio. L'abbandono della concessione venne formalizzato ufficialmente il 3 dicembre del 1946.\nLe localit\u00e0 servita dalla ferrovia erano Gold Center, Ashton e Leeland (in Nevada) e Jenifer, Scranton, Bradford, Death Valley Junction, Evelyn, Gerstley, Shoshone, Zabriskie, Tecopa, Acme, Sperry, Dumont, Valjean, Riggs, Silver Lake, Baker, Soda, Resor, Crucero, Mesquite, Broadwell e Ludlow (in California)"}
{"id": "4606142", "revid": "640277", "url": "https://it.wikipedia.org/wiki?curid=4606142", "title": "Roberto Vian", "text": "Biografia.\nArtista autodidatta, sin da piccolo fa notare il suo grande talento per il disegno: i primi soggetti preferiti sono supereroi come Spider-Man e Superman.\nIn et\u00e0 adolescenziale si appassiona ai generi giallo e horror, e su quest'ultimo tema realizza, intorno ai vent'anni, una collana iperrealista per \"L'intrepido\".\nAgli inizi della sua carriera lavora negli studi di Stelio Fenzo e Vladimiro Missaglia, per poi entrare nel mondo del fumetto sotto la guida del Maestro Giovan Battista Carpi, e successivamente con Giorgio Cavazzano, presso la Disney Academy.\nVian inizier\u00e0 cos\u00ec una proficua collaborazione con la Disney, iniziata nel 1992 e proseguita nel tempo per oltre duecento storie; spiccano i contributi a numerose saghe come \"Wizards of Mickey\", \"Paperinik contro tutti\", \"I mercoled\u00ec di Pippo\", \"Nonna Papera e i racconti intorno al fuoco\" e \"Cronache da Invisibilia\" (quest'ultima vede la partecipazione di un ennesimo personaggio Disney italiano, Pipwolf).\nNel 1999 consegue il diploma all\"'Accademia Internazionale di Arti Grafiche\" di Venezia.\nTuttora continua la sua carriera come disegnatore collaborando con la Disney e altre agenzie pubblicitarie tra cui la scandinava Egmont."}
{"id": "4606150", "revid": "661246", "url": "https://it.wikipedia.org/wiki?curid=4606150", "title": "Juventus TV", "text": "Juventus TV \u00e8 un servizio di streaming a pagamento di propriet\u00e0 della societ\u00e0 calcistica italiana Juventus Football Club.\nFino al 1\u00ba luglio 2018 \u00e8 stato un canale televisivo a pagamento della piattaforma Sky Italia.\n\u00c8 stato, in ordine cronologico, il quarto canale tematico italiano interamente dedicato a una squadra di calcio, dopo Milan TV, Inter TV e Roma TV.\nStoria.\n2006: le origini.\n\"Juventus Channel\" nasce il 1\u00ba novembre 2006, in concomitanza con il centonovesimo anniversario della fondazione della squadra bianconera, come \"Option\" al numero 231 della piattaforma televisiva a pagamento Sky Italia: per vedere il canale, infatti, era necessario pagare un importo aggiuntivo sul prezzo dell'abbonamento alla pay TV.\nIl canale era un progetto multimediale in collaborazione con Rai Com: in quell'anno la squadra aveva acquistato dalla Rai l'archivio audiovisuale delle partite disputate a partire dal 1954.\nIl palinsesto del canale gi\u00e0 prevede, durante la settimana, la trasmissione quotidiana delle immagini della prima squadra, le interviste ai giocatori, oltre alle conferenze stampa prima delle partite; a ci\u00f2 si aggiungevano, nei fine settimana, i collegamenti di rito del pre e dopo gara. Vari spazi erano dedicati alla riproposizione di sfide del passato e ad altre retrospettive storiche curate \"ad hoc\", cos\u00ec come programmi riservati alla tifoseria e al settore giovanile del club. Non mancavano trasmissioni dall'aspetto pi\u00f9 tecnico, che analizzavano e svisceravano questioni prettamente tattiche, assieme ad altri appuntamenti pi\u00f9 legati al filone culturale, sempre con la Juventus al centro delle vicende.\nNel primo anno d'attivit\u00e0, il canale raggiunge i abbonati.\n2013-2018: il restyling in Juventus TV e la chiusura su Sky.\nIl 12 luglio 2013, nell'ambito di un profondo rinnovamento del palinsesto, il canale cambia nome in \"Juventus TV\", passando sotto la gestione dell'agenzia di stampa LaPresse. Tra i nuovi volti del canale spiccano Cristina Chiabotto e Laura Barriales; le telecronache delle partite sono affidate alla voce di Enrico Zambruno; infine figurano Antonio Romano come conduttore, mentre i giornalisti Paolo Rossi ed Enrico Vincenti come opinionisti.\nLa rinnovata programmazione del canale offre interviste agli allenatori e ai giocatori juventini, la riproposizione di partite disputate nel passato e delle competizioni in cui si \u00e8 impegnata la prima squadra del club \u2014 principalmente la Serie A, la Coppa Italia e le competizioni europee. Inoltre, con collegamenti dallo Stadium, offre in diretta pre e post gara, tutti gli allenamenti dallo Juventus Training Center di Vinovo, le conferenze stampa in versione integrale, i campionati disputati dalle squadre giovanili e vari programmi di approfondimento in studio sulle tematiche riguardanti la societ\u00e0 bianconera.\nA partire dal 1\u00ba agosto 2015 il canale \u00e8 incluso all'interno dei pacchetti \"Sky Sport\" e/o \"Sky Calcio\", pertanto non \u00e8 pi\u00f9 necessario pagare un extra sul costo dell'abbonamento per poter accedere alla sua programmazione; sempre nella stessa data, si trasferisce al numero 212 di Sky. Il 3 agosto 2015 Juventus TV inizia a trasmettere in alta definizione, mentre la versione SD cessa le proprie trasmissioni.\nIl 1\u00ba luglio 2016 la gestione del canale torna alla Juventus, che sceglie Claudio Zuliani come direttore di rete. Assieme a Zambruno, svolger\u00e0 anche il ruolo di telecronista per la rete. Tra i volti fissi del canale vengono confermati i giornalisti Romano, Rossi e Vincenti, oltre alla conduttrice Monica Somma e all'ex calciatore bianconero Moreno Torricelli.\nIl 1\u00ba luglio 2018, su decisione della societ\u00e0 bianconera, Juventus TV termina le sue trasmissioni come canale lineare su Sky, focalizzandosi esclusivamente sulle attivit\u00e0 web e social.\n2018: il rilancio come piattaforma streaming.\nL'11 agosto 2018, Juventus TV diventa una piattaforma streaming con contenuti dal vivo e on demand.\nJuventus TV diventa disponibile anche su Prime Video dal 4 novembre 2020, su Infinity+ dal 6 luglio 2021 e su DAZN dal 10 novembre 2021."}
{"id": "4606152", "revid": "36426", "url": "https://it.wikipedia.org/wiki?curid=4606152", "title": "Cronaca (Villani)", "text": ""}
{"id": "4606158", "revid": "110157", "url": "https://it.wikipedia.org/wiki?curid=4606158", "title": "The Juvenile", "text": "The Juvenile \u00e8 un brano del 2002 degli Ace of Base.\nSecondo estratto dall'album \"Da Capo\" la canzone venne scritta nel 1995 per la colonna sonora del film \"GoldenEye\". Il progetto non convinse molto la casa discografica Arista che sostitu\u00ec il gruppo con un altro artista. Il brano che all'epoca si intitolava \"The Goldeneye\" \u00e8 rimasto comunque invariato nella musica e nel testo. Il demo ufficiale \u00e8 disponibile in YouTube.\nCommercializzato come singolo solo in Germania, il brano raggiunse la 78\u00aa posizione."}
{"id": "4606159", "revid": "671029", "url": "https://it.wikipedia.org/wiki?curid=4606159", "title": "New York Knicks 2013-2014", "text": "La stagione 2013-14 dei New York Knicks fu la 68\u00aa nella NBA per la franchigia.\nScelta draft.\nArrivi/partenze.\nMercato e scambi avvenuti durante la stagione:\nArrivi\nPartenze"}
{"id": "4606160", "revid": "125645096", "url": "https://it.wikipedia.org/wiki?curid=4606160", "title": "Real Betis Balompi\u00e9 2004-2005", "text": "Questa pagina raccoglie i dati riguardanti il Real Betis Balompi\u00e9 nelle competizioni ufficiali della stagione 2004-2005.\nStagione.\nIl Real Betis finisce al quarto posto in classifica e si qualifica alla UEFA Champions League 2005-2006.\nInoltre vince la Coppa del Re 2004-2005 battendo in finale per 2-1 l'Osasuna.\nRisultati.\nPrimera Divisi\u00f3n.\nGirone d'andata"}
{"id": "4606165", "revid": "298229", "url": "https://it.wikipedia.org/wiki?curid=4606165", "title": "Jianhua Zhu", "text": ""}
{"id": "4606167", "revid": "187", "url": "https://it.wikipedia.org/wiki?curid=4606167", "title": "Liikanen report", "text": ""}
{"id": "4606181", "revid": "298229", "url": "https://it.wikipedia.org/wiki?curid=4606181", "title": "Demei Xu", "text": ""}
{"id": "4606186", "revid": "767487", "url": "https://it.wikipedia.org/wiki?curid=4606186", "title": "Phil Stern", "text": "Biografia.\nCrebbe a New York, nel popolare quartiere del Bronx da una famiglia di immigrati russi di origine ebraica. Poco prima dello scoppio della seconda guerra mondiale lavor\u00f2 come apprendista in un laboratorio fotografico. Nel 1939 inizi\u00f2 la carriera lavorando come fotografo \"free-lance\" per la rivista Friday.\nNel 1941 arruolatosi volontario nei Darby's Rangers (U.S. Army Ranger), part\u00ec per il fronte e venne inviato prima in Tunisia, dove fu ferito. Ristabilitosi, segu\u00ec i Rangers durante lo Sbarco in Sicilia, venendo nuovamente ferito.\nRimpatriato, inizi\u00f2 una lunga e proficua collaborazione con l'industria del cinema americano. A Hollywood realizz\u00f2 alcuni dei ritratti pi\u00f9 famosi delle celebrit\u00e0 dell'epoca, fra le quali Louis Armstrong, Sammy Davis Jr., James Dean, Marilyn Monroe e Marlon Brando. Divenne inoltre il fotografo ufficiale del Presidente John Fitzgerald Kennedy.\nPer il cinema inoltre ha collaborato con Orson Welles in Citizen Kane.\nNella sua lunga carriera lavor\u00f2 inoltre per \"Life\", \"Collier\u2019s\" e \"Look\".\nNel luglio del 2013, nel settantesimo anniversario dello sbarco in Sicilia ed alla soglia dei 94 anni, ha compiuto un viaggio nell'isola, dove gli sono state dedicate onorificenze e mostre. Ideatore e curatore della mostra, che sancisce il ritorno di Stern in Sicilia dopo 70 anni, \u00e8 lo storico e giornalista Ezio Costanzo. Costanzo ha anche realizzato il film-documentario sulla figura del grande fotografo americano dal titolo \"Phil Stern. Sicilia 1943, la guerra e l'anima\", che \u00e8 stato presentato nell'ambito del riconoscimento alla vita professionale di Stern, al Taormina Film Fest a Los Angeles del 2016.\nStern muore il 13 dicembre 2014 a 95 anni, presso il Veterans Home di Barstow, California, dove risiedeva gi\u00e0 da tempo.\nVita privata.\nSposato dal 1945 con Rosie ebbe 4 figli. Un figlio ed una nipote gestiscono oggi l'archivio Stern a Los Angeles."}
{"id": "4606187", "revid": "144796", "url": "https://it.wikipedia.org/wiki?curid=4606187", "title": "Duca di Portland", "text": ""}
{"id": "4606188", "revid": "298229", "url": "https://it.wikipedia.org/wiki?curid=4606188", "title": "Ling Li", "text": ""}
{"id": "4606190", "revid": "767487", "url": "https://it.wikipedia.org/wiki?curid=4606190", "title": "Thirty", "text": "Thirty \u00e8 un cortometraggio muto del 1915. Il nome del regista non viene riportato.\nTrama.\nUn giovane giornalista corteggia una bella milionaria che cerca di sfuggirgli. Alla fine il reporter scoprir\u00e0 che la donna \u00e8 proprietaria del giornale dove lui lavora.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA l'8 maggio 1915."}
{"id": "4606196", "revid": "298229", "url": "https://it.wikipedia.org/wiki?curid=4606196", "title": "Xue Bai", "text": ""}
{"id": "4606200", "revid": "144796", "url": "https://it.wikipedia.org/wiki?curid=4606200", "title": "Charles Vane, III marchese di Londonderry", "text": ""}
{"id": "4606201", "revid": "599013", "url": "https://it.wikipedia.org/wiki?curid=4606201", "title": "Connie Cole", "text": "Ha giocato in Serie A1 con Priolo Gargallo. La figlia Summer ha giocato a pallavolo nella University of Oklahoma."}
{"id": "4606202", "revid": "486946", "url": "https://it.wikipedia.org/wiki?curid=4606202", "title": "Charles Vane-Tempest-Stewart (VI marchese di Londonderry)", "text": ""}
{"id": "4606203", "revid": "132266", "url": "https://it.wikipedia.org/wiki?curid=4606203", "title": "Capitano di bandiera", "text": "Il rango di Flag captain in italiano capitano di bandiera, nella marina britannica, \u00e8 uno dei pi\u00f9 prestigiosi gradi cui pu\u00f2 accedere un capitano. I capitani promossi al rango di capitano di bandiera hanno quindi una buona possibilit\u00e0 di essere nominati ammiraglio.\nIl \"capitano di bandiera\" \u00e8 l'ufficiale comandante della nave ammiraglia di una squadra navale, come era, per esempio, Thomas Masterman Hardy sulla \"HMS Victory\" di Horatio Nelson, durante la battaglia di Trafalgar. Il nome di \"capitano di bandiera\" deriva dal fatto che ogni ammiraglio ostenta la sua fiamma, la sua bandiera, a capo dell'albero della nave su cui si trova. Queste navi sono solitamente di 1\u00ba e 2\u00ba rango, quindi dotate di 100 o 110 cannoni. Tuttavia, \u00e8 probabile che una qualsiasi nave possa accogliere a bordo un \"capitano di bandiera della Royal Navy\": la nave di 3\u00ba rango (74 cannoni). L'esempio tipico \u00e8 quello della \"HMS Vanguard\", che era la nave dell'ammiraglio Nelson alla battaglia del Nilo.\nSu una nave ammiraglia si intersecano due tipi di autorit\u00e0: da un lato l'ammiraglio e il suo stato maggiore, e dall'altro lato il \"capitano di bandiera\" e i suoi ufficiali, responsabili della navigazione dell'ammiraglia e della disciplina a bordo."}
{"id": "4606204", "revid": "599013", "url": "https://it.wikipedia.org/wiki?curid=4606204", "title": "Franz Wudy", "text": "Biografia.\nIn Coppa del Mondo ottenne l'unico podio, nonch\u00e9 primo risultato di rilievo, il 29 gennaio 1989 a Ruhpolding (3\u00b0). In carriera prese parte a un'edizione dei Mondiali, vincendo una medaglia."}
{"id": "4606205", "revid": "599013", "url": "https://it.wikipedia.org/wiki?curid=4606205", "title": "Home Coming", "text": "Musica.\nHome Coming \u2013 album musicale"}
{"id": "4606206", "revid": "599013", "url": "https://it.wikipedia.org/wiki?curid=4606206", "title": "Lars Wiklund", "text": "Biografia.\nIn Coppa del Mondo ottenne l'unico podio, nonch\u00e9 primo risultato di rilievo, l'11 marzo 1989 a \u00d6stersund (2\u00b0). In carriera prese parte a tre edizioni dei Mondiali (40\u00b0 nell'individuale a Feistritz 1989 il miglior risultato)."}
{"id": "4606207", "revid": "298229", "url": "https://it.wikipedia.org/wiki?curid=4606207", "title": "Jian Tan", "text": ""}
{"id": "4606208", "revid": "767487", "url": "https://it.wikipedia.org/wiki?curid=4606208", "title": "Sognando Manhattan", "text": "Sognando Manhattan (\"Queens Logic\") \u00e8 un film del 1991 diretto da Steve Rash.\nTrama.\nAlcuni amici si ritrovano a Manhattan e fanno un bilancio delle loro vite. C'\u00e8 Dennis, che ha velleit\u00e0 di musicista, Ray che \u00e8 in crisi con la futura moglie; mentre Al viene lasciato da Carla, che \u00e8 esasperata della sua immaturit\u00e0. Eliot \u00e8 invece un omosessuale in crisi di identit\u00e0.\nDistribuzione.\nIl film \u00e8 uscito nelle sale cinematografiche statunitensi il 1\u00ba febbraio 1991."}
{"id": "4606211", "revid": "798702", "url": "https://it.wikipedia.org/wiki?curid=4606211", "title": "Queens Logic", "text": ""}
{"id": "4606215", "revid": "729019", "url": "https://it.wikipedia.org/wiki?curid=4606215", "title": "Dodge Shadow", "text": "La Shadow \u00e8 un'autovettura compact prodotta dalla Dodge dal 1987 al 1994. Aveva un modello \"gemello\" fabbricato dalla Plymouth che era denominato Plymouth Sundance e che ebbe riscontri commerciali paragonabili.\nStoria.\nLe Shadow e le Sundance vennero lanciate sui mercati per sostituire, rispettivamente, la seconda serie della Dodge Charger e la Dodge Omni, oltre che i modelli collegati a queste ultime, ma commercializzati con altri marchi. Inoltre, la Shadow sostitu\u00ec la Renault Alliance berlina (che era basata su modelli AMC) dopo che la Chrysler acquis\u00ec dalla Renault, nel 1987, la casa automobilistica citata. Infatti, il marchio Renault, nell'occasione, fu ritirato ufficialmente dagli Stati Uniti e dal Canada.\nLa Shadow e la Sundance vennero assemblate a Sterling Heights, nel Michigan, ed a Toluca, in Messico, dove furono vendute come \"Chrysler Shadow\" dal 1988 al 1989. Il primo esemplare usc\u00ec dalle catene di montaggio il 25 agosto 1986 per il model year 1987.\nSia i modelli a due porte che quelli a quattro porte furono costruiti utilizzando una variante del pianale K della Chrysler, che era conosciuta come piattaforma P. Quest'ultima era basata su alcuni componenti e sulle sospensioni della Dodge Daytona, e sul corpo vettura della Dodge Lancer.\nMentre la Shadow sembrava avere una carrozzeria a tre volumi dotata sportello per il bagagliaio, in realt\u00e0 tale corpo vettura era hatchback, cio\u00e8 era dotato di due volumi e di un grande portellone posteriore. La Dodge sottoline\u00f2 questo aspetto riportando, in uno slogan pubblicitario, che la Shadow avesse una \"versatilit\u00e0 tipica delle hatchback, che per\u00f2 era nascosta\" (in inglese \"hidden hatchback versatility\"). La grande capacit\u00e0 di carico fu infatti un valore aggiunto. La Peugeot 309, che fu sviluppata per sostituire la Horizon europea, possedeva un layout simile a quello della subcompact Peugeot 205, piuttosto che una piattaforma \"troncata\" di una vettura mid-size. Della Shadow vennero offerti tre tipi di carrozzeria, hatchback tre o cinque porte e cabriolet due porte.\nCarroll Shelby modific\u00f2, tramite la sua azienda, molte Shadow in modelli ad alte prestazioni. Ad esempio, realizz\u00f2 la Shelby CSX, che possedeva un motore turbocompresso da 2,2 L erogante 174 CV di potenza. Grazie al peso contenuto e al buon motore, queste Shadow erano in grado di avere un'accelerazione uguale o superiore a quella di molte muscle car e vetture sport dell'epoca. Una versione senza intercooler, il cui motore erogava 150 CV, era venduta dalla Thrifty come CSX-T.\nLa versione cabriolet della Shadow debutt\u00f2 nel 1991, cio\u00e8 nello stesso anno in cui la Dodge introdusse il pacchetto economico \"America\", che era ordinabile sulle hatchback e sulle coup\u00e9.\nAll'epoca la Shadow e la Sundance erano i modelli meno costosi presenti sul mercato americano ad essere dotati di serie di airbag lato guidatore. Quest'ultimo, fu montato poi di serie su tutti i modelli Chrysler nel 1990. Nel 1989 la Shadow fu aggiornata. Nello specifico, furono cambiati i fanali anteriori e posteriori, e venne rinnovata la calandra. Nel 1994, per le Shadow destinate al mercato statunitense, fu aggiunta la cintura di sicurezza motorizzata per il passeggero anteriore con l'intento di soddisfare le normative di sicurezza della \"Federal Motor Vehicle Safety Standard 208\" in tema di ritenuta passiva. Ci\u00f2 non fu fatto per\u00f2 per i modelli commercializzati in Canada, dato che in questo paese le leggi erano differenti, e la Dodge fu obbligata a vendere le Shadow con cinture di sicurezza manuali.\nLa produzione della Shadow termin\u00f2 il 9 marzo 1994. La Shadow e la Sundance furono sostituite dalle Dodge/Plymouth Neon.\nI motori ed i cambi.\nLa Shadow aveva a disposizione un'ampia gamma di motori. Le cilindrate disponibili per\u00f2 erano solo due, 2,2 L e 2,5 L, ed erano anche offerti motori sovralimentati. Le versioni aspirate erano ad iniezione (tranne in Messico). I motori vennero progettati per prediligere lo sviluppo di una coppia elevata piuttosto che una grande potenza.\nIl motore base da 2,2 L erogava 93\u00a0CV e 165\u00a0N\u2022m. In seguito fu aggiunto alla gamma un propulsore Mitsubishi da 3 L, che era l'unico V6 (tutti gli altri erano infatti a quattro cilindri in linea). Questo motore da 3 L port\u00f2 all'eliminazione dall'offerta dei motori sovralimentati. Tutti i motori erano disponibili con cambio manuale a cinque rapporti. I cambi automatici disponibili erano due ed entrambi erano opzionali. Il primo, che aveva tre marce e che derivava dal cambio \"Torqueflite\" della Chrysler, era installato associato ai motori a quattro cilindri in linea. Il secondo cambio automatico era il \"41TE\" a quattro rapporti ed era opzionale sul motore V6 della Mitsubishi. Nel 1990 il cambio manuale fu modificato per poter permettere un migliore innesto della retromarcia. Durante gli anni in cui furono in produzione, questi cambi subirono comunque degli aggiornamenti e dei miglioramenti.\nLa Shadow poteva essere dotata di uno dei seguenti motori, sebbene non tutti i propulsori furono disponibili tutti gli anni:\nI propulsori offerti sulla Sundance invece furono:\nIl motore era montato anteriormente e la trazione era all'avantreno.\nL'equipaggiamento.\nL'equipaggiamento offerto sulla Shadow vari\u00f2 negli anni. Tra gli \"optional\" erano compresi gli alzacristalli elettrici, gli specchietti regolabili elettricamente, la chiusura centralizzata, il cruise control, il piantone del volante regolabile in inclinazione, i tergicristalli a funzionamento intermittente, un display per termometro e bussola, la luce per il bagagliaio, l'apertura a distanza di quest'ultimo, lo sbrinatore posteriore, i fendinebbia, i cerchioni in lega, la capote, un sistema Hi-Fi infinity ed il sedile del conducente regolabile elettricamente.\nSui modelli con motore sovralimentato era possibile avere un sistema che monitorava vari parametri dell'auto e che forniva messaggi di allarme in caso di problemi. Inoltre, era offerto l'allarme della mancata chiusura delle portiere e quello del basso livello del carburante. I freni a disco sulle quattro ruote erano opzionali. La loro installazione dipendeva per\u00f2 dal livello di allestimento scelto.\nDal 1993 fu disponibile l'ABS. Dal 1990 fu offerto di serie l'airbag lato guidatore. Ci\u00f2 diede alla Shadow un alto punteggio nei crash test: quattro stelle per gli impatti lato conducente e cinque per gli urti lato passeggero.\nGli allestimenti.\nGli allestimenti della Shadow furono:\nmentre quelli della Sundance furono:\nLa Shadow nel mercato europeo.\nDall'aprile del 1988 alla met\u00e0 del 1991, la Chrysler offr\u00ec la Dodge Shadow in molti mercati europei. Venne commercializzata come \"Chrysler ES\". Questo modello europeo era praticamente identico alla Dodge Shadow ES.\nOfferta solo con carrozzeria hatchback tre porte, la Shadow europea aveva installato di serie il motore da 2,2 L ad iniezione. La versione sovralimentata era offerta tra le opzioni. Nel 1989 il motore da 2,2 L fu sostituito dal propulsore da 2,5 L. Il moto era trasmesso alle ruote grazie ad un cambio manuale a cinque rapporti ma era offerta, tra le opzioni, una trasmissione automatica a tre rapporti.\nLe vendite del modello europeo furono modeste, e quindi la Chrysler decise di toglierlo dal mercato a met\u00e0 del 1991 senza il lancio immediato di nessun successore. Quest'ultimo arriv\u00f2 nel 1995, quando fu introdotta la Chrysler Neon."}
{"id": "4606217", "revid": "126257", "url": "https://it.wikipedia.org/wiki?curid=4606217", "title": "Plymouth Sundance", "text": ""}
{"id": "4606219", "revid": "203463", "url": "https://it.wikipedia.org/wiki?curid=4606219", "title": "Jakob Emanuel Handmann", "text": "Biografia.\nAcquisiti i rudimenti dell'arte in patria presso Johann Schnetzler a Sciaffusa, si trasfer\u00ec in Francia, dove divenne apprendista di Jean Restout II. \nApprofond\u00ec i suoi studi pittorici a Roma, dove rimase quattro anni, con Marco Benefial e Pierre Subleyras. Viaggi\u00f2 anche in Svizzera coll'amico pittore Christian Georg Sch\u00fctz. Si rec\u00f2, inoltre, nel 1753 a Berlino, dove esegu\u00ec un primo ritratto a pastello di Eulero, seguito nel 1756 da altri due ritratti del medesimo personaggio. \nEsegu\u00ec principalmente rappresentazioni di soggetti storici e ritratti, ma dipinse anche soggetti religiosi, mitologici e allegorici. e paesaggi \nFu un ritrattista particolarmente prolifico, realizzando oltre 500 dipinti in 36 anni. I suoi ritratti di personaggi illustri, realistici e precisi, furono utilizzati per verificare quali fossero le malattie pi\u00f9 comuni in Svizzera nel XVIII secolo. Molti suoi dipinti furono riprodotti per incisione, come i ritratti di Eulero e di Albert Haller. Si trovano sue opere nei musei di Basilea, Berna e Kassel.\nFu suo allievo Sigmund Freudenberger."}
{"id": "4606220", "revid": "452415", "url": "https://it.wikipedia.org/wiki?curid=4606220", "title": "Emanuel Handmann", "text": ""}
{"id": "4606221", "revid": "767487", "url": "https://it.wikipedia.org/wiki?curid=4606221", "title": "Home Coming (film 1915)", "text": "Home Coming \u00e8 un cortometraggio muto del 1915 diretto da E.H. Calvert.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 10 maggio 1915."}
{"id": "4606223", "revid": "767487", "url": "https://it.wikipedia.org/wiki?curid=4606223", "title": "Gridlock'd - Istinti criminali", "text": "Gridlock'd - Istinti criminali (\"Gridlock'd\") \u00e8 un film del 1997 interpretato da Tupac Shakur, Tim Roth e Thandie Newton. \u00c8 il debutto alla regia di Vondie Curtis-Hall che figura tra gli interpreti in un piccolo ruolo e ne ha anche curato soggetto e sceneggiatura. Grazie al consenso della critica e al passa-parola \u00e8 diventato negli anni una pellicola di culto. Il film \u00e8 dedicato alla memoria di Tupac, morto quattro mesi prima dell'uscita nelle sale.\nTrama.\nSpoon (Tupac Shakur) e Stretch (Tim Roth) sono due eroinomani che vivono a Detroit con la loro amica Cookie (Thandie Newton). Insieme suonano in una band con Cookie alla voce, Spoon al basso e Stretch al piano. Dopo che Cookie va in overdose quando prova l'eroina per la prima volta, i due amici decidono di ripulirsi assieme. Davanti a loro hanno una giornata infernale in cui, mentre seguono la snervante trafila burocratica per accedere al programma di riabilitazione, devono lottare con crisi di astinenza, forze di polizia e una banda di spacciatori."}
{"id": "4606233", "revid": "767487", "url": "https://it.wikipedia.org/wiki?curid=4606233", "title": "Means and Morals", "text": "Means and Morals \u00e8 un cortometraggio muto del 1915 diretto da E.H. Calvert.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi l'11 maggio 1915."}
{"id": "4606235", "revid": "106908", "url": "https://it.wikipedia.org/wiki?curid=4606235", "title": "Humboldt Sink", "text": "L'Humboldt Sink \u00e8 una depressione presente nel Gran Bacino, nel Nevada nord-occidentale, negli Stati Uniti. Lunga approssimativamente 18\u00a0km e larga 6\u00a0km, \u00e8 in parte occupata dal lago omonimo (\"Humboldt Lake\"), alimentato dal fiume Humboldt. La restante parte \u00e8 costituita dal letto asciutto del lago stesso. La depressione e le zone limitrofe costituivano una tappa nota e temuta nel tragitto verso la California durante la migrazione verso Ovest della met\u00e0 dell'Ottocento.\nLa depressione non ha emissari naturali. Un canale che lo collega con il Carson Sink \u00e8 stato aperto dal Nevada Department of Transportation nel 1984 per prevenire che le nevi cadute nei tre anni precedenti generassero alluvioni che potessero coinvolgere l'Interstate 80 e la citt\u00e0 di Lovelock. Il canale \u00e8 rimasto asciutto dal 1986.\nLe depressioni di Humboldt e Carson sono entrambe rimanenze del Lago Lahontan, formatosi al termine dell'ultima glaciazione, 13000 anni fa circa.\nCos\u00ec denominato in onore del naturalista tedesco Alexander von Humboldt, l'Humboldt Sink \u00e8 protetto e fa parte dell'Humboldt Wildlife Management Area. Le aree umide nella depressione e nelle zone limitrofe, quali le paludi salate Humboldt (Humboldt Salt Marsh) rappresentano un sito di nidificazione, nutrizione e sosta per un gran numero di uccelli migratori. \nSono stati trovati importanti ritrovamenti archeologici nell'area. Nella Lovelock Cave sono state trovate delle esche per anatre risalenti a 2000 anni fa; sono state trovate tracce, inoltre, di capanne costruite nel letto del lago Humboldt. Ci\u00f2 ha condotto gli archeologi a ritenere che le popolazioni indigene del Gran Bacino possano aver cacciato e pescato nell'Humboldt Sink durante periodi climatici pi\u00f9 umidi."}
{"id": "4606236", "revid": "6923", "url": "https://it.wikipedia.org/wiki?curid=4606236", "title": "R\u00f9m", "text": "R\u00f9m \u00e8 l'isola pi\u00f9 estesa delle isole Small, appartenenti al gruppo delle Ebridi Interne."}
{"id": "4606239", "revid": "161273", "url": "https://it.wikipedia.org/wiki?curid=4606239", "title": "Lago Humboldt", "text": ""}
{"id": "4606241", "revid": "767487", "url": "https://it.wikipedia.org/wiki?curid=4606241", "title": "The Other Girl (film 1915 Anderson)", "text": "The Other Girl \u00e8 un cortometraggio muto del 1915 diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 14 maggio 1915."}
{"id": "4606243", "revid": "767487", "url": "https://it.wikipedia.org/wiki?curid=4606243", "title": "The Awakening Hour", "text": "The Awakening Hour \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche USA il 15 maggio 1915."}
{"id": "4606309", "revid": "767487", "url": "https://it.wikipedia.org/wiki?curid=4606309", "title": "Sweedie in Vaudeville", "text": "Sweedie in Vaudeville \u00e8 un cortometraggio muto del 1915. Il nome del regista non viene riportato. Fa parte di una serie di comiche che ha come protagonista il personaggio di Sweedie, interpretato da Wallace Beery travestito da donna.\nProduzione.\nIl film fu prodotto dalla Essanay Film Manufacturing Company, ventiseiesimo titolo della serie dedicata a Sweedie.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il commedia."}
{"id": "4606335", "revid": "70217", "url": "https://it.wikipedia.org/wiki?curid=4606335", "title": "JtV", "text": ""}
{"id": "4606520", "revid": "767487", "url": "https://it.wikipedia.org/wiki?curid=4606520", "title": "An Alley Romance", "text": "An Alley Romance \u00e8 un cortometraggio muto del 1915 diretto da Wallace A. Carlson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di animazione - usc\u00ec nelle sale cinematografiche USA il 15 maggio 1915."}
{"id": "4606613", "revid": "1684799", "url": "https://it.wikipedia.org/wiki?curid=4606613", "title": "Eyal Ran", "text": "Carriera.\nIn carriera ha vinto 1 titolo di doppio, il Romanian Open nel 2000, in coppia con lo spagnolo Alberto Mart\u00edn.\nIn Coppa Davis ha disputato un totale di 15 partite, ottenendo 5 vittorie e 10 sconfitte."}
{"id": "4606697", "revid": "767487", "url": "https://it.wikipedia.org/wiki?curid=4606697", "title": "Manners and the Man", "text": "Manners and the Man \u00e8 un cortometraggio muto del 1915 diretto da Joseph Byron Totten.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 17 maggio 1915."}
{"id": "4606783", "revid": "298229", "url": "https://it.wikipedia.org/wiki?curid=4606783", "title": "Yanling Xiao", "text": ""}
{"id": "4606818", "revid": "298229", "url": "https://it.wikipedia.org/wiki?curid=4606818", "title": "Xin Yu", "text": ""}
{"id": "4606933", "revid": "287204", "url": "https://it.wikipedia.org/wiki?curid=4606933", "title": "Devin Bowen", "text": "Carriera.\nIn carriera ha vinto 1 titolo di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio agli US Open nel 2001 e nel 2002."}
{"id": "4606971", "revid": "298229", "url": "https://it.wikipedia.org/wiki?curid=4606971", "title": "Tianhua Zhou", "text": ""}
{"id": "4606986", "revid": "256896", "url": "https://it.wikipedia.org/wiki?curid=4606986", "title": "Special Panels della Corte del Distretto di Dili", "text": ""}
{"id": "4606987", "revid": "298229", "url": "https://it.wikipedia.org/wiki?curid=4606987", "title": "Xinmei Sui", "text": ""}
{"id": "4606988", "revid": "339392", "url": "https://it.wikipedia.org/wiki?curid=4606988", "title": "Missione di Assistenza delle Nazioni Unite per il Ruanda", "text": ""}
{"id": "4606990", "revid": "767487", "url": "https://it.wikipedia.org/wiki?curid=4606990", "title": "A Lesson in Romance", "text": "A Lesson in Romance \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche USA il 18 maggio 1915."}
{"id": "4606992", "revid": "339392", "url": "https://it.wikipedia.org/wiki?curid=4606992", "title": "Missione delle Nazioni Unite per il Referendum nel Sahara Occidentale", "text": ""}
{"id": "4606996", "revid": "298229", "url": "https://it.wikipedia.org/wiki?curid=4606996", "title": "Fengting Zhao", "text": ""}
{"id": "4606998", "revid": "298229", "url": "https://it.wikipedia.org/wiki?curid=4606998", "title": "Na Lin", "text": ""}
{"id": "4607001", "revid": "767487", "url": "https://it.wikipedia.org/wiki?curid=4607001", "title": "Sweedie's Hero", "text": "Sweedie's Hero \u00e8 un cortometraggio muto del 1915. Il nome del regista non viene riportato. Fa parte di una serie di comiche che ha come protagonista il personaggio di Sweedie, interpretato da Wallace Beery travestito da donna.\nProduzione.\nIl film fu prodotto dalla Essanay Film Manufacturing Company, ventisettesimo titolo della serie dedicata a Sweedie.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 20 maggio 1915."}
{"id": "4607002", "revid": "298229", "url": "https://it.wikipedia.org/wiki?curid=4607002", "title": "Zaijie Ma", "text": ""}
{"id": "4607004", "revid": "298229", "url": "https://it.wikipedia.org/wiki?curid=4607004", "title": "Yueling Chen", "text": ""}
{"id": "4607005", "revid": "767487", "url": "https://it.wikipedia.org/wiki?curid=4607005", "title": "The Revenue Agent", "text": "The Revenue Agent \u00e8 un cortometraggio muto del 1915 diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 21 maggio 1915."}
{"id": "4607008", "revid": "599013", "url": "https://it.wikipedia.org/wiki?curid=4607008", "title": "A Visit to the Zoo", "text": ""}
{"id": "4607010", "revid": "767487", "url": "https://it.wikipedia.org/wiki?curid=4607010", "title": "A Visit to the Zoo (film 1915)", "text": "A Visit to the Zoo \u00e8 un cortometraggio muto del 1915 diretto da Wallace A. Carlson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di animazione - usc\u00ec nelle sale cinematografiche USA il 15 maggio 1915."}
{"id": "4607011", "revid": "41851", "url": "https://it.wikipedia.org/wiki?curid=4607011", "title": "ITAS", "text": ""}
{"id": "4607012", "revid": "339392", "url": "https://it.wikipedia.org/wiki?curid=4607012", "title": "Istituto Tecnico per le Attivit\u00e0 Sociali", "text": ""}
{"id": "4607013", "revid": "767487", "url": "https://it.wikipedia.org/wiki?curid=4607013", "title": "Vengeance (film 1915)", "text": "Vengeance \u00e8 un cortometraggio muto del 1915. Il nome del regista non viene riportato nei credit del film.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche USA il 29 maggio 1915."}
{"id": "4607015", "revid": "1305772", "url": "https://it.wikipedia.org/wiki?curid=4607015", "title": "Costea", "text": ""}
{"id": "4607016", "revid": "60038808", "url": "https://it.wikipedia.org/wiki?curid=4607016", "title": "Castello delle Ulive di Alceste", "text": ""}
{"id": "4607017", "revid": "287204", "url": "https://it.wikipedia.org/wiki?curid=4607017", "title": "Beta1 Sagittarii", "text": "Arkab Prior (Beta 1 Sgr, \u03b21 Sagittarii / \u03b21 Sgr) \u00e8 una stella nella costellazione del Sagittario di magnitudine +3,95, distante 373 anni luce dal sistema solare.\nSebbene condivida la designazione di Bayer con Arkab Posterior (\u03b22 Sagittarii), le due stelle non sono legate gravitazionalmente tra loro. Il termine deriva dall'arabo \"Al-Arkab Ur\u1e33\u016bb\", che significa il tendine d'Achille, con riferimento all'eroe della mitologia greca. L'astronomo persiano Zakariyya al-Qazwini conosceva questa stella, insieme a Rukbat (\u03b1 Sagittarii) e Arkab Posterior come \"Al \u1e62uradayn\", cio\u00e8 i due \"Surad\", uccelli del deserto descritti in modo diverso da vari autori.\nOsservazione.\nPosta alla declinazione di 44\u00b0S, \u00e8 una stella dell'emisfero australe. Nell'emisfero boreale essa non pu\u00f2 essere osservata a nord del 46\u00ba parallelo, il che esclude il Canada, buona parte degli Stati Uniti d'America e dell'Europa. Nelle zone temperate dell'emisfero boreale, essa comunque apparir\u00e0 molto bassa sull'orizzonte e la sua osservazione risulter\u00e0 penalizzata. Diventa circumpolare alle latitudini pi\u00f9 meridionali del parallelo 46\u00b0S. Data la sua magnitudine pari a 3,95, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nCaratteristiche fisiche.\nArkab Prior \u00e8 una stella binaria le cui componenti sono separate visivamente da 28 secondi d'arco. Arkab A, la pi\u00f9 luminosa, \u00e8 una stella bianco-azzurra di sequenza principale di tipo spettrale B9V con una massa pari a . La sua luminosit\u00e0, considerando la radiazione ultravioletta emessa, \u00e8 , la temperatura superficiale attorno agli e il raggio 2,7 volte quello del Sole. \nArkab B \u00e8 invece una stella bianca di sequenza principale di classe A3V e magnitudine apparente 7,4 avente una massa che \u00e8 la met\u00e0 di quella della componente principale ed un raggio 1,9 quello solare. La separazione reale tra le due stelle \u00e8 di almeno , cio\u00e8 83 volte la distanza tra Plutone e il Sole, mentre il periodo orbitale \u00e8 di almeno anni. "}
{"id": "4607022", "revid": "729019", "url": "https://it.wikipedia.org/wiki?curid=4607022", "title": "Wang Jianlin", "text": "\u00c8 il presidente della Dalian Wanda Group, la pi\u00f9 grande impresa immobiliare della Cina, e recentemente con l'acquisto della AMC Entertainment Holdings per 2,6 miliardi di dollari il pi\u00f9 grande gestore di sale cinema al mondo.\nNel gennaio 2021 \u00e8 il 20\u00ba uomo pi\u00f9 ricco al mondo, e tra i pi\u00f9 ricchi della Cina, con una ricchezza totale, secondo Forbes, di 15,2 miliardi di dollari.\nBiografia.\nWang ha servito nel Esercito Popolare di Liberazione dal 1970 al 1986, anno in cui si laure\u00f2 alla Universit\u00e0 di Liaoning e cominci\u00f2 a lavorare nell'ufficio amministrativo del distretto di Xigang con carica di amministratore d'ufficio, nella citt\u00e0 di Dalian.\nCominci\u00f2 la sua carriera nell'edilizia nel 1989 diventando il direttore generale della Xigang Residential Development Company. Nel 1992 divenne manager generale del Gruppo Edile Dalian Wanda, e nell'anno successivo presidente e direttore generale. Dal 2009 ha ricoperto la carica di manager generale e direttore della Jiangnan Water Co, una compagnia del Jiangsu. Nel 2010 ha donato un miliardo di renminbi alla citt\u00e0 di Nanchino per finanziare la ricostruzione della torre di porcellana, la pi\u00f9 grossa donazione privata mai effettuata in Cina\nIl 6 novembre 2013 ha acquistato all'asta un quadro di Pablo Picasso per 28,2 milioni di dollari, una cifra tre volte superiore alla quotazione iniziale.\nAttualmente \u00e8 il presidente della Dalian Wanda Group, la pi\u00f9 grande impresa immobiliare della Cina e nel 2012 con l'acquisto della AMC Entertainment Holdings per 2,6 miliardi di dollari \u00e8 diventato il pi\u00f9 grande gestore di sale cinema al mondo. \u00c8 inoltre membro dell'Associazione Imprenditoriale Cinese, della Associazione Direttori di Imprese Cinesi, della Camera di Commercio Generale Cinese e della Edilizia Cina.\nNel gennaio 2015 tramite Wanda \u00e8 diventato un socio dell' comprando il 20% delle quote per 45 milioni. Nello stesso periodo acquista Infront, societ\u00e0 svizzera che gestisce i contenuti sportivi e che ha interessi anche in Italia dove gestisce i diritti tv per la Lega Calcio nonch\u00e9 la gestione marketing e sponsoring di Milan, Lazio, Inter.\nHa un figlio, Wang Sicong nato nel 1988.\nCarriera politica.\nWang si iscrisse al Partito Comunista Cinese nel 1976. Ricopr\u00ec il ruolo di deputato nel diciassettesimo Congresso del Partito Comunista Cinese. Attualmente ricopre la carica di vicepresidente della All-China Federation Industry and Commerce, ed \u00e8 stato membro dell'Assemblea Consultativa Politica del Popolo Cinese dal 2008.\nVita privata.\n\u00c8 sposato con Lin Ning (\u6797\u5b81) e ha un figlio, Wang Sicong (\u738b\u601d\u806a, nato nel 1988), educato al Winchester College e all'University College London nel Regno Unito. Wang Sicong \u00e8 membro del board di Wanda Group ed \u00e8 un venture capitalist in Cina attraverso il suo fondo di private equity con sede a Pechino, Prometheus Capital (\u666e\u601d\u6295\u8d44).\nWang \u00e8 un seguace del Buddismo, anche se non considera religioso. A causa degli anni nell'esercito, vive con una disciplina militare. \u00c8 anche noto per cantare musiche folk del Tibet e della Mongolia. I suoi hobby sono collezionare arte e cantare al karaoke.\nNel dicembre 2015 Wang Jianlin ha comprato il Kensington Palace Gardens, a Londra, per 80 milioni di sterline. Nella casa aveva vissuto in precedenza il miliardario ucraino Len Blavatnik che non aveva voluto ristrutturarla."}
{"id": "4607025", "revid": "6923", "url": "https://it.wikipedia.org/wiki?curid=4607025", "title": "Susana Gim\u00e9nez", "text": ""}
{"id": "4607026", "revid": "1305772", "url": "https://it.wikipedia.org/wiki?curid=4607026", "title": "Jarecki", "text": ""}
{"id": "4607031", "revid": "12468", "url": "https://it.wikipedia.org/wiki?curid=4607031", "title": "Parco Villa Gregoriana", "text": ""}
{"id": "4607033", "revid": "60039066", "url": "https://it.wikipedia.org/wiki?curid=4607033", "title": "Meridionalistica", "text": ""}
{"id": "4607035", "revid": "6923", "url": "https://it.wikipedia.org/wiki?curid=4607035", "title": "Aj\u00ed (salsa)", "text": "L'aj\u00ed \u00e8 una salsa piccante che contiene spesso dei pomodori, coriandolo, peperoncini (aji) cipolle e acqua, che entra nella composizione di molte ricette dei paesi latino-americani\nQuando l'ingrediente principale \u00e8 il peperoncino, la salsa si chiama \"ajiacio\".\nIl nome \"aj\u00ed\" trae origine dalla parola che in ta\u00edno, una lingua appartenente al ceppo arawak, significa \"peperoncino\". Nonostante oggi il popolo ta\u00edno, e di conseguenza anche la sua lingua, siano estinti, nelle lingue arawak parlate nei caraibi sono attestate parole apparentate con il vocabolo ta\u00edno, come \"\u00e1ti\" in igneri (caribe insulare), \"ati\" in garifuna, \"hashi\" in wayuu, \"hathi\" in lokono e \"\u00e3si\" in tariana. Pietro Martire d'Anghiera nel \"De orbe novo Decades\" (1511 - 1530) descrive brevemente la spezia:\nChiamato \"uchu\" dagli Inca o \"pepe delle Indie\" dagli Spagnoli, l\"'aj\u00ed\" \u00e8 stato il pi\u00f9 importante condimento utilizzato in Per\u00f9 da secoli, e ancora oggi \u00e8 uno dei principali ingredienti utilizzati nella cucina peruviana.\nIn Colombia, nell'Amazzonia nord-occidentale, l\"'aji negro\" (salsa di succo della manioca amara con peperoncini piccanti) \u00e8 quotidianamente consumato dai popoli indigeni: e questa ricetta tradizionale che rischia di essere persa \u00e8 stata inventariata nell'arca del gusto\u00a0\u2013 slow food.\nIn Cile, con l'aggiunta di succo di limone, la salsa \u00e8 conosciuta come l\"'aj\u00ed chileno\"."}
{"id": "4607038", "revid": "647919", "url": "https://it.wikipedia.org/wiki?curid=4607038", "title": "Galleria del Moncenisio", "text": ""}
{"id": "4607040", "revid": "60039097", "url": "https://it.wikipedia.org/wiki?curid=4607040", "title": "Traforo del Moncenisio", "text": ""}
{"id": "4607046", "revid": "1505830", "url": "https://it.wikipedia.org/wiki?curid=4607046", "title": "Ma Huateng", "text": "\u00c8 il cofondatore della compagnia internet Tencent. Dopo aver studiato presso l'Universit\u00e0 di Shenzhen, nel 2007 venne definito dal Times come uno degli uomini pi\u00f9 influenti al mondo.\nAl 9 marzo 2021, secondo Forbes, \u00e8 il 18\u00b0 uomo pi\u00f9 ricco al mondo con un patrimonio di 61,5 miliardi di dollari statunitensi. \nBiografia.\nMa \u00e8 nato a Chaoyang, Shantou, Guangdong. Quando suo padre, Ma Chenshu (\u9a6c\u9648\u672f), ottenne un lavoro come direttore di porto a Shenzhen,il giovane Ma lo accompagn\u00f2. Si \u00e8 iscritto all'Universit\u00e0 di Shenzhen nel 1989 e si \u00e8 laureato nel 1993 in informatica.\nCarriera nella Tencent.\nSoprannominato \"Pony Ma\", ha cofondato la Tencent nel 1998. Il primo prodotto della compagnia, \u00e8 un programma di instant messaging chiamato \"QQ\", popolarissimo in Cina, al 2013 il maggior software del genere, soprannominato \"l' AOL della Cina\". Nel 2013 ricopre sia la posizione di presidente che di direttore generale della Tencent Holdings, una delle tre maggiori compagnie online della Cina, assieme alla Alibaba Group e Baidu. Verso la fine di settembre del 2012, la QQ ha raggiunto un totale di 784 milioni di utenti attivi, con un incremento del 10% rispetto all'anno precedente. Il nuovo prodotto della Tencent uscito nel 2011, la WeChat, ha superato i 200 milioni di utenti attivi gi\u00e0 verso la fine del 2012. Altri servizi includono portali web, e-commerce e giochi online. La creazione di I giochi online quali La Leggenda di Yulong, e La Leggenda di Xuanyuan ha consentito entrate per la compagnia per 5.1 miliardi di dollari, con un profitto netto di 1.5 miliardi di dollari.\nVita privata.\nMa usa il soprannome Pony, derivato dalla traduzione inglese del suo cognome Ma (\u9a6c), che significa \"cavallo\". Ma Huateng appare raramente nei media ed \u00e8 noto per il suo stile di vita riservato.\nLa ricchezza di Ma Huateng proviene dalla partecipazione del 9,7% in Tencent Holdings. Secondo quanto riferito, possiede propriet\u00e0 a Hong Kong e opere d'arte per un valore di 150 milioni di dollari. \nMa \u00e8 sposato con Wang Danting. "}
{"id": "4607047", "revid": "889336", "url": "https://it.wikipedia.org/wiki?curid=4607047", "title": "Mohammed Mbye", "text": "Carriera.\nClub.\nGli inizi.\nMbye gioc\u00f2 con la maglia del Gambia Ports Authority, prima di passare all'Hammarby Talang. In seguito fu ingaggiato dal Rennes 2, formazione militante nello Championnat de France amateur (CFA).\nAssyriska.\nTerminata l'esperienza francese, torn\u00f2 in Svezia per giocare nell'Assyriska. Debutt\u00f2 nella Superettan il 3 maggio 2009, subentrando a Dennis \u00d6stlundh nella vittoria per 0-3 sul campo del Qviding. Il 26 agosto 2011 arriv\u00f2 la prima rete in campionato, nella vittoria per 1-3 in casa del Brommapojkarna.\nNorvegia.\nIl 7 luglio 2013, fu annunciato ufficialmente il suo trasferimento ai norvegesi dell'Elverum. Il giocatore si sarebbe aggregato alla nuova squadra alla riapertura del mercato, prevista per il 15 luglio successivo. Esord\u00ec nella 1. divisjon il 28 luglio, nel pareggio per 2-2 sul campo del Ranheim. A fine stagione, l'Elverum retrocesse nella 2. divisjon.\nIl 28 gennaio 2014 venne ingaggiato dal Kongsvinger. Una settimana pi\u00f9 tardi, rescisse il contratto e manifest\u00f2 la volont\u00e0 di tornare in Svezia. Nonostante questo proposito, Mbye fece ritorno all'Elverum in vista del campionato 2014.\nIl ritorno in Svezia.\nIl 13 marzo 2015 torn\u00f2 in Svezia a parametro zero, militando nella terza serie nazionale con i colori del Kristianstads FF, squadra che prima dell'inizio della stagione 2016 si fuse con il Kristianstad BoIS dando vita al Kristianstad FC. Dalla stagione 2017 \u00e8 stato, per tre anni, un giocatore del Mj\u00e4llby, contribuendo al doppio salto dalla Division 1 all'Allsvenskan.\nNell'agosto del 2020 si \u00e8 unito all'If\u00f6 Brom\u00f6lla, nella quarta serie svedese.\nNazionale.\nHa esordito con il nel 2010; \u00e8 stato convocato per la Coppa delle nazioni africane 2021."}
{"id": "4607049", "revid": "164044", "url": "https://it.wikipedia.org/wiki?curid=4607049", "title": "Mohamed Mbye", "text": ""}
{"id": "4607051", "revid": "60039265", "url": "https://it.wikipedia.org/wiki?curid=4607051", "title": "Gabrilli", "text": ""}
{"id": "4607054", "revid": "60039315", "url": "https://it.wikipedia.org/wiki?curid=4607054", "title": "Guerra partica", "text": ""}
{"id": "4607056", "revid": "287204", "url": "https://it.wikipedia.org/wiki?curid=4607056", "title": "Draft NFL 1950", "text": "Il Draft NFL 1950 si \u00e8 tenuto il 20-21 gennaio 1950 al Bellevue-Stratford Hotel di Philadelphia.\nHall of Fame.\nAll'annata 2013, cinque giocatori della classe del Draft 1950 sono stati inseriti nella Pro Football Hall of Fame:"}
{"id": "4607057", "revid": "478814", "url": "https://it.wikipedia.org/wiki?curid=4607057", "title": "Regno di Toungoo", "text": ""}
{"id": "4607059", "revid": "287204", "url": "https://it.wikipedia.org/wiki?curid=4607059", "title": "Goronda", "text": ""}
{"id": "4607060", "revid": "287204", "url": "https://it.wikipedia.org/wiki?curid=4607060", "title": "Maika", "text": ""}
{"id": "4607061", "revid": "287204", "url": "https://it.wikipedia.org/wiki?curid=4607061", "title": "Karamanero", "text": ""}
{"id": "4607063", "revid": "726373", "url": "https://it.wikipedia.org/wiki?curid=4607063", "title": "Nel cuore del paese", "text": "Nel cuore del paese (\"In the Heart of the Country\" e in edizione statunitense \"From the Heart of the Country\") \u00e8 il secondo romanzo pubblicato da John Maxwell Coetzee nel 1976. In italiano \u00e8 uscito una prima volta nel 1993 nella traduzione di Paola Splendore presso Donzelli Editore con il titolo \"Deserto\", quindi in nuova traduzione di Franca Cavagnoli, presso Einaudi nel 2004.\nTrama.\nIl romanzo ha a che fare con la relazione difficile tra colonizzatori e colonizzati, in una fattoria isolata del Sudafrica, raccontata da una donna bianca nubile che si prende cura del padre. Lei si scontra con lui quando l'uomo si prende un'amante di colore, provocando una spaccatura che porta verso la vendetta, la violenza e la confusione del rapporto di lei con i lavoratori agricoli. Spesso gli eventi sono raccontati una seconda volta da lei in forma di diario, con una prospettiva diversa sui fatti.\nAdattamenti cinematografici.\nDal romanzo \u00e8 stato tratto un film nel 1985, diretto da Marion H\u00e4nsel, con il titolo \"Dust\""}
{"id": "4607071", "revid": "339392", "url": "https://it.wikipedia.org/wiki?curid=4607071", "title": "Nordjyske Arena", "text": ""}
{"id": "4607073", "revid": "767487", "url": "https://it.wikipedia.org/wiki?curid=4607073", "title": "Michael Duke", "text": "Biografia.\nDuke entr\u00f2 nella Walmart nel 1995, e di recente \u00e8 stato a capo delle operazioni internazionali della compagnia, divenendone direttore generale nel 2009. Duke \u00e8 inoltre uno dei direttori della Retail Industry Leaders Association e della Arvest Bank\nDuke studi\u00f2 ingegneria industriale alla Georgia Institute of Technology nel 1971, dove fu membro della fraternity. Delta Sigma Phi . \u00c8 inoltre membro del consiglio d'amministrazione della Consumer Goods Forum. Nel 2012 il suo salario era di 18.2 milioni di dollari."}
{"id": "4607074", "revid": "110157", "url": "https://it.wikipedia.org/wiki?curid=4607074", "title": "Pervyj divizion 2005", "text": "La Pervyj divizion 2005 fu la quattordicesima edizione della seconda serie del campionato russo di calcio. Vide la vittoria finale del , che venne promosso in Prem'er-Liga assieme allo .\nStagione.\nNovit\u00e0.\nDalla Pervyj divizion 2004 vennero promossi in Prem'er-Liga il e il , mentre vennero retrocessi in Vtoroj divizion l', il , il , il e il . Dalla Prem'er-Liga vennero retrocessi il e il , mentre dalla Vtoroj divizion vennero promossi la , il , la , l' e lo , vincitori dei cinque gironi.\nFurono ben cinque le squadre che, per motivi diversi, rinunciarono a partecipare al campionato: e (salvatesi nella Pervyj divizion 2004), Rotor Volgograd (retrocesso dalla Prem'er-Liga 2004) e Torpedo Vladimir e Dinamo Stavropol' (vincitori rispettivamente dei gironi ovest e sud della Vtoroj divizion 2004). Per questa ragione furono ammesse a partecipare le cinque squadre classificatesi al secondo posto nella Vtoroj divizion 2004: , , , , . Prima dell'inizio del campionato il Lukoil \u010celyabinsk ha cambiato denominazione in .\nFormula.\nLe 22 squadre partecipanti si sono affrontate in un girone all'italiana con partite di andata e ritorno per un totale di 42 giornate: venivano assegnati tre punti per la vittoria, uno per il pareggio e zero per la sconfitta. Le prime due classificate venivano promosse direttamente in Prem'er-Liga, mentre le ultime cinque classificate venivano retrocesse direttamente in Vtoroj divizion.\nClassifica finale.\nLegenda:\nNote:"}
{"id": "4607075", "revid": "827882", "url": "https://it.wikipedia.org/wiki?curid=4607075", "title": "Bean", "text": ""}
{"id": "4607076", "revid": "60039793", "url": "https://it.wikipedia.org/wiki?curid=4607076", "title": "Audrey Arno", "text": ""}
{"id": "4607077", "revid": "1573940", "url": "https://it.wikipedia.org/wiki?curid=4607077", "title": "Otophryninae", "text": "Otophryninae \u00e8 una sottofamiglia di anuri della famiglia Microhylidae.\nDistribuzione.\nLe specie si trovano in Colombia, Ecuador, Guyana e nel nord del Brasile.\nTassonomia.\nLa sottofamiglia Otophryninae comprende 6 specie suddivise in 2 generi:\nPrima della revisione tassonomica del genere \"Synapturanus\", alla sottofamiglia Otophryninae, apparteneva solo il genere \"Otophryne\", ma dal 2011 \u00e8 considerato appartenente a questa sottofamiglia."}
{"id": "4607078", "revid": "767487", "url": "https://it.wikipedia.org/wiki?curid=4607078", "title": "Abu Madyan Shu'ayb", "text": "Studi\u00f2 a Fez con varie personalit\u00e0 di spicco dell'epoca, fra cui Ab\u016b Ya\u02bfazz\u0101 al-Hazm\u012br\u012b e \u02bfAl\u012b ibn \u1e24irzihim per poi recarsi nel suo \"\u1e6dalab al-\u02bfilm\" (che sarebbe pi\u00f9 corretto definire \"\u1e6dalab al-ma\u02bfrifa\") a Mecca, dove avrebbe conosciuto il grande sufi \u02bfAbd al-Q\u0101dir al-G\u012bl\u0101n\u012b, prima di tornare a Bij\u0101ya (Bougie).\nLa sua fama di grande asceta e Maestro comport\u00f2 che venisse invitato alla sua corte di Marrakesh dal sultano almohade Ab\u016b Y\u016bsuf Ya\u02bfq\u016bb, detto al-Man\u1e63\u016br. Di l\u00ec a poco per\u00f2 Ab\u016b Madyan si ammal\u00f2 e mor\u00ec, per essere inumato, per sua esplicita volont\u00e0, nel villaggio di al-\u02bfUbb\u0101d, nelle immediate vicinanze di Tlemcen, citt\u00e0 che gli elev\u00f2 pi\u00f9 tardi, in devoto segno di riconoscimento per i suoi insegnamenti spirituali, un'importante moschea, chiamata appunto \"S\u012bd\u012b B\u016b Midyan\" (\"Signor mio Ab\u016b Midyan\", espressione francesizzata in \"Sidi Boumedienne\"), scegliendolo come suo patrono.\nOpere.\nPochissimo di lui ci \u00e8 giunto di scritto ma il suo retaggio spirituale, svoltosi secondo la miglior tradizione per via orale, lungo una catena iniziatica senza fratture, \u00e8 quanto mai ricco, a dimostrazione della correttezza di quanti lo definirono fin dall'inizio \"polo di riferimento\" (\"qu\u1e6db\") e \"caro ad Allah\" (\"wali\")."}
{"id": "4607079", "revid": "110157", "url": "https://it.wikipedia.org/wiki?curid=4607079", "title": "Cerchi gemelli di Archimede", "text": "In geometria piana, i cerchi gemelli di Archimede, creati per la prima volta dal matematico siceliota Archimede di Siracusa, sono una coppia di cerchi notevoli che possono essere costruiti all'interno di un arbelo. Qualsiasi cerchio costruito sulla base dello stesso arbelo e che possiede la stessa area di uno dei cerchi gemelli di Archimede viene denominato, in via generica, cerchio di Archimede.\nCostruzione.\nLa base per la costruzione dei cerchi gemelli di Archimede \u00e8 un arbelo, figura geometrica definita da tre semicirconferenze, due delle quali inserite nella terza, in modo da essere tangenti a due a due. I loro diametri sono giacenti sullo stesso segmento \"AC\".\nViene tracciata una perpendicolare ad \"AC\" passante per la cuspide interna \"B\" dell'arbelo. I cerchi di Archimede vengono quindi costruiti tangenti a quest'ultima perpendicolare e alla semicirconferenza esterna; \"C\"1 \u00e8 inoltre tangente al semicerchio interno pi\u00f9 grande, mentre \"C\"2 al semicerchio interno pi\u00f9 piccolo. Ognuno dei due cerchi \u00e8 univocamente determinato dalle tre condizioni di tangenza, e la loro costruzione \u00e8 un caso particolare di risoluzione del problema di Apollonio.\nPropriet\u00e0.\nRaggio dei cerchi.\nPoich\u00e9 \u00e8 dimostrabile che i due cerchi di Archimede sono congruenti, essi condividono la stessa lunghezza del raggio e la medesima area. Definendo \"r\" = \"AB\"/\"AC\", il raggio dei cerchi \u00e8 calcolabile come segue:\nInoltre, secondo la Proposizione 5 del \"Libro dei Lemmi\" di Archimede, il raggio di un cerchio di Archimede pu\u00f2 ottenersi a partire dai raggi \"a\" e \"b\" dei due semicerchi interni dell'arbelo di costruzione, secondo la seguente formula:\nCentri dei cerchi.\nSe \"r\" = \"AB\"/\"AC\", i centri di \"C\"1 e \"C\"2 hanno le seguenti coordinate:"}
{"id": "4607090", "revid": "124678371", "url": "https://it.wikipedia.org/wiki?curid=4607090", "title": "Massimiliano Plinio", "text": " \u00c8 noto per aver doppiato il personaggio di Garfield in \"The Garfield Show\"."}
{"id": "4607091", "revid": "287451", "url": "https://it.wikipedia.org/wiki?curid=4607091", "title": "Unione Sportiva Pistoiese 1935-1936", "text": "Questa pagina raccoglie i dati riguardanti l'Unione Sportiva Pistoiese nelle competizioni ufficiali della stagione 1935-1936."}
{"id": "4607097", "revid": "1494169", "url": "https://it.wikipedia.org/wiki?curid=4607097", "title": "Macuto", "text": ""}
{"id": "4607099", "revid": "1318658", "url": "https://it.wikipedia.org/wiki?curid=4607099", "title": "Cattedrale di San Lorenzo (Tra\u00f9)", "text": "La cattedrale di San Lorenzo (in croato \"katedrala Sv. Lovre\") \u00e8 una cattedrale situata nella citt\u00e0 di Tra\u00f9 in Croazia.\nStoria.\nLa cattedrale \u00e8 stata costruita sulle fondamenta di cattedrale paleocristiana distrutta dai Saraceni nel 1123, durante il sacco di Tra\u00f9. I lavori dell'attuale edificio iniziarono nel 1213 e terminarono nel XVII secolo. Come la vecchia cattedrale \u00e8 dedicata a san Lorenzo, ma \u00e8 nota per la devozione a san Giovanni: il vescovo di Tra\u00f9 Giovanni da Tra\u00f9 con il suo stile di vita santa ha attirato il re ungherese Colomanno d'Ungheria che aveva rilevato la Croazia e la Dalmazia. \nLa maggior parte del lavoro ha avuto luogo nel XIII secolo essendo per lo pi\u00f9 completo nel 1251. Questo vuol dire che la maggior parte della cattedrale \u00e8 in stile romanico, mentre l'interno della volta, costruita nel XV secolo, \u00e8 in stile gotico. \nI lavori del campanile iniziarono alla fine del XIV secolo ed \u00e8 stata completata alla fine del XVI secolo. Il primo piano \u00e8 in stile gotico ed \u00e8 stato edificato dai maestri Stipan e Matej. Dopo che era stato demolito dai veneziani nel 1420, fu ristrutturato ad opera di Matija Gojkovi\u0107. Il secondo piano, anch'esso in stile gotico, \u00e8 probabilmente opera di maestri veneziani, in quanto le finestre ricordano quelle del Ca' d'Oro. Il piano definitivo fu costruito da Trifun Bokani\u0107 (1575-1609). In cima al campanile ci sono quattro statue, opera dello scultore veneziano Alessandro Vittoria (1525-1608). Al centro della facciata, all'interno di una piccola apertura circolare, vi \u00e8 scolpito lo stemma araldico del pi\u00f9 potente sovrano ungherese della dinastia angioina, re Luigi I d'Ungheria.\nDescrizione.\nLa Cattedrale di Tra\u00f9 \u00e8 l'esempio pi\u00f9 arcaico in Dalmazia nella costruzione delle arcate interne con pilastri allungati che separano le due navate laterali da quella centrale. Ci sono tre absidi semicircolari e una a volta sopra la quale sorge il campanile. Le volte a crociera e le terrazze precedenti sopra le navate sono di influenza pugliese. \nUn ampio vestibolo \u00e8 stato aggiunto nel XV secolo e il rosone gotico artisticamente ben eseguito sulla facciata occidentale \u00e8 della stessa epoca. In fondo alla sala d'ingresso, vi \u00e8 un battistero in gotico e romanico che \u00e8 stato aggiunto alla cattedrale nel 1467 da Andrea Alessi (1430-1505), uno scultore di origine albanese allievo di Giorgio di Matteo.\nAll'interno della cattedrale \u00e8 situata la Cappella del beato Giovanni Orsini, decorata con sculture di Niccol\u00f2 di Giovanni Fiorentino.\nLa sacrestia gotica \u00e8 stata aggiunta nel XV secolo. La parete esterna \u00e8 divisa da pilastri e fori con aperture ad arco.\nPortale romanico.\nL'architetto e maestro Radovan ha lavorato sulla porta del portale della cattedrale. La maggior parte del portale \u00e8 stato scolpito dal maestro stesso, ma sono riconoscibili anche altre mani, come i suoi allievi e i suoi seguaci. Il lavoro, finito e firmato nel 1240, \u00e8 un'opera monumentale e forse unica di questo grande artista croato.\nIn termini di tematica il portale \u00e8 diviso in due parti: superiore e inferiore. La parte superiore mostra scene del Vangelo e la vita di Cristo. Sulla lunetta vi \u00e8 la scena della Nativit\u00e0, e dentro l'arco sopra la lunetta vi sono angeli che adorano Cristo nella scena sottostante. La lunetta e questo arco sono opera di Radovan. Sugli stipiti interni \u00e8 rappresentato un ciclo con le \"allegorie dei Mesi\". A sinistra dall'alto verso il basso troviamo i mesi di \"Dicembre\", \"Gennaio\" e \"Febbraio\" mentre sulla destra dal basso verso l'alto sono collocati \"Marzo\" e \"Aprile\". Si tratta di un ciclo incompleto di cui s'ignorano i motivi della sua interruzione. Radovan ha anche lavorato sulle due piccole colonne ricoperte da rilievi. Sugli stipiti esterni sono raffigurati i santi e gli apostoli e all'interno le immagini sono decorate con figure di animali esotici e creature fantastiche come centauri e sirene. A dominare il portale sono per\u00f2 le forme umane di Adamo ed Eva: i nostri antenati peccaminosi sono posti sul dorso di due leoni. \nAltri artigiani degni di nota che hanno partecipato alla costruzione del portale sono Ivan Budislavi\u0107 e Gregorio Vidov. La cattedrale fa parte del nucleo storico di Tra\u00f9 che \u00e8 stato dichiarato bene protetto dall'UNESCO nel 1997."}
{"id": "4607100", "revid": "228587", "url": "https://it.wikipedia.org/wiki?curid=4607100", "title": "Oltrep\u00f2 Pavese metodo classico", "text": "L'Oltrep\u00f2 Pavese metodo classico \u00e8 un vino spumante DOCG la cui produzione \u00e8 consentita nella provincia di Pavia nell'Oltrep\u00f2 Pavese. \u00c8 prodotto con uve coltivate nelle stesse zone dell'Oltrep\u00f2 Pavese DOC, di cui era una tipologia fino al riconoscimento come DOCG nel 2007.\nViene prodotto in quattro tipologie:\nLe due ultime tipologie in cui si fa riferimento al Pinot Nero sono prodotte con tale vitigno nella misura almeno dell'85% (nelle altre il minimo \u00e8 il 70%).\nProduzione.\n\"Provincia, stagione, volume in ettolitri\""}
{"id": "4607102", "revid": "478814", "url": "https://it.wikipedia.org/wiki?curid=4607102", "title": "Ratsada", "text": "Il breve regno.\nFu acclamato re all'et\u00e0 di 5 anni nel 1533 alla morte del padre e predecessore Borommaracha IV. Il regno fu affidato a dei reggenti e la permanenza sul trono di Ratsada dur\u00f2 solo cinque mesi, a cavallo tra il 1533 ed il 1534. Il diplomatico e storico olandese Jeremias Van Vliet, direttore nel XVII secolo dell'ufficio di Ayutthaya della Compagnia olandese delle Indie orientali, descrisse Ratsada nel seguente modo:\nSecondo altre fonti, ad ordinarne la morte e ad usurpargli il trono fu lo zio Chairacha, fratellastro di Borommaracha IV, che si suppone fosse governatore di Phitsanulok. Come era accaduto al re Thong Lan nel XIV secolo, fu giustiziato nel Wat Khok Phraya, dove nei secoli successivi molti altri membri della casa reale sarebbero stati puniti o assassinati. Fu chiuso in un sacco di velluto e colpito a morte con un legno di sandalo, un sistema tradizionale di uccidere i sacri sovrani senza colpirli direttamente e senza versarne il sangue.\nCrisi dinastica.\nLa morte di Ratsada apr\u00ec un periodo di crisi per Ayutthaya ed in particolare per la dinastia di Suphannaphum: anche i tre sovrani che gli succedettero furono assassinati. Dopo aver fatto uccidere Ratsada, Chairacha rimase sul trono fino al 1546, quando fu avvelenato da una delle proprie concubine, Sri Sudachan, che riusc\u00ec a farsi nominare reggente del nuovo re Yot Fa, l'undicenne figlio di Chairacha. Sri Sudachan, che era una discendente della dinastia di Uthong, fece uccidere nel 1548 il giovane sovrano e ottenne che il trono fosse affidato al proprio amante Worawongsa, a sua volta membro della casa reale di Uthong. Dopo soli 57 giorni di regno, l'usurpatore Worawongsa e l'amante Sri Sudachan furono uccisi in un'imboscata e venne acclamato re Maha Chakkraphat, un altro fratellastro di Borommaracha IV.\nMaha Chakkraphat sarebbe stato il penultimo sovrano della dinastia di Suphannaphum ed avrebbe lasciato per due volte il trono al figlio Mahinthra. Ayutthaya fu invasa dall'esercito birmano del Regno di Toungoo e ne divenne uno stato vassallo nel 1564. La ribellione del 1568 fu soffocata dai birmani, che l'anno seguente espugnarono Ayutthaya, deportarono l'intera famiglia reale ed issarono sul trono siamese Maha Thammaracha, il capostipite della dinastia di Sukhothai."}
{"id": "4607107", "revid": "171091", "url": "https://it.wikipedia.org/wiki?curid=4607107", "title": "Grande Assaly", "text": ""}
{"id": "4607110", "revid": "767487", "url": "https://it.wikipedia.org/wiki?curid=4607110", "title": "Societ\u00e0 Polisportiva Ars et Labor 1935-1936", "text": "Questa voce raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1935-1936.\nStagione.\nLa terza stagione consecutiva di Serie B \u00e8 fatale ai colori biancoazzurri che vengono ammainati solo dopo una, calcisticamente drammatica, coda di spareggi. \nIn questa stagione 1935-1936 la societ\u00e0 \u00e8 presieduta da Giovanni Argazzi, che ha richiamato a Ferrara l'allenatore ungherese Gy\u00f6rgy Hlavay. Per arrivare al porto della salvezza occorre un grosso sforzo, perch\u00e9 a causa di una nuova ristrutturazione dei quadri che porter\u00e0 la Serie B da 18 a 16 squadre sono previste ben sei retrocessioni. La squadra ferrarese non cambia molto e affida le sorti offensive ai confermati Savino Bellini, Gino Bolognese, Giordano Varoli, oltre all'ex veronese Mario Patuzzi. \nNel primo spareggio con la , la reazione \u00e8 tardiva ed il gol di Bellini non basta. Con l'acqua alla gola gli spallini sifdano a Firenze il : la netta sconfitta rimediata contro i toscani, che poi si salveranno battendo anche la Pistoiese, condanna la SPAL alla Serie C."}
{"id": "4607136", "revid": "729019", "url": "https://it.wikipedia.org/wiki?curid=4607136", "title": "Unione Sportiva Vezio Parducci Viareggio 1935-1936", "text": "Questa voce raccoglie le informazioni riguardanti l'Unione Sportiva Vezio Parducci Viareggio nelle competizioni ufficiali della stagione 1935-1936."}
{"id": "4607139", "revid": "1543377", "url": "https://it.wikipedia.org/wiki?curid=4607139", "title": "Equitazione ai Giochi della VII Olimpiade - Volteggio a cavallo individuale", "text": "La competizione del volteggio a cavallo individuale di equitazione dai Giochi della VII Olimpiade si \u00e8 svolta il 11 settembre 1920 presso lo Stadio Olimpico di Anversa."}
{"id": "4607220", "revid": "1442080", "url": "https://it.wikipedia.org/wiki?curid=4607220", "title": "Hall of Fame Tennis Championships 2013 - Doppio", "text": "Il doppio dell'Hall of Fame Tennis Championships 2013 \u00e8 stato un torneo di tennis facente parte dell'ATP World Tour 2013.\nI detentori del titolo sono Santiago Gonz\u00e1lez e Scott Lipsky ma sono stati battuti al primo turno da Denis Kudla e Michael Russell.\nIn finale Nicolas Mahut e \u00c9douard Roger-Vasselin hanno sconfitto Tim Smyczek e Rhyne Williams per 64-7, 6-2, [10-5]."}
{"id": "4607234", "revid": "1774874", "url": "https://it.wikipedia.org/wiki?curid=4607234", "title": "Right by Your Side", "text": "Right by Your Side \u00e8 una canzone del duo pop britannico Eurythmics. Fu scritta dai membri del gruppo Annie Lennox e David A. Stewart e prodotta da Stewart. Il brano fu pubblicato come secondo singolo nel Regno Unito dal terzo album \"Touch\".\nDescrizione.\n\"Right by Your Side\" \u00e8 una canzone d'amore uptempo che dispone di una base calypso strumentale, completa di tamburo d'acciaio sintetizzato e suoni di marimba e una sezione fiati.\nAccoglienza e successo commerciale.\n\"Right by Your Side\" divent\u00f2 il quarto singolo consecutivo ad entrare nei primi dieci posti della classifica dei singoli nel Regno Unito nel corso del 1983. Sal\u00ec anche al 29\u00ba posto nella classifica generale di \"Billboard\"."}
{"id": "4607290", "revid": "287204", "url": "https://it.wikipedia.org/wiki?curid=4607290", "title": "Polruan", "text": "Polruan (in lingua cornica: Porthru(w) an; 650 ab. circa) \u00e8 un villaggio di pescatori della costa orientale della Cornovaglia (Inghilterra sud-occidentale), situato lungo l'estuario sulla Manica del fiume Fowey. Dal punto di vista amministrativo, si tratta di una frazione della parrocchia civile di Lanteglos-by-Fowey (distretto di Caradon).\nLa maggior parte dei residenti del villaggio \u00e8 costituita da artisti e scrittori.\nGeografia fisica.\nPolruan si trova tra i villaggi di Mevagissey e Polperro (rispettivamente ad est/nord-est della prima e ad ovest della seconda) ed \u00e8 situata sulla sponda opposta della cittadina di Fowey (che si trova sulla riva destra del fiume omonimo). Si trova inoltre a circa 15\u00a0km a sud di Lostwithiel.\nIl villaggio \u00e8 circondato da una collina, la Polruan Hill.\nOrigini del nome.\nIl toponimo \"Porthruwan/Polruan\" deriva da quello di un santo di nome Ruan.\nMonumenti e luoghi d'interesse.\nFortino.\nA Polruan si trova uno dei due fortini realizzati alla fine del XIV secolo per proteggere la zona da eventuali invasioni da parte di pirati o dei Francesi.\nSt Saviours Chappel.\nSulla collina che sovrasta il villaggio, si trova la \"St Saviours Chappel\", una cappella risalente all'VIII secolo.\nSociet\u00e0.\nEvoluzione demografica.\nAl censimento del 2009, Polruan contava una popolazione pari a 648 abitanti.\nGeografia antropica.\nUrbanistica.\nA Polruan si trova un'unica via, che attraversa centro del villaggio e termina nella zona del molo.\nEconomia.\nLa riparazione di imbarcazioni sussiste tuttora come una delle attivit\u00e0 principali del villaggio.\nInfrastrutture e trasporti.\nPolruan \u00e8 collegata da un traghetto alla citt\u00e0 di Fowey: la traversata dura circa 10-15 minuti."}
{"id": "4607422", "revid": "1543377", "url": "https://it.wikipedia.org/wiki?curid=4607422", "title": "Equitazione ai Giochi della VII Olimpiade - Volteggio a cavallo a squadre", "text": "La competizione del volteggio a cavallo a squadre di equitazione dai Giochi della VII Olimpiade si \u00e8 svolta il 11 settembre 1920 presso lo Stadio Olimpico di Anversa.\nClassifica finale.\nI migliori tre risultati della prova individuale erano validi per la classifica finale."}
{"id": "4607446", "revid": "83531", "url": "https://it.wikipedia.org/wiki?curid=4607446", "title": "Giovani Calciatori Vigevanesi 1935-1936", "text": "Questa pagina raccoglie i dati riguardanti la Giovani Calciatori Vigevanesi nelle competizioni ufficiali della stagione 1935-1936."}
{"id": "4607462", "revid": "80339", "url": "https://it.wikipedia.org/wiki?curid=4607462", "title": "The Baseball Furies", "text": ""}
{"id": "4607464", "revid": "21880", "url": "https://it.wikipedia.org/wiki?curid=4607464", "title": "Bradypodion caffrum", "text": ""}
{"id": "4607473", "revid": "80339", "url": "https://it.wikipedia.org/wiki?curid=4607473", "title": "Turnbulls Ac's", "text": ""}
{"id": "4607475", "revid": "265038", "url": "https://it.wikipedia.org/wiki?curid=4607475", "title": "Coppa delle coppe 1983-1984 (pallamano maschile)", "text": ""}
{"id": "4607483", "revid": "265038", "url": "https://it.wikipedia.org/wiki?curid=4607483", "title": "Coppa delle coppe 1984-1985 (pallamano maschile)", "text": ""}
{"id": "4607489", "revid": "80339", "url": "https://it.wikipedia.org/wiki?curid=4607489", "title": "Lizzies", "text": ""}
{"id": "4607492", "revid": "265038", "url": "https://it.wikipedia.org/wiki?curid=4607492", "title": "Coppa delle coppe 1985-1986 (pallamano maschile)", "text": ""}
{"id": "4607504", "revid": "1442080", "url": "https://it.wikipedia.org/wiki?curid=4607504", "title": "Mercedes Cup 2013 - Doppio", "text": "Il doppio del Mercedes Cup 2013 \u00e8 stato un torneo di tennis facente parte dell'ATP World Tour 2013.\nI detentori del titolo erano J\u00e9r\u00e9my Chardy e \u0141ukasz Kubot ma hanno deciso di non partecipare.\nFacundo Bagnis e Thomaz Bellucci hanno sconfitto in finale Tomasz Bednarek e Mateusz Kowalczyk per 2-6, 6-4, [11-9]."}
{"id": "4607834", "revid": "838137", "url": "https://it.wikipedia.org/wiki?curid=4607834", "title": "Bocce ai XVII Giochi del Mediterraneo - Raffa singolare maschile", "text": "Le competizioni di bocce nella categoria raffa singolare maschile si sono tenute fra il 28 e il 29 giugno 2013 alla Bocce Tesisi di Mersin.\nRisultati.\nI 9 giocatori vengono divisi in due gruppi rispettivamente da 4 e 5 ciascuno. I primi due di ciascun gruppo vengono ammessi alle semifinali."}
{"id": "4608019", "revid": "109062582", "url": "https://it.wikipedia.org/wiki?curid=4608019", "title": "Lansdowne House", "text": "Lansdowne House \u00e8 un edificio a sud-ovest di Berkeley Square, nel centro di Londra. \u00c8 stata progettata da Robert Adam come casa privata e per la maggior parte del suo tempo come residenza appartenne alla famiglia Petty-FitzMaurice, marchesi di Lansdowne. Dal 1935, \u00e8 stata la sede del \"Lansdowne Club\".\nIl posizionamento della struttura era piuttosto insolita. Aveva un grande giardino frontale che occupava tutto il lato meridionale della piazza, che si affacciava sul lato. Questa disposizione ha dato a Devonshire House, su Piccadilly, un aspetto pi\u00f9 aperto alla piazza.\nNel 1930, l'amministrazione comunale ha deciso di costruire un collegamento stradale da Berkeley Square a Curzon Street. Ci\u00f2 ha richiesto la rimozione di tutte le camere di Lansdowne House. Adam's Drawing Room \u00e8 stata rimossa e installata presso il Philadelphia Museum of Art e la sala da pranzo \u00e8 andata al Metropolitan Museum of Art a New York.\nLe collezioni della casa, sono state acquistate da altri musei americani."}
{"id": "4608125", "revid": "1543377", "url": "https://it.wikipedia.org/wiki?curid=4608125", "title": "Relazioni internazionali del Giappone", "text": "Le relazioni internazionali e i rapporti con l'estero del Giappone sono gestiti dal Ministero degli affari esteri del Giappone.\nIn seguito alla resa dopo la seconda guerra mondiale e il conseguente trattato di San Francisco, la politica giapponese \u00e8 stata ristrutturata basandosi su un solido partenariato con gli Stati Uniti d'America, ponendo inoltre l'accento sulla cooperazione internazionale, entrando a far parte delle Nazioni Unite. Durante il boom economico negli anni sessanta e settanta il Giappone ha recuperato la sua influenza venendo considerata da allora come una delle grandi potenze del mondo. Tuttavia, alcuni Paesi, quali Cina e Corea del Sud, mantengono ancora una considerazione negativa del Giappone.\nDurante la guerra fredda il Giappone ha avuto il ruolo di mediatore tra il mondo occidentale e l'Unione Sovietica per quanto riguarda la zona est-asiatica nonostante la sua politica si concentrasse maggiormente sulla crescita economica del Paese. La fine della guerra fredda e i fatti succedenti alla prima guerra del Golfo hanno iniziato a cambiare lentamente la politica interna del Paese: il governo giapponese ha deciso di partecipare alle operazioni di mantenimento della pace da parte delle Nazioni Unite, inviando le loro truppe in Cambogia, Mozambico, Alture del Golan e Timor Est negli anni novanta e duemila. In seguito agli attentati dell'11 settembre 2001, la marina navale giapponese ha svolto, fino al 2008, compiti di supporto nell'Oceano Indiano nella lotta al terrorismo. Nel 2003, le JSDF di terra sono state inviate in Iraq meridionale per il ripristino delle infrastrutture di base.\nNonostante alcune controversie e incomprensioni con i suoi immediati vicini (disputa per le isole Senkaku con la Cina, drastico deterioramento dei rapporti con la Corea del Nord dopo le minacce di quest'ultima), il Giappone ha perseguito una politica estera pi\u00f9 attiva in questi ultimi anni, riconoscendo la responsabilit\u00e0 derivata dalla sua forza economica. L'ex primo ministro Yasuo Fukuda sottoline\u00f2 in un suo discorso il cambio di direzione del Paese nell'era moderna: \u00abIl Giappone aspira a diventare un centro di sviluppo delle risorse umane, nonch\u00e9 per la ricerca e il contributo intellettuale per promuovere ulteriormente la cooperazione nel settore della costruzione della pace\u00bb. Ideali che trovano la sua espressione nella Costituzione del 1947, la quale, all'articolo 9 dichiara la totale rinuncia alla guerra come risoluzione delle dispute internazionali.\nAsia orientale.\nIl 31 gennaio 2010 venne reso pubblico un documento di 549 pagine il quale sintetizzava i risultati di tre anni di discussioni congiunte sulla storia dei due Paesi nelle loro relazioni bilaterali. Il documento attribuiva le maggiori responsabilit\u00e0 dei sentimenti di inimicizia o di diffidenza reciproca tra i due Paesi al Giappone (la maggiore causa dell'incrinamento dei rapporti tra le due potenze orientali fu individuata nella seconda guerra sino-giapponese). Dopo la costituzione della Repubblica Popolare Cinese (RPC) nel 1949, le relazioni con il Giappone cambiarono drasticamente, passando da un rapporto di ostilit\u00e0 a una stretta collaborazione in molti campi. Nel corso del 1960 i due Paesi ripresero l'attivit\u00e0 commerciale per la prima volta dalla seconda guerra mondiale in virt\u00f9 dell'accordo Liao-Takasaki. Il 29 settembre 1972, il Giappone e la Cina firmarono un trattato in modo da stabilire le relazioni diplomatiche tra i due Stati. Dopo la firma di un trattato di pace e di amicizia nel 1978, i legami tra i due Paesi si svilupparono rapidamente. Essi culminarono nell'ottobre 1992 con la visita dell'imperatore Akihito nel territorio cinese, dando una chiara indicazione delle intenzioni del Giappone a mantenere i legami pi\u00f9 stretti possibili con la Cina nel suo interesse economico e strategico.\nTuttavia, nonostante le scuse per i crimini di guerra da parte dell'allora primo ministro giapponese Tomiichi Murayama nel 1995, le tensioni rimangono, a causa di altre recenti incomprensioni quali la diatriba per lo sfruttamento di giacimenti di gas naturale nel Mar Cinese Orientale, la disputa per le isole Senkaku, l'incidente diplomatico a causa di un incidente navale tra un peschereccio cinese e una nave giapponese, le perplessit\u00e0 della Cina legate alla questione dell'atollo di Okinotorishima e l'irrisolto contrasto di opinioni sul massacro di Nanchino del 1937.\nIl Giappone sostiene fortemente gli Stati Uniti nei suoi sforzi per incoraggiare Pyongyang a rispettare il trattato di non proliferazione nucleare e gli accordi con l'Agenzia internazionale per l'energia atomica (AIEA). Nel 2006, in seguito al test missilistico della Corea del Nord nel mese di luglio, il Giappone impose sanzioni economiche ai nordcoreani vietando l'ingresso dei loro funzionari e degli equipaggi delle navi, sospendendo inoltre i voli charter e l'unico collegamento passeggero diretto tra i due Paesi, il traghetto Mangyongbong-92. Inoltre, l'allora ministro dell'agricoltura, Sh\u014dichi Nakagawa, annunci\u00f2 l'interruzione delle forniture alimentari alla Corea del Nord, considerando anche un'eventuale restrizione del commercio agricolo tra i due Paesi. Il Giappone partecipa ai colloqui del six-party talks per scongiurare qualsiasi ambizione nucleare della Corea del Nord; nel 2007, il Giappone e la Corea del Nord raggiunsero un accordo, in cui Pyongyang accett\u00f2 di chiudere i suoi impianti nucleari in cambio di aiuti e scorte di carburante mirando a una normalizzazione delle relazioni con Stati Uniti e Giappone. Tuttavia, nel 2009, la Corea del Nord interruppe i rapporti con i membri del six-party talks, con l'intenzione di riprendere il suo programma di arricchimento nucleare, al fine di potenziare il suo deterrente nucleare. Nel 2013, nuove minacce di possibili attacchi missilistici nucleari sono giunte da Pyongyang verso Tokyo, Kyoto e Osaka. In risposta a queste minacce, il Giappone ha schierato batterie antimissile in diversi punti all'interno della sua capitale, Tokyo.\nNegli ultimi anni, il Giappone e la Repubblica di Corea hanno intensificato l'attivit\u00e0 diplomatica portandola ad un alto livello di cooperazione e coordinamento, con conseguente miglioramento del rapporto tra i due Paesi. Tuttavia, le differenze storiche, tra dispute territoriali che riguardano le Rocce di Liancourt e il ruolo del Giappone in Corea durante la seconda guerra mondiale, complicano i rapporti politici del Giappone con la Corea del Sud, nonostante crescenti legami economici e culturali.\nTra il 1274 e il 1281, i mongoli, sotto la guida di Kublai Khan, intrapresero due tentativi di invasione ai danni del Giappone, entrambi coronati da un insuccesso, a causa di un tifone che danneggi\u00f2 pesantemente le truppe dell'invasore. Dopo il crollo della dinastia Qing, la quale aveva governato la Mongolia per alcuni secoli, la rivoluzione mongola del 1911, e dopo il consolidamento del Giappone come potenza mondiale nei primi anni XX secolo, il governo mongolo di Bogd Khan invi\u00f2 vari emissari con l'obbiettivo di fare richiesta di un formale riconoscimento diplomatico a varie potenze mondiali, tra cui il ministro degli affari interni, T\u00f6gs-Ochiryn Tserenchimed, che fu inviato in Giappone nel 1913. Dopo la seconda guerra mondiale, le relazioni diplomatiche tra il Giappone e la Mongolia non ripresero fino al 1972. I rapporti rimasero poco collaborativi fino alla rivoluzione democratica della Mongolia nel 1990, dopo che la visita di S\u014dsuke Uno nel mese di aprile 1989 e la visita di Toshiki Kaifu nel mese di agosto del 1991 in Mongolia, fecero registrare le prime visite nel territorio mongolo da parte di un ministro e di un primo ministro non appartenenti al blocco orientale. Nel febbraio 1997, durante il 25\u00ba anniversario dell'accordo diplomatico tra i due Paesi, l'allora primo ministro mongolo, Mendsaikhany Enkhsaikhan, visit\u00f2 il Giappone, siglando il rinnovamento della collaborazione tra i due Stati. Nel 1998, anche l'allora presidente Natsagiin Bagabandi visit\u00f2 il Paese nipponico, registrando la prima visita di un presidente mongolo in Giappone. Pi\u00f9 recentemente il Giappone e la Mongolia hanno cercato di rafforzare le loro relazioni diplomatiche. Nel 2008 la Banca del Giappone per la cooperazione internazionale ha stanziato un prestito di 28,8 miliardi di yen (circa 225 milioni di euro) per il governo della Mongolia in modo da costruire un nuovo aeroporto internazionale nella Provincia del T\u00f4v a servizio della citt\u00e0 di Ulan Bator.\nLe relazioni internazionali tra la Repubblica Cinese e il Giappone sono regolamentate dal Comunicato congiunto del governo del Giappone e del governo della Repubblica Popolare Cinese, del 29 settembre 1972, il quale, ribadisce che Taiwan \u00e8 parte inalienabile del territorio della Repubblica Popolare Cinese, con la comprensione e il rispetto della posizione da parte del governo del Giappone, ai sensi dell'articolo 8 della Dichiarazione di Potsdam. In passato, Taiwan rimase sotto il dominio del Giappone dal 1895 al 1945, ovvero dalla vittoria riportata nella prima guerra sino-giapponese alla sconfitta nella seconda guerra mondiale. Trattandosi della prima colonia d'oltremare del Giappone, le intenzioni giapponesi erano di trasformare l'isola in un fiore all'occhiello nel campo del colonialismo, sforzandosi per migliorare a fondo l'economia dell'isola, l'industria, i lavori pubblici e per cambiare la sua cultura. I fallimenti riportati in ambito politico nell'immediato dopoguerra da parte del Partito Nazionalista Cinese portarono a un sentimento di nostalgia tra la vecchia generazione di Taiwan che ebbe modo di sperimentare entrambi i governi. Ci\u00f2 ha influenzato, in qualche misura, temi come l'identit\u00e0 nazionale, l'identit\u00e0 etnica e il movimento per l'indipendenza di Taiwan. In parte come conseguenza, il popolo di Taiwan, in generale, prova molto meno antipatia verso il retaggio della dominazione giapponese rispetto ad altri Paesi dell'Asia.\nAsia sud-orientale.\nDal 1990 in poi l'interazione del Giappone con la stragrande maggioranza dei Paesi dell'area del Pacifico, in particolare i suoi fiorenti scambi economici, divenne sempre pi\u00f9 importante per i Paesi beneficiari. I Paesi in via di sviluppo dell'Associazione delle Nazioni del Sudest Asiatico (ASEAN) consideravano il Giappone come fondamentale per il loro sviluppo. Difatti l'aiuto del Giappone ai paesi dell'ASEAN fu pari a 1,9 miliardi di dollari durante l'anno fiscale giapponese 1988 contro circa 333 milioni di dollari per gli Stati Uniti durante lo stesso anno. Il Giappone fu anche il primo investitore straniero nei Paesi dell'ASEAN, con investimenti pari a circa 14,5 miliardi di dollari a partire da marzo 1989, pi\u00f9 del doppio di quelli degli Stati Uniti.\nAll'inizio degli anni novanta, il governo giapponese concentr\u00f2 i suoi sforzi al fine di migliorare la sua statura diplomatica, soprattutto in Asia. Molto pubblicizzato fu il tour dell'allora primo ministro Toshiki Kaifu del 1991, il quale visit\u00f2 le cinque maggiori nazioni del Sudest asiatico (Malaysia, Brunei, Thailandia, Singapore e Filippine) e tenne un importante discorso a Singapore durante il quale promosse un nuovo partenariato con l'ASEAN promettendo che il Giappone sarebbe andato al di l\u00e0 della sfera puramente economica per cercare \u00abun ruolo appropriato nella sfera politica come una nazione di pace\u00bb. A testimonianza di questo nuovo ruolo, il Giappone ha preso parte attiva nella promozione di negoziati per risolvere i problemi che affliggevano la Cambogia.\nNel 1999, i Paesi membri dell'ASEAN insieme a Cina, Corea del Sud e Giappone hanno elaborato nuovi tipi di accordi di\ncooperazione economica e non, che hanno dato vita a forme di integrazione inter-regionale e intra-regionale, formando l'ASEAN Plus Three. Nel 2005 i Paesi dell'ASEAN Plus Three, insieme a India, Australia e Nuova Zelanda hanno tenuto il primo East Asia Summit (EAS).\nIl Giappone possiede un'ambasciata nella capitale cambogiana Phnom Penh. Grazie soprattutto ai bassi costi del lavoro e alla vicinanza ad altre nazioni del Sud-Est asiatico, un numero sempre crescente di societ\u00e0 giapponesi sta operando nei complessi industriali della Cambogia, come ad esempio la Denso Corporation e la Sumitomo Corporation, trovando posto nel distretto noto come \"Phnom Penh Special Economic Zone\", inaugurato nel 2008, che \u00e8 attualmente gestito da una joint venture composta da investitori locali e nipponici. Il Giappone, inoltre, risulta essere il maggiore contributore della Cambogia, fornendo circa 1,2 miliardi di dollari nell'ambito del programma di aiuto pubblico allo sviluppo (APS) nel periodo che va dal 1992 ad oggi. Solo nel 2007, gli aiuti giapponesi ammontavano a circa 59 milioni di dollari. Infine il governo giapponese ha fornito assistenza nelle operazioni di sminamento del territorio cambogiano.\nLe relazioni nippo-filippine risalgano ad ancora prima del XVI secolo. La cultura giapponese ha in qualche modo ha influenzato quella filippina, insegnando ai primi filippini attivit\u00e0 come la fabbricazione di armi e utensili, la concia delle pelle di daino e la riproduzione in cattivit\u00e0 di anatre e pesci.\nDopo la firma del trattato di San Francisco, le relazioni tra le due nazioni ripresero quando fu siglato un accordo di indennit\u00e0 di guerra nel 1956. Nel 1973 entr\u00f2 in vigore il trattato di amicizia, commercio e navigazione tra i due Paesi. Nel 1980 il Giappone \u00e8 stato il principale contributore allo sviluppo, al commercio, negli investimenti e nel turismo delle Filippine, mentre nella seconda met\u00e0 degli anni ottanta, l'allora presidente filippino Corazon Aquino visit\u00f2 il Giappone, incontrando l'allora imperatore Hirohito, il quale si scus\u00f2 per i crimini di guerra commessi dal Giappone durante la seconda guerra mondiale. Aquino torn\u00f2 nuovamente in Giappone per i funerali di Hirohito e per l'incoronazione del nuovo imperatore Akihito.\nL'Indonesia e il Giappone sono due nazioni asiatiche che condividono legami storici, economici e politici, sviluppatisi soprattutto intorno al periodo della seconda guerra mondiale. Il Giappone \u00e8 il principale partner delle esportazioni di Indonesia e anche uno dei principali contributori allo sviluppo in Indonesia attraverso il programma di cooperazione internazionale giapponese. L'Indonesia, d'altro canto, fornisce al Giappone importanti risorse naturali come ad esempio il gas naturale liquefatto. Il Giappone, inoltre, ha investito in Indonesia per un lungo periodo, in particolare nel settore automobilistico, nel settore dei prodotti elettronici e nei settori energetico e minerario. In Indonesia, si contano circa 1.000 aziende giapponesi che danno lavoro a circa 300.000 persone. Entrambi i Paesi sono membri del G20 e dell'APEC.\nL'Indonesia possiede un'ambasciata a Tokyo e un consolato a Osaka. Il Giappone ha un'ambasciata a Giacarta e consolati a Medan, Denpasar, Surabaya e Makassar.\nLe prime relazioni tra Giappone e Malaysia risalgono al XV secolo quando vennero istituiti importanti rapporti commerciali tra il regno delle Ry\u016bky\u016b e il sultanato di Malacca. Complessivamente, 150 viaggi sulle navi ryukyuane tra il regno e il resto del Sud-Est asiatico vennero registrati nel \"Rekidai Hoan\" (un resoconto ufficiale di documenti diplomatici compilati dal regno) i quali ebbero luogo probabilmente tra il 1424 e il 1630, dei quali 10 diretti a Malacca, 10 a Pattani e 8 a Giava. Durante la seconda guerra mondiale, il Giappone, affermatosi come una superpotenza imperiale, lanci\u00f2 numerose offensive verso tutto il Sud-Est asiatico, tra cui la Malesia, allora sotto il dominio britannico. La campagna di Malesia inizi\u00f2 l'8 dicembre 1941, culminando con l'invasione della stessa da parte dei giapponesi, i quali ebbero la meglio sulle truppe inglesi. L'occupazione giapponese fece emergere in Malesia un movimento antigiapponese, che port\u00f2 alla creazione di un esercito antigiapponese del popolo malese (MPAJA). Con la sconfitta e la successiva occupazione per mano degli Stati Uniti, il Giappone ha cercato di ristabilire le relazioni diplomatiche con i Paesi vicini. L'indipendenza malese dagli inglesi, avvenuta il 31 agosto 1957, fu concordata dopo una serie di relazioni diplomatiche con il Giappone. L'ambasciata giapponese \u00e8 stata fondata a Kuala Lumpur il 9 settembre 1957.\nIl totale degli scambi tra Malesia e Giappone nel 2011 ammontava 145,3 miliardi di ringgit malesi (circa 36 milioni di euro) di cui 80 miliardi per le esportazioni dalla Malesia al Giappone, mentre le importazioni dal Giappone ammontavano a 65,3 miliardi. Ci sono circa 1.400 aziende giapponesi che operano in Malesia, le quali creano pi\u00f9 di 11.000 posti di lavoro.\nGi\u00e0 nel XVI secolo si hanno le prime testimonianze di relazioni tra Giappone e Thailandia, quando nel 1593, il re siamese Naresuan sconfisse il principe ereditario burmese Phra Maha Uparaja, con l'ausilio di 500 soldati giapponesi. Durante la seconda guerra mondiale il Giappone invase la Thailandia, l'8 dicembre 1941, sbarcando con circa 2000 soldati a Bangkok, oltre a raggiungere Songkhla e Prachuab, dando inizio alla battaglia di Prachuap Khiri Khan. Inizialmente le truppe thailandesi fecero opposizione, ma cinque ore dopo aver ricevuto l'ultimatum giapponese, il gabinetto thailandese ordin\u00f2 ai propri soldati di arrendersi. La Thailandia rimase occupata dal Giappone fino alla sconfitta di quest'ultimo nel 1945.\nRecentemente, costruttori di auto giapponesi quali Toyota, Honda e Nissan hanno fatto richiesta per ottenere una licenza per costruire impianti in Thailandia. Le prime auto costruite in Thailandia hanno incominciato ad essere esportate in Giappone e nel resto del mondo nel 2012.\nNel 2007 le due nazioni hanno siglato un accordo di partenariato economico di libero scambio, il quale ha eliminato il 90% delle tariffe sul commercio tra i due Stati per i successivi dieci anni.\nI primi rapporti tra Giappone e Vietnam furono di carattere commerciale e risalgono al XVII secolo. Nel 2011 il Giappone ha contribuito allo sviluppo del Vietnam donando 1,76 miliardi di dollari, circa quattro volte di pi\u00f9 del secondo maggiore contributore, la Corea del Sud, con 412 milioni di dollari. Nel 2012, vi \u00e8 stato un incremento nelle donazioni, le quali hanno raggiunto la cifra di 1,9 miliardi di dollari donati dal Paese nipponico al Vietnam.\nAsia meridionale.\nIn Asia meridionale, il ruolo del Giappone \u00e8 principalmente quello di donatore. L'aiuto economico del Giappone ai sette Paesi dell'Asia meridionale ammontava a 1,1 miliardi di dollari nel 1988 e 1989, scendendo a poco meno di 900 milioni di dollari nel 1990. Fatta eccezione per il Pakistan, che ha ricevuto i maggiori aiuti da parte degli Stati Uniti, tutti gli altri paesi dell'Asia meridionale ricevono la maggior parte dei loro aiuti dal Giappone. Quattro nazioni dell'Asia meridionale (India, Pakistan, Bangladesh e Sri Lanka) sono nella top 10 mondiale dei beneficiari degli aiuti di Tokyo.\nLe relazioni tra il Bangladesh e il Giappone hanno avuto inizio ufficialmente il 10 febbraio 1972. Il Giappone \u00e8 l'11\u00ba mercato di esportazione pi\u00f9 grande del Bangladesh, mentre le importazioni dal Bangladesh costituiscono il 26% di tutte le importazioni giapponesi provenienti dai Paesi meno sviluppati, seconde solo a quelle provenienti dalla Cambogia. I prodotti pi\u00f9 comuni importati dal Bangladesh in Giappone includono pelletteria, abbigliamento e gamberetti. Dal 2004, il Giappone \u00e8 diventato la quarta maggiore fonte di investimenti diretti esteri del Bangladesh, dietro a Stati Uniti, Regno Unito e Malesia. I principali obiettivi politici del Giappone nel suo rapporto con il Bangladesh comprendono il ruolo di sostegno di quest'ultimo alla candidatura giapponese per un posto nel Consiglio di sicurezza delle Nazioni Unite, e un mercato stabile per i loro prodotti finiti. Il Giappone, inoltre, \u00e8 una significativa fonte di aiuti allo sviluppo del Bangladesh.\nNel corso della storia, le relazioni estere bilaterali tra Giappone e India sono state generalmente di carattere amichevole. Nel dicembre 2006, la visita in Giappone del primo ministro indiano Manmohan Singh culmin\u00f2 con la firma della \"Dichiarazione congiunta tra Giappone e India di partenariato strategico e globale\".\nNell'ottobre 2008, India e Giappone hanno firmato un accordo di cooperazione per la sicurezza, in cui entrambe sono tenute a organizzare esercitazioni militari, pattugliare l'Oceano Indiano e impegnarsi nella lotta al terrorismo, rendendo l'India uno dei soli tre Paesi, gli altri due sono gli Stati Uniti e l'Australia, con il quale il Giappone ha siglato un patto di sicurezza. Inoltre, secondo il primo ministro giapponese Shinzo Abe, \u00e8 interesse del Giappone sviluppare legami pi\u00f9 stretti con l'India, la democrazia pi\u00f9 popolosa del mondo. A tal fine, il Giappone ha finanziato numerosi progetti di infrastrutture in India, in particolare investendo nel progetto della metropolitana di Nuova Delhi.\nLe relazioni diplomatiche tra Giappone e Nepal furono istituite ufficialmente nel settembre 1956, nonostante i primi rapporti tra le due nazioni risalgano al 1899. Il Giappone \u00e8 il maggiore contributore allo sviluppo del Nepal, contribuendo, con un prestito di 5,5 milioni di yen, alla costruzione dell'impianto per il trattamento delle acque di Mahankal-Melamchi, rifornendo in tal modo la gente di Kathmandu con un approvvigionamento di acqua pura e abbondante. Il Giappone ha fornito inoltre al Nepal un prestito di 160 milioni di dollari per la costruzione del pi\u00f9 grande impianto idroelettrico nepalese chiamato Kaligandaki A, pi\u00f9 un ulteriore prestito di 200.000 dollari destinato ai regimi di riduzione della povert\u00e0. Nel 2008, il Giappone ha concesso 750.000 dollari per aiutare il Nepal nella preparazione di un disegno di progetto per migliorare la qualit\u00e0 dei servizi del trasporto aereo.\nAsia occidentale.\nLe relazioni diplomatiche tra Iran e Giappone furono istituite formalmente nel 1926. Nel corso della loro storia, i due Paesi hanno mantenuto una collaborazione relativamente amichevole e di forte carattere strategico.\nSecondo un sondaggio del 2012 a cura della BBC, solo il 4% dei giapponesi percepisce l'influenza dell'Iran come positiva, mentre il 52% ha espresso un giudizio negativo. Secondo un altro sondaggio dello stesso anno a cura della Pew Global Attitudes Survey, il 15% dei giapponesi vede il rapporto con l'Iran in modo favorevole, contro il 76% che invece lo reputa dannoso; il 94% dei giapponesi si oppone all'acquisizione iraniana di armi nucleari e il 61% di questi approverebbe \u00absanzioni economiche pi\u00f9 dure\u00bb ai danni dell'Iran. Tuttavia \u00e8 da notare che, solo il 40% sarebbe d'accordo sull'uso della forza militare per impedire all'Iran di sviluppare armi nucleari, e il 49% sopporterebbe di vedere l'Iran armata piuttosto che intervenire militarmente, una percentuale pi\u00f9 alta di qualsiasi altro Paese preso in esame, tra cui la Cina, la Russia e di qualsiasi altro Paese musulmano.\nI due Paesi firmarono un trattato di amicizia nel 1939, e rapporti cordiali furono mantenuti anche durante la seconda guerra mondiale fino al 1942, quando gli Alleati invasero la Persia. Le relazioni diplomatiche formali furono restaurate nel 1953, dopo la firma del trattato di San Francisco.\nL'Iran e il Giappone firmarono nel 1974 un accordo d'esenzione del visto per i viaggi tra i due Paesi, ma esso termin\u00f2 nell'aprile del 1992 a causa del grande numero di migrazioni illegali dall'Iran al Giappone. Inoltre le due nazione hanno collaborato attivamente nella ricostruzione dell'Afghanistan e nelle questioni del conflitto israelo-palestinese.\nI due Paesi collaborano attivamente anche in ambito commerciale, difatti nel 2004 il Giappone ha contribuito allo sviluppo del pi\u00f9 grande giacimento di petrolio sulla terraferma iraniana, situato a Azadegan, inoltre l'Iran \u00e8 il terzo fornitore di petrolio del Giappone dopo l'Arabia Saudita e gli Emirati Arabi Uniti. La bilancia commerciale tra l'Iran e il Giappone \u00e8 fortemente pesata a favore dell'Iran, con il Giappone che esporta automobili e prodotti elettronici ed importa prodotti petroliferi e petrolchimici. A partire dal 2010, il Giappone collabora con l'Iran su diversi importanti progetti; il volume degli scambi annuali tra i due Stati supera gli 11 miliardi di dollari.\nOceania.\nLe relazioni tra l'Australia e Giappone sono state caratterizzate nel corso della sua storia da momenti di tensione, ma anche fiducia e amicizia. I ricordi della seconda guerra mondiale indugiano ancora tra gli australiani pi\u00f9 anziani, sommati alla paura pi\u00f9 moderna del Giappone visto come dominatore economico dei Paesi dell'Asia orientale, anche se tali timori sono scemati in risposta allo stallo verificatosi nell'economia giapponese negli anni novanta. Allo stesso tempo, il governo e le imprese leader dell'Australia vedono il Giappone come mercato di esportazione vitale ed un elemento essenziale per una crescita futura e per la prosperit\u00e0 nella regione Pacifico-asiatica.\nDopo l'interruzione dei rapporti durante il secondo conflitto mondiale, le relazioni ripresero nel 1952, e dagli anni novanta l'Australia \u00e8 una fonte principale di cibo e materie prime per il Giappone, mentre il Paese oceanico importa soprattutto prodotti agricoli tra cui manzo, burro e mele dal Giappone; quest'ultimo, inoltre, \u00e8 il pi\u00f9 grande mercato di esportazione di manzo australiano, equivalente a quasi il 36% di tutte le carni esportate nel 2011. Come l'Australia commercia e trae numerosi guadagni dall'esportazione di minerali grezzi in Giappone, quest'ultimo esporta prodotti tecnologici quali televisori, computer e automobili, divenendo la fonte principale di auto e moto in Australia.\nI rapporti tra Giappone e Nuova Zelanda sono stati, nella loro storia, generalmente cordiali dal secondo dopoguerra in poi, con il Giappone che rappresenta un importante partner commerciale per la Nuova Zelanda. Queste relazioni sono andate avanti, nonostante le dispute politiche tra i due Paesi sulla caccia alle balene.\nNel 2011, la Nuova Zelanda invi\u00f2 in Giappone una squadra di soccorso per partecipare alle attivit\u00e0 di salvataggio dopo il terremoto del Tohoku, donando inoltre 2 milioni di dollari alla Croce Rossa giapponese per sostenere gli sforzi di soccorso.\nEuropa.\nLa collaborazione tra il Giappone e l'Unione europea e i suoi Stati membri, \u00e8 iniziata ufficialmente il 18 luglio 1991, in seguito all'accordo raggiunto dall'allora primo ministro giapponese Toshiki Kaifu con il primo ministro olandese e capo del Consiglio della Comunit\u00e0 europea, Ruud Lubbers, e con il presidente della Commissione europea, Jacques Delors. Tra gli obbiettivi prefissati dalle due parti vi \u00e8 la volont\u00e0 di promuovere soluzioni pacifiche per le tensioni internazionali o regionali e mirare al rafforzamento del ruolo delle Nazioni Unite e delle altre organizzazioni internazionali; sostenere il sistema sociale basato sulla libert\u00e0, la democrazia, lo Stato di diritto, i diritti umani e l'economia di mercato; migliorare la consultazione politica e, per quanto possibile, il coordinamento delle politiche sulle questioni internazionali che potrebbero influenzare la pace e la stabilit\u00e0 mondiale, compresa la sicurezza internazionale, su aspetti quali la non proliferazione delle armi nucleari e chimiche e la non proliferazione della tecnologia missilistica; rafforzare il dialogo e la cooperazione in vari aspetti delle relazioni molteplici tra le due parti in settori quali il commercio, gli investimenti, la cooperazione industriale, la tecnologia avanzata, l'energia, l'occupazione, gli affari sociali e le regole di concorrenza; sostenere gli sforzi dei Paesi in via di sviluppo, in particolare i pi\u00f9 poveri; rafforzamento della cooperazione nel campo della scienze, nell'ambiente, nella lotta al terrorismo, in ambito culturale e nella promozione della pace.\nLe origini delle relazioni tra Francia e Giappone risalgono al XVII secolo, quando un samurai e ambasciatore giapponese, Hasekura Tsunenaga, inviato a Roma da Date Masamune, sbarc\u00f2 a Saint-Tropez e vi rimase per alcuni giorni, dando inizio alla collaborazione tra i due Paesi. Da allora Francia e Giappone hanno goduto di un rapporto molto robusto, il quale si \u00e8 ulteriormente rafforzato nel corso dei secoli attraverso vari contatti in altri Paesi da parte di rappresentanti di alto livello, dando luogo a sforzi strategici e scambi culturali tra le due nazioni.\nDopo quasi due secoli di \"sakoku\", i due Paesi ripresero i rapporti durante la seconda met\u00e0 del XIX secolo, in campo militare, economico, giuridico e artistico. L'impero giapponese modernizz\u00f2 il suo esercito attraverso l'assistenza di missioni militari francesi (Jules Brunet), ricorrendo anche in seguito alla Francia per diversi aspetti della sua modernizzazione, in particolare nello sviluppo di un settore della costruzione navale nel corso dei primi anni della Marina imperiale giapponese (Louis-\u00c9mile Bertin), e nello sviluppo di un codice giuridico.\nLa Francia ha tratto parte della sua ispirazione artistica moderna dall'arte giapponese, essenzialmente attraverso il giapponismo e la sua influenza sull'impressionismo, e quasi completamente traendo beneficio dall'influenza del Giappone per il settore industriale della produzione della seta.\nPi\u00f9 recentemente, l'ex presidente francese Jacques Chirac visit\u00f2 il Giappone pi\u00f9 di quaranta volte, dichiarando di apprezzare la storia e la cultura del Giappone.\nLe relazioni tedesco-giapponesi sono state istituite nel 1860 con la prima visita degli ambasciatori in Giappone dalla Prussia (precedente alla formazione dell'Impero tedesco nel 1871). Possibili relazioni precedenti furono vietate dalla shogunato Tokugawa, che nel 1603 isol\u00f2 il Giappone da qualsiasi contatto con le nazioni occidentali, fino alla Restaurazione Meiji del 1867. Dopo un momento di scambio intellettuale e culturale intenso nel tardo XIX secolo, le aspirazioni contrastanti dei due imperi in Cina portarono a un raffreddamento dei rapporti. Il Giappone si alle\u00f2 con l'Inghilterra durante la prima guerra mondiale, dichiarando guerra alla Germania nel 1914 e impossessandosi di territori tedeschi chiave in Asia.\nNel 1930, entrambi i Paesi adottarono un atteggiamento militarista che port\u00f2 Germania e Giappone a un riavvicinamento e, infine, una alleanza politica e militare che comprendeva anche l'Italia: le cosiddette potenze dell'Asse. Durante la seconda guerra mondiale, tuttavia, le operazioni belliche dell'Asse furono limitate dalle grandi distanze tra i Paesi membri, e per la maggior parte della guerra, il Giappone e la Germania combatterono due battaglie distinte, che le videro entrambe perdenti.\nDopo la seconda guerra mondiale, le economie di entrambe le nazioni furono protagoniste di rapidi recuperi e le relazioni bilaterali, ora incentrate su questioni economiche, furono presto ristabilite. Nel 2012, il Giappone e la Germania erano, rispettivamente, la terza e la quarta economia pi\u00f9 grande al mondo, e dalla loro cooperazione entrambe traggono grandi vantaggi in ambito politico, culturale, scientifico ed economico.\nNel 2004, gli allora cancelliere tedesco Gerhard Schr\u00f6der e primo ministro giapponese Jun'ichir\u014d Koizumi cooperarono nell'assistenza e ricostruzione dell'Iraq e dell'Afghanistan, per la promozione di un'attivit\u00e0 di scambio economico, scambi culturali in ambito giovanile e sportivo, nonch\u00e9 nei campi della scienza, della tecnologia e accademico.\nSecondo un sondaggio a cura della Bertelsmann Foundation, nel 2012 i tedeschi avevano una percezione del Giappone assolutamente positiva, considerando il Paese nipponico meno come concorrente e pi\u00f9 come partner economico. Anche per i giapponesi l'opinione sulla Germania era buona, con il 47% della popolazione che considerava il Paese tedesco in maniera positiva mentre solo il 3% lo percepiva in maniera negativa. Tuttavia, secondo un sondaggio della BBC del 2013, mentre l'opinione dei giapponesi non \u00e8 cambiata, il 46% dei tedeschi ora vede l'influenza del Giappone in modo negativo, mentre solo il 26% ne ha una percezione positiva.\nLe relazioni tra il Giappone e l'Italia sono iniziate formalmente nel 1866, ma i primi contatti tra i due Paesi risalgono almeno al XVI secolo, quando la prima missione giapponese in terra straniera giunse a Roma nel 1585 guidata da It\u014d Mancio.\nNel XIX secolo Italia e Giappone videro grandi cambiamenti nella loro struttura politica e sociale, con la prima che conquist\u00f2 la sua unit\u00e0 nazionale nel 1861 e il secondo che entr\u00f2, a partire dal 1868, in un processo di profonda modernizzazione su linee occidentali (Restaurazione Meiji). In questo stesso periodo i rapporti si fecero via via sempre pi\u00f9 stretti, culminando con la partecipazione dei due Paesi a entrambe le guerre mondiali in qualit\u00e0 di alleati.\nNel secondo dopoguerra Italia e Giappone furono interessati entrambi da un periodo di forte crescita economica, che permise loro di risollevarsi dalla situazione disastrosa in cui si erano ritrovati dopo la fine del conflitto e di stringere rinnovati accordi economici e commerciali, nonch\u00e9 attivi rapporti di collaborazione scientifica per lo sviluppo tecnologico.\nLe relazioni moderne sono buone e l'Italia risulta essere uno dei Paesi pi\u00f9 amati in Giappone e una delle destinazioni turistiche europee pi\u00f9 gettonate, grazie soprattutto al successo del marchio Made in Italy che ha contribuito, fin dagli anni novanta del XX secolo, ad accrescere l'apprezzamento dei giapponesi per la cultura italiana. D'altra parte anche gli italiani dimostrano di apprezzare la cultura giapponese, e sono molti gli eventi in Italia dedicati alla cultura di massa e alla tradizione e arte del Paese nipponico.\nLe relazioni anglo-giapponesi iniziarono formalmente nel 1854 con la firma del trattato di amicizia anglo-giapponese, ma i primi rapporti tra i due paesi risalgono almeno al 1600, quando il marinaio William Adams sbarc\u00f2 sulle rive della regione di Ky\u016bsh\u016b approdando nella citt\u00e0 di Usuki, nella moderna prefettura di \u014cita. Nonostante alcune pause durante il periodo di \"sakoku\" e la seconda guerra mondiale, le relazioni rimangono tuttora molto forti. Il 3 aprile 2011, il ministro degli esteri britannico William Hague si rifer\u00ec al Giappone come uno dei partner del Regno Unito di maggior affidamento in Asia.\nLa conoscenza dei Paesi comunisti da parte del Giappone era piuttosto limitata nei decenni seguenti alla seconda guerra mondiale. I rapporti commerciali con l'Unione Sovietica iniziarono perci\u00f2 non prima degli anni settanta, con il Giappone interessato soprattutto allo scambio di materie prime con la Siberia, ma a causa di vari problemi, quali l'invasione dell'Afghanistan nel 1979 e il calo dei prezzi delle materie prime, si arriv\u00f2 all'istituzione di forti vincoli commerciali rendendo difficoltosi gli investimenti del Giappone in Unione Sovietica. Solo dopo il cambiamento della politica sovietica sotto la leadership di Mikhail Gorbaciov, a partire dal 1985, il commercio giapponese pot\u00e9 riprendere la sua crescita.\nSuccessivamente, dietro pressione degli Stati Uniti, il Giappone indur\u00ec i suoi atteggiamenti verso l'Unione Sovietica in modo da controllare l'espansione del potere di quest'ultima, rafforzando le sue difese militari e collaborando attivamente con quelle statunitensi per affrontare il pericolo rappresentato dal potere sovietico.\nDagli anni duemila le relazioni del Giappone con la Russia sono ostacolate dall'incapacit\u00e0 delle due parti di risolvere la disputa territoriale sulle quattro isole che compongono le Curili (Territori del Nord), che l'URSS sequestr\u00f2 al Paese nipponico verso la fine della seconda guerra mondiale. La situazione di stallo ha impedito la firma di un trattato di pace formale alla fine della guerra. A causa della disputa per le isole le relazioni russo-giapponesi si sono sempre di pi\u00f9 inasprite, e quando il governo giapponese pubblic\u00f2 un nuovo manuale per i libri di testo scolastici (il 16 luglio 2008) nel quale si insegnava ai bambini giapponesi che il loro Paese detiene la sovranit\u00e0 sulle isole Curili, nel popolo russo nacque un senso di indignazione, mentre il Ministro degli Esteri della Russia critic\u00f2 l'azione ribadendo la sovranit\u00e0 russa sulle isole.\nAfrica.\nDal 2008 le relazioni con l'Africa del Giappone sono sempre pi\u00f9 attive, difatti in quell'anno fu assegnato il primo Premio Hideyo Noguchi Africa alla quarta Conferenza internazionale di Tokyo sullo sviluppo africano, ponendo un chiaro accento sul cambiamento delle relazioni bilaterali tra il continente africano e il Giappone.\nLe relazioni tra l'Angola e il Giappone furono istituite nel settembre 1976, poco dopo che l'Angola ricevette lo stato di sovranit\u00e0 formale. A partire dal 2007, le relazioni economiche, come dichiarato dal Ministero degli Esteri giapponese, giocano \u00abun ruolo fondamentale nelle relazioni bilaterali tra i due governi\u00bb.\nDopo varie visite in Angola di importanti uomini politici giapponesi nel corso del anni novanta e duemila, nel 2013 i due Paesi hanno deciso di instaurare una partnership educativa, quando la Ryukoku University in Giappone (Kyoto) e l'Universit\u00e0 Agostinho Neto dell'Angola si sono impegnate in un progetto di mobilitazione studentesca, di ricerca e di cooperazione accademica.\nLe relazioni tra l'Egitto e Giappone vennero descritte dall'allora ministro degli esteri giapponese Nobuaki Tanaka come segno di \u00abun'amicizia molto forte\u00bb; amicizia suggellata dall'istituzione delle ambasciate straniere nei rispettivi territori. Dal 2005 le due nazioni mantengono un rapporto cordiale con forti relazioni economiche e commerciali.\nTra il 1998 e il 2002, il Giappone ha concesso in prestito pi\u00f9 di 3,5 miliardi di dollari all'Egitto, e nel 2002, il commercio bilaterale tra l'Egitto e il Giappone ha superato il miliardo di dollari.\nNord e Centro America.\nLe relazioni diplomatiche tra il Canada e il Giappone iniziarono ufficialmente nel 1952 con l'apertura di un consolato giapponese a Ottawa. Nel 1929, il Canada istitu\u00ec un'ambasciata a Tokyo, la prima in Asia, e in quello stesso anno, il Giappone apr\u00ec il primo consolato canadese nel suo territorio.\nI primi contatti nippo-canadesi. comunque, sono antecedenti alla reciproca istituzione dei rispettivi consolati: nel 1873, due sacerdoti canadesi sbarcarono in Giappone per svolgere il loro lavoro missionario; nel 1887 la prima ondata di immigrati giapponesi in Canada sbarc\u00f2 a New Westminster e nello stesso anno fu istituito un percorso di navigazione marittimo di navi a vapore tra Yokohama e Vancouver.\nI rapporti furono interrotti nel 1941 a causa dello scoppio della seconda guerra mondiale, per poi riprendere negli anni cinquanta concludendo vari accordi nei campi della pesca, del commercio, dell'aviazione, dei servizi postali, dell'energia atomica, e nel campo culturale. Successivamente, oltre alla visita di Akihito in Canada nel 1953, vi furono altri scambi di visite di primi ministri dopo il 1960.\nNel post-guerra il Canada si impegn\u00f2 attivamente per assistere il Giappone nella richiesta di reintegro nella comunit\u00e0 internazionale. Fu su iniziativa del Canada che il Giappone venne ammesso alla conferenza del Piano Colombo tenutasi a Ottawa nel 1954; inoltre il Canada support\u00f2 l'inclusione del Giappone al General Agreement on Tariffs and Trade (GATT). Il Giappone ebbe l'appoggio del Canada quando si un\u00ec alle Nazioni Unite nel 1956, inoltre, il Canada mostr\u00f2 un forte sostegno per l'ammissione del Giappone presso l'Organizzazione per la cooperazione e lo sviluppo economico (OCSE) nel 1963.\nNel 2008, il primo ministro canadese Harper \u00e8 stato ricevuto al Palazzo Imperiale di Tokyo, durante i festeggiamenti per l'80\u00ba anniversario dell'inizio delle relazioni diplomatiche formali tra il Canada e il Giappone. Nel luglio 2009, l'imperatore Akihito ha nuovamente visitato il Canada, questa volta in compagnia dell'imperatrice Michiko.\nIl trattato di amicizia, commercio e navigazione concluso nel 1888 tra il Giappone e il Messico \u00e8 stato il primo trattato di uguaglianza mai stabilito dal Paese nipponico con qualsiasi altro Paese. Successivamente, dagli cinquanta del 1900 furono firmati altri accordi tra i due Paesi riguardanti l'ambito culturale, l'esenzione reciproca dal visto di viaggio, il turismo e la cooperazione tecnica.\nGli Stati Uniti sono il pi\u00f9 stretto alleato del Giappone e quest'ultimo si affida totalmente al Paese americano per la sua sicurezza nazionale. I primi contratti tra le due nazioni si hanno gi\u00e0 nel XIX secolo quando i mercanti statunitensi, impegnati con il commercio con la Cina, decisero di espandere le loro attivit\u00e0 anche in Giappone. Tuttavia, a causa del \"sakoku\", i mercanti erano impossibilitati a intraprendere azioni commerciali con il Paese nipponico.\nSuccessivamente, in data 31 marzo 1854, gli Stati Uniti (rappresentati dall'ambasciatore speciale in terra giapponese Matthew C. Perry) e rappresentanti del Giappone firmarono un trattato di pace e amicizia a Kanagawa, in Giappone, dando inizio ai rapporti formali tra i due Paesi. L'8 luglio 1853 il commodoro Perry trovandosi nel porto della capitale del Giappone Edo (la moderna Tokyo) consegn\u00f2 una lettera del presidente Millard Fillmore con destinatario l'imperatore del Giappone annunciando l'intenzione degli Stati Uniti di istituire delle relazioni diplomatiche e commerciali con il Giappone. Tuttavia questa lettera non ebbe immediato riconoscimento formale, perci\u00f2 si dovette attendere fino al trattato del 1854. Le relazioni furono rafforzate in seguito grazie all'istituzione di consolati nei rispettivi territori, ma vennero interrotte bruscamente nel 1941, durante la seconda guerra mondiale, quando gli Stati Uniti dichiararono guerra al Giappone dopo l'attacco di quest'ultimo a Pearl Harbor. Le relazioni furono ristabilite il 28 aprile 1952, dopo la resa in guerra del Giappone in seguito al bombardamento atomico di Hiroshima e Nagasaki, a cui segu\u00ec la firma del trattato di San Francisco che mise fine all'occupazione americana del territorio giapponese.\nAnche se la Costituzione giapponese e la politica di governo impediscono al Paese un ruolo offensivo nelle questioni militari e negli affari internazionali, la cooperazione giapponese con gli Stati Uniti attraverso il trattato di mutua cooperazione e sicurezza del 1960 \u00e8 stata importante per la pace e la stabilit\u00e0 dell'Asia orientale. Tuttavia dalla seconda met\u00e0 degli anni duemila si \u00e8 iniziato a discutere sulla possibilit\u00e0 di reinterpretare l'articolo 9 della Costituzione giapponese. Tutti i governi giapponesi del dopoguerra si sono basati su uno stretto rapporto con gli Stati Uniti come fondamento della loro politica estera.\nA causa dell'impatto economico e tecnologico combinato dei due Paesi sul mondo, il rapporto Stati Uniti-Giappone \u00e8 diventato di portata globale. Gli Stati Uniti e il Giappone cooperano a larghe schiere nelle questioni globali, compresa l'assistenza allo sviluppo della lotta contro le malattie trasmissibili: quali la diffusione del virus HIV/AIDS e dell'influenza aviaria, e la protezione dell'ambiente e delle risorse naturali. I paesi collaborano anche nel campo della scienza e della tecnologia in settori come la mappatura del genoma umano, la ricerca in materia di invecchiamento, e l'esplorazione spaziale internazionale.\nIl Giappone sostiene pienamente a livello politico gli Stati Uniti, nelle questioni geopolitiche globali quali gli sforzi di pace nel golfo Persico, in Medio Oriente e nei Balcani. Il Giappone sostiene inoltre ampiamente gli Stati Uniti sulla non proliferazione e le questioni nucleari.\nI rapporti economici tra il Giappone e gli Stati Uniti sono forti e sempre pi\u00f9 interdipendenti. Il Giappone \u00e8 un mercato importante per molti prodotti statunitensi, tra cui i prodotti agricoli, prodotti chimici, prodotti farmaceutici, film e musica, aerei commerciali, metalli non ferrosi, materie plastiche, forniture mediche e scientifiche, e macchinari. Le importazioni statunitensi dal Giappone includono i veicoli, macchinari, strumenti ottici e medici, e le sostanze chimiche organiche. Gli investimenti diretti degli Stati Uniti in Giappone risiedono perlopi\u00f9 nel campo della finanza, mentre gli investimenti diretti giapponesi negli Stati Uniti sono perlopi\u00f9 nel settore manifatturiero e nel commercio all'ingrosso."}
{"id": "4608188", "revid": "767487", "url": "https://it.wikipedia.org/wiki?curid=4608188", "title": "The Magic Portal", "text": "The Magic Portal \u00e8 un cortometraggio in stop-motion della durata di 16 minuti, realizzato nel 1985 dal regista australiano Lindsay Fleay.\nStoria.\nIl progetto ha inizio nel 1985, nel momento in cui, presso la Curtin University, si laurea l'australiano Lindsay Fleay. Il regista, ottiene finanziamenti pubblici per il progetto, mentre la sua ex-universit\u00e0, gli presta le apparecchiature e alcune parti dei mattoncini LEGO.\nLa pellicola venne trasmessa sei volte alla SBS e una volta nell'Eat Carpet. Non venne mai trasmesso nei festival di cortometraggi e nelle sale cinematografiche a causa di dispute legali con la LEGO, la ditta che produce i mattoncini.\nTrama.\nIl film inizia con la comparsa di una navicella spaziale volare nello spazio. \"L\" \u00e8 un membro dell'equipaggio, cacciato dal suo Capitano, poich\u00e9 aveva chiesto un aumento di paga.\nSi ritrova pensieroso a camminare per i corridoi della nave, quando scopre un portale magico lampeggiante e policromo. L entra nel portale e viene trasportato in un seducente \"mondo di corridoi\".\nContemporaneamente appaiono alcune creature assemblate con i mattoncini della LEGO che, di loro iniziativa, gli costruiscono una piccola macchina per guidarlo tra i corridoi, ma le creature lo lasciano e attraversano il portale giungendo sulla navicella spaziale. Nel frattempo L, che si trova nel \"mondo di corridoi\", incontra un mostro a due \"benne\" che lo insegue attraverso i vari condotti, gli anditi e le strettoie.\nAd un certo punto la macchina di L si rompe: la sua minicar viene distrutta da un treno, e per poco non viene mangiato da un mostro che finisce nel mondo reale, mentre insegue uno pneumatico che si era staccato della vettura di L, da lui divorata.\nL, utilizzando lo stesso portale, invece di finire nel mondo reale, ritorna sulla navicella spaziale e riferisce l'accaduto a Capitan Paranoia, ma n\u00e9 lui n\u00e9 il suo compagno di bordo P, gli credono. Tuttavia, capitan Paranoia, attirato dalle creature arrivate sulla nave, trova un altro portale, che lo conduce in un mondo completamente bianco, dove una creatura di \"plastilina\" lo prende in giro, facendolo arrabbiare.\nIl Capitano estrae la sua pistola e spara alla creatura di \"plastilina\", ma questa si trasforma prima in un cannone, poi in un gabinetto, infine espelle il Capitano, \"sciacquonandolo\" dal mondo di colore bianco. La creatura di \"plastilina\" poi risale attraverso il portale dove capitan Paranoia \u00e8 entrato.\nIl capitano poi trova la via del ritorno alla nave e riferisce sia ad L che a P sull'accaduto. L, P, il capitano Paranoia e la creatura di plastilina passano attraverso il Portale, ritornano al mondo reale, ma scoprono che non sono soli: infatti vengono attaccati dai Daleks, che in pratica sono delle \"bombolette\". I quattro sfuggono dai Daleks, rifugiandosi dentro a una specie di scarpa-macchina. Come se non bastasse, improvvisamente compare un mostro a due teste.\nDopo un rocambolesco inseguimento, il mostro distrugge il set del regista del film, Lindsay Fleay e fa cadere una telecamera. Linsday si incavola ma ricostruisce il tutto e si ritrova quindi nel momento in cui viene scacciato dal Capitan Paranoia dalla sua cabina, ma stavolta non entra nella stanza dove stava il portale. Il film si conclude con lo schermo che entra nel portale.\nProduzione.\nLe riprese sono durate ben 9-12 mesi, mentre per il missaggio e l'audio editing ci sono voluti due anni e mezzo.\nPer ottenere i pezzi di LEGO necessari, il regista li ha chiesti in prestito dalle famiglie della zona, ma i personaggi li ha creati lui stesso, utilizzando pezzi di LEGO regolarmente acquistati in un negozio.\nPer ogni personaggio erano state \"confezionate\" ben 12 facce, ognuna con una espressione diversa. Questa scelta era dovuta al fatto che gli omini LEGO a quei tempi, possedevano solo una espressione, e, secondo lo stesso Fleay \"questo toglieva loro la capacit\u00e0 di esprimere emozioni\". Le riprese vennero effettuate nella Curtin University, altre scene invece vennero girate in casa di Fleay, mentre alcune, come quelle dell'astronave e del mondo bianco, sono state girate nel garage di Linsday.\nA lungo si discusse su quali attrezzi fare affidamento per le riprese e alla fine furono:\nIl budget del Brickfilm fu di 11.649,50 $.\nDopo The Magic Portal.\nDopo \"The Magic Portal\", l'attenzione per i brickfilm inizi\u00f2 ad aumentare, ma tra il 1989 (data di uscita del cortometraggio) e il 2000, i brickfilm creati non furono pi\u00f9 di un migliaio in tutto il mondo, questo perch\u00e9 le macchine fotografiche costavano molto e non c'era ancora un portale di distribuzione come YouTube.\nLa LEGO realizz\u00f2 alcuni Brickfilm incentrati sullo sport, ma tranne per la televisione danese non ci fu una grande espansione del genere. Il fenomeno esplose quando nacque Youtube: vennero prodotti ben 200.000 brickfilm e da allora il fenomeno si allargato fino a raggiungere altissimi livelli di creativit\u00e0.\n\"The Magic Portal\" in Internet.\nGi\u00e0 negli anni novanta su Internet qualcuno aveva gi\u00e0 messo il cortometraggio, ma nel 2004 Linsday Fleay autorizz\u00f2 a mettere il cortometraggio su YouTube. Oggi il video \u00e8 uno dei brickfilm pi\u00f9 visti nel web con pi\u00f9 di 700.000 visualizzazioni, un rinnovato successo dovuto alla creativit\u00e0 e all'inventiva dello stesso Fleay."}
{"id": "4608235", "revid": "767487", "url": "https://it.wikipedia.org/wiki?curid=4608235", "title": "Flagellina", "text": "La flagellina \u00e8 una proteina globulare con peso molecolare di circa 30.000 - 60.000 Da. Rappresenta il principale costituente dei flagelli batterici. \u00c8 costituita da quattro domini denominati D0, D1, D2, D3."}
{"id": "4608333", "revid": "287204", "url": "https://it.wikipedia.org/wiki?curid=4608333", "title": "Museo patologico", "text": ""}
{"id": "4608335", "revid": "729019", "url": "https://it.wikipedia.org/wiki?curid=4608335", "title": "Nato da... un amore in comune - La musica", "text": "Nato da... un amore in comune - la musica \u00e8 un album di Gigi Finizio,scritto con la collaborazione di Nino D'Angelo, pubblicato nel 1991."}
{"id": "4608399", "revid": "112021886", "url": "https://it.wikipedia.org/wiki?curid=4608399", "title": "Ittiritmi", "text": "Ittiritmi \u00e8 una rassegna internazionale di musica etnica e world music nata a Ittiri, in provincia di Sassari, nel 1991, curata dall'Associazione Turistica Pro Loco di Ittiri \u00e8 giunta alla sua 28\u00aa edizione.\nLa rassegna si svolge nella prima decade del mese di Agosto presso il \"Giardinetto\" di Ittiri, e nel corso degli anni ha ospitato artisti come M\u00e1rta Sebesty\u00e9n, Nikola Parov, Ambrogio Sparagna, Giovanna Marini, Agricantus, Maria Del Mar Bonnet, Elena Ledda, Mauro Pagani, Giovanni Lindo Ferretti, Franca Masu e Moni Ovadia."}
{"id": "4608403", "revid": "785616", "url": "https://it.wikipedia.org/wiki?curid=4608403", "title": "Relazioni estere del Giappone", "text": ""}
{"id": "4608476", "revid": "1442080", "url": "https://it.wikipedia.org/wiki?curid=4608476", "title": "Bowood House", "text": "Bowood House \u00e8 una residenza di campagna in stile georgiano con interni realizzati da Robert Adam e un giardino progettato da Lancelot Brown. \u00c8 adiacente al villaggio di Derry Hill, a met\u00e0 strada tra Calne e Chippenham, nel Wiltshire, in Inghilterra. La maggior parte della casa \u00e8 stata demolita nel 1956.\nStoria.\nLa prima casa a Bowood \u00e8 stata costruita intorno al 1725 sul sito di un casino di caccia, per Sir Orlando Bridgeman, II Baronetto, che aveva acquistato la propriet\u00e0 dalla Corona. Nel 1739 a causa di problemi finanziari, attraverso un decreto, la casa e il parco furono acquistati da Richard Long. Nel 1754 venne venduta al primo conte di Shelburne, che incaric\u00f2 l'architetto Henry Keene di estendere la casa. Il secondo conte, Primo Ministro (1782-1783), arred\u00f2 Bowood House e la sua residenza di Londra, Lansdowne House, con splendide collezioni di pitture e sculture classiche, e commission\u00f2 a Robert Adam la costruzione del mausoleo per il primo conte nel parco.\nDurante la seconda guerra mondiale, fu occupata dalla Royal Air Force. Nel 1955 fu demolita dall'ottavo marchese, commissionando l'architetto F. Sortain Samuels, di convertire la Little House in una casa pi\u00f9 confortevole.\nTuttavia, la casa rimanente \u00e8 ancora grande, e l'ala anteriore \u00e8 aperto al pubblico con sale, dipinti e sculture in mostra. Una delle camere \u00e8 stato il laboratorio di Joseph Priestley, che ha scoperto l'ossigeno."}
{"id": "4608504", "revid": "47767", "url": "https://it.wikipedia.org/wiki?curid=4608504", "title": "Sirenetta (disambigua)", "text": ""}
{"id": "4608626", "revid": "287204", "url": "https://it.wikipedia.org/wiki?curid=4608626", "title": "Fussballclub Red Bull Salzburg 2012-2013", "text": "Questa voce raccoglie le informazioni riguardanti il Fussballclub Red Bull Salzburg nelle competizioni ufficiali della stagione 2012-2013.\nStagione.\nIl Salisburgo chiuse la stagione al 2\u00ba posto, alle spalle dell'Austria Vienna capolista. L'avventura nella \u00d6FB-Cup 2012-2013 termin\u00f2 invece in semifinale, con l'eliminazione per mano del , che si aggiudic\u00f2 poi il trofeo. L'esperienza nella Champions League si concluse al secondo turno di qualificazione, con il Salisburgo eliminato dai lussemburghesi dello F91 Dudelange.\nMaglie e sponsor.\nLo sponsor tecnico per la stagione 2012-2013 fu Adidas, mentre lo sponsor ufficiale fu Red Bull. La divisa casalinga era composta da una maglietta bianca con inserti rossi, pantaloncini rossi e calzettoni bianchi. Quella da trasferta era invece costituita da una maglietta di colore blu scuro con inserti bianchi, pantaloncini gialli e calzettoni blu scuro."}
{"id": "4608662", "revid": "838137", "url": "https://it.wikipedia.org/wiki?curid=4608662", "title": "Bocce ai XVII Giochi del Mediterraneo - Raffa singolare femminile", "text": "Le competizioni di bocce nella categoria raffa singolare femminile si sono tenute fra il 28 e il 29 giugno 2013 alla Bocce Tesisi di Mersin.\nRisultati.\nLe 6 giocatrici partecipanti vengono suddivise in due gruppi da 3 ciascuno. Le prime due di ciascun gruppo vengono ammesse alle semifinali."}
{"id": "4608756", "revid": "640389", "url": "https://it.wikipedia.org/wiki?curid=4608756", "title": "Repubblica Centrafricana ai Giochi della XXX Olimpiade", "text": "La Repubblica Centrafricana ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 9\u00aa partecipazione consecutiva degli atleti centrafricani ai giochi olimpici estivi ad esclusione delle tre edizioni dopo il debutto nell'edizione di Citt\u00e0 del Messico 1968.\nGli atleti della delegazione centrafricana sono stati 6 (3 uomini e 3 donne), in 6 discipline. Alla cerimonia di apertura il portabandiera \u00e8 stato il taekwondoka David Boui; nessun portabandiera ha presenziato alla cerimonia di chiusura.\nNel corso della manifestazione la Repubblica Centrafricana non ha ottenuto alcuna medaglia."}
{"id": "4608816", "revid": "729019", "url": "https://it.wikipedia.org/wiki?curid=4608816", "title": "Charles Vane-Tempest-Stewart, VII marchese di Londonderry", "text": "Egli \u00e8 noto in particolare per aver ricoperto l'incarico di Segretario di Stato dell'Aeronautica negli anni '30 del Novecento e per i suoi sentimenti filo-nazisti.\nBiografia.\nLa famiglia ed i primi anni.\nFiglio primogenito di Charles Vane-Tempest-Stewart, VI marchese di Londonderry, e di sua moglie lady Theresa Susey Helen, figlia di Charles John Chetwynd-Talbot, XIX conte di Shrewsbury, Charles venne educato a Eton e poi al Royal Military College di Sandhurst.\nL'inizio della carriera e la prima guerra mondiale.\nLord Castlereagh (come era noto prima della successione al marchesato paterno) entr\u00f2 a far parte delle Royal Horse Guards.\nNei primi mesi del 1901 venne prescelto da re Edoardo VII per prendere parte assieme ad altri giovani ufficiali ad una missione diplomatica speciale per annunciare l'ascesa del nuovo sovrano britannico ai governi di Austria-Ungheria, Romania, Serbia e Turchia.\nPressato invece dai parenti, decise di rimanere per le elezioni alla Camera dei Comuni nel 1906 ove ottenne il seggio di Maidstone, ma la sua carriera non era destinata alla politica e dopo una parentesi con gli Unionisti irlandesi torn\u00f2 nel British Army durante la Prima Guerra mondiale.\nCol grado di capitano, lord Castlereagh viaggi\u00f2 nella Francia del nord nelle prime settimane dopo lo scoppio della guerra, raggiungendo Parigi il 29 agosto 1914 dopo essere stato assegnato al corpo del generale William Pulteney il giorno precedente. Malgrado il suo incarico nello staff, lord Castlereagh immediatamente si scontr\u00f2 con una serie di combattimenti, uccidendo il suo primo uomo sul campo il 2 settembre 1914. Nei successivi mesi del 1914 lord Castlereagh si dispiacque fortemente della distruzione apportata dalla guerra e delle terribili sofferenze che dovevano patire i soldati britannici feriti.\nRiluttante a coinvolgersi come il padre nella politica inglese, fu la guerra stessa a costringerlo ad occuparsi del reclutamento in Irlanda. Con la morte di suo padre nel 1915 egli decise di rinunciare alla sua carriera da parlamentare ed eredit\u00f2 non solo il titolo di Marchese di Londonderry, ma anche l'immensa fortuna della sua famiglia. Questa sua posizione, indubbiamente lo aiut\u00f2 nel proseguire la sua carriera politica, non solo in Irlanda ma anche nei confronti del governo di Westminster. Ad ogni modo, gi\u00e0 dal 1915 il marchese di Londonderry venne promosso al rango di maggiore, menzionato nei dispacci e pot\u00e9 come da sua volont\u00e0 ricongiungersi al suo reggimento, le Royal Horse Guards (The Blues), ove aveva ricevuto la prima commissione come ufficiale nel 1897. Sempre nel 1915, Londonderry vide gli effetti orribili degli attacchi con gas venefici per la prima volta usati dai tedeschi. Nel 1916 il marchese di Londonderry venne nominato secondo in comando dei The Blues che era parte dell'8th Cavalry Brigade, e prest\u00f2 servizio al fronte nella Battaglia della Somme nella quale venne ucciso il suo amico, il tenente colonnello Harold Brassey, suo testimone di nozze nel 1899. Nel 1917 il marchese di Londonderry ottenne il comando di un battaglione composito dell'8th Cavalry Brigade col brevetto di tenente.colonnello delle Royal Horse Guards (The Blues) e prese parte al famoso attacco di Monchy-le-Preux la mattina dell'11 aprile 1917, durante la Battaglia di Arras. Monchy-le-Preux era uno dei punti chiave sulla Linea Hindenburg e fu durante quest'operazione che venne ucciso il brigadiere generale Charles Bulkeley-Johnson, il trentesimo ufficiale generale a cadere sul Fronte Occidentale. Questa situazione improvvisa impose al tenente colonnello marchese di Londonderry do assumere temporaneamente il comando dell'8th Cavalry Brigade durante la carica di cavalleria nella Battaglia di Arras. A Monchy morirono circa 600 cavalieri e molti cavalli che servirono perlopi\u00f9 da morti come barricate contro il fuoco nemico dietro le quali si assieparono gli inglesi. Per il marchese di Londonderry quest'esperienza di guerra, di fronte alla carneficina che colp\u00ec molti suoi amici e compagni di scuola, come comment\u00f2 il professor Kershaw, \"lasci\u00f2 un segno indelebile nella sua vita\".\nDopo aver servito alla Convenzione Irlandese del 1917\u201318, lord Londonderry prest\u00f2 servizio per breve tempo come consigliere del consiglio del vicer\u00e9 che si tenne al Castello di Dublino nell'autunno del 1918. Questo venne seguito dalla sua nomina nell'Air Council a Westminster nel 1919, come parte del governo di coalizione post-guerra. Con la sola promozione a Sottosegretario di Stato dell'Aria nel 1920, lord Londonderry prosegu\u00ec frustrato e prosegu\u00ec i suoi contatti nell'Ulster per poi aderire al Governo dell'Irlanda del Nord nel giugno del 1921, come Presidente del Senato e Ministro dell'Educazione.\nLa politica nel Regno Unito e la Seconda guerra mondiale.\nNel 1926, il marchese diede le proprie dimissioni dal Parlamento dell'Irlanda del Nord e venne coinvolto nello sciopero generale di quell'anno, giocando il ruolo del moderato come proprietario di miniere locale, il che gli diede la possibilit\u00e0 di ottenere le concessioni di numerose miniere nella Contea di Durham con maggiore facilit\u00e0. Il suo ruolo gli port\u00f2 il plauso di molti, ed egli venne ricompensato dal primo ministro Stanley Baldwin con un seggio nel suo gabinetto di governo del 1928 come First Commissioner of Works. Londonderry venne inoltre invitato ad aderire al governo nazionale d'emergenza con primo ministro Ramsay MacDonald e Baldwin come Lord Presidente del Consiglio, nel 1931.\nQuando il Governo Nazionale vinse le elezioni generali del 1931 egli torn\u00f2 nel gabinetto di governo come Segretario di Stato per l'Aria (Londonderry aveva ottenuto anche la licenza di pilota aereo). Questa posizione divenne sempre pi\u00f9 importante durante la sua reggenza dell'incarico sino alle deliberazioni della Lega delle Nazioni e della conferenza di Ginevra. Londonderry promosse per il governo britannico la linea del disarmo, ma si oppose al gabinetto ritenendo che qualsiasi altra mossa avrebbe messo a rischio il valore deterrente della Royal Air Force. Per questo egli si leg\u00f2 sempre pi\u00f9 a Clement Attlee ed al Partito Laburista, venendo sempre pi\u00f9 alienato dal Governo Nazionale. Nella primavera del 1935 venne rimosso dal ministero dell'aeronautica ma mantenne il suo posto nel gabinetto di governo come Lord Privy Seal e Leader della Camera dei Lords. Combinato il suo ruolo come capo dell'Intesa anglo-tedesca, si guadagn\u00f2 il soprannome di \"Londonderry Herr\".\nLord Londonderry deriv\u00f2 da questi ultimi fatti una profonda crisi personale venendo colpito nel suo intimo quando personalit\u00e0 come lo stesso Baldwin lo accusarono di voler rafforzare l'aviazione nazista, dandogli la reputazione di filo-tedesco e mistificatore della diplomazia. Egli ad ogni modo si port\u00f2 a visitare Hitler, Hess, G\u00f6ring, Himmler, von Papen e altri membri del partito nazionalsocialista tedesco e nel 1936 la visita dell'ambasciatore tedesco nel Regno Unito, Joachim von Ribbentrop, oltre che alla corte di St. James anche nella residenza dei marchesi in Irlanda del Nord, Mount Stewart, dal 29 maggio al 2 giugno, ed a Wynyard Hall dal 13 al 17 novembre. Tra il gennaio del 1936 ed il settembre del 1938 lord Londonderry fece sei visite in Germania, la prima per tre settimane, e la settima che era solo programmata per il marzo 1939 non venne compiuta dal momento che i nazisti avevano occupato impunemente Praga. Durante le due prime visite, prima dell'abdicazione di Edoardo VIII (che i nazisti supportavano credendolo incline ai loro progetti), Londonderry era considerato uno degli aristocratici inglesi con maggiore influenza su Hitler. L'attenzione con cui il marchese venne ricevuto a Berlino rifletteva proprio il rispetto con cui Hitler intendeva accogliere questo ospite, nell'ottobre del 1936, nella speranza che l'Inghilterra non si sarebbe opposta alle sue occupazioni di Cecoslovacchia e Polonia negli anni a venire. Anche se lord Londonderry pass\u00f2 immediatamente le informazioni riguardanti le intenzioni relative alla politica di Hitler in Germania al governo britannico attraverso una lettera indirizzata a lord Halifax datata 24 dicembre 1936, gli inglesi non vi diedero peso. Su Londonderry continuava a pesare il problema di essere uno dei principali promotori dell'intesa anglo-germanica che a pochi piaceva al governo dal momento che essi ritenevano che la fiducia positivista che Londonderry aveva nei confronti di Hitler era vana e che egli stesse cercando solo un modo per arginare il Regno Unito dai futuri conflitti.\nSotto attacco dagli anti-nazisti sia dentro che fuori Westminster, lord Londonderry tent\u00f2 di spiegare le proprie posizioni pubblicando la sua opera \"Ourselves and Germany\" nel marzo del 1938. Quindi, dopo l'accordo di Monaco dell'ottobre del 1938, Londonderry scrisse una lettera nella quale egli spiegava di come fosse al corrente del fatto che Hitler stesse \"portando avanti gradualmente delle teorie che aveva elaborato in carcere\", mentre ancora questi lavorava al Mein Kampf e questo dimostr\u00f2 come Londonderry non avesse capito l'intento antisemitico della politica di Hitler. Sebbene le prime pagine d'introduzione di \"Ourselves and Germany\" alludessero al ruolo giocato dall'antenato del marchese, il visconte Castlereagh, nel Congresso di Vienna per portare nel mondo la pace dopo le Guerre napoleoniche, nel XIV capitolo egli cos\u00ec riporta: \"I tempi sono cambiati dall'epoca del Congresso di Vienna. Non vi sono n\u00e9 principi n\u00e9 cortigiani a contendersi le frontiere di stato, ma gli ebrei inesorabilmente cosmopolitani... La spada \u00e8 l'unico mezzo per cui una nazione pu\u00f2 rifarsi... questa strada \u00e8 e sar\u00e0 sempre coperta di sangue\". Tent\u00f2 poi di rientrare al governo con Neville Chamberlain nel 1940 e nuovamente con il primo ministro Winston Churchill (suo cugino di secondo grado), il quale per\u00f2 era totalmente opposto alle sue idee. Rimasto senza impieghi, pubblic\u00f2 le sue memorie dal titolo \"Wings of Destiny\" (1943).\nLord Londonderry prest\u00f2 servizio anche come Lord Luogotenente di Down tra il 1915 ed il 1949e Lord Luogotenente di Durham tra il 1928 ed il 1949 nonch\u00e9 cancelliere dell'Universit\u00e0 di Durham e di Belfast. Fu sindaco di Durham nell'anno dell'incoronazione di Giorgio VI. Venne compreso nel Consiglio Privato d'Irlanda nel 1918 ed in quello di Sua Maest\u00e0 nel 1925 e nominato Cavaliere dell'Ordine della Giarrettiera nel 1919.\nGi\u00e0 sofferente di cuore ed avendo subito un infarto alcuni anni dopo la guerra, lord Londonderry mor\u00ec il 10 febbraio 1949 a Mount Stewart, Contea di Down, all'et\u00e0 di 70 anni.\nMatrimonio e figli.\nIl 28 novembre 1899, Lord Londonderry spos\u00f2 Edith Helen Chaplin, figlia primogenita di Henry Chaplin, I visconte Chaplin e di sua moglie lady Florence Sutherland-Leveson-Gower (a sua volta figlia del III duca di Sutherland) ed ebbe i seguenti eredi:\nLord Londonderry ebbe inoltre una figlia illegittima con l'attrice Fannie Ward, di nome Doroth\u00e9 Mabel Lewis. Ella spos\u00f2 nel 1918 in prime nozze un nipote del magnate minerario Barney Barnato, il capitano Jack Barnato, che mor\u00ec di polmonite poco dopo il loro matrimonio. Il suo secondo marito, col quale si spos\u00f2 nel 1922, fu Terence Plunket, VI barone Plunket col quale ebbe tre figli: Patrick Plunket, VII barone Plunket, Robin Plunket, VIII barone Plunket e Shaun Plunket. Lord and Lady Plunket rimasero uccisi in un incidente aereo in California nel 1938."}
{"id": "4608820", "revid": "1543377", "url": "https://it.wikipedia.org/wiki?curid=4608820", "title": "Germania ai Giochi della IV Olimpiade", "text": "La Germania partecip\u00f2 alle IV Olimpiadi, svoltesi a Londra dal 27 aprile al 31 ottobre 1908, con una delegazione di 81 atleti impegnati in dodici discipline."}
{"id": "4609100", "revid": "1342360", "url": "https://it.wikipedia.org/wiki?curid=4609100", "title": "Futbol'nyj Klub Lu\u010d-\u0116nergija 2007", "text": "Questa voce raccoglie le informazioni riguardanti la Lu\u010d-\u0116nergija nelle competizioni ufficiali della stagione 2007.\nStagione.\nPer il secondo anno consecutivo il club ha disputato la Prem'er-Liga: dopo il settimo posto della stagione precedente (record storico), la squadra fin\u00ec quattordicesima a pari merito con il Kuban Krasnodar (retrocesso) e il Kryl'ja Sovetov Samara, ottenendo la salvezza solo grazie al pi\u00f9 alto numero di vittorie (8 contro 7).\nIn Coppa di Russia l'eliminazione arriv\u00f2 subito, ai sedicesimi di finale, per mano del Metallurg Krasnojarsk."}
{"id": "4609137", "revid": "1543377", "url": "https://it.wikipedia.org/wiki?curid=4609137", "title": "Balad (Iraq)", "text": "Balad () \u00e8 una citt\u00e0 irachena sita 80\u00a0km a nord di Baghdad, nel Governatorato di Salah al-Din. Si trova all'interno dei confini del cosiddetto Triangolo sunnita, malgrado Balad sia a maggioranza sciita. La popolazione ammonta a circa 100.000 abitanti. \u00c8 il principale centro urbano del Distretto di Balad.\nStoria antica.\nNella citt\u00e0 di Balad esisteva una \"d\u0101r al-sikka\" (zecca) in cui si coniarono numerose monete musulmane d'argento (\"dirham\").\nVicino Balad mor\u00ec, ucciso in combattimento contro le forze omayyadi, il generale Ibr\u0101h\u012bm b. al-M\u0101lik al-Ashtar.\nA Balad nacque nel 1077 il noto filosofo e medico Ab\u016b l-Barak\u0101t Hibat All\u0101h, un ebreo diventato musulmano che fu al servizio di alcuni Califfi abbasidi e Sultani selgiuchidi e che fu autore del celebre \"Kit\u0101b al-Mu\u02bftabar\".\nCampi militari.\nSituata nel comune di Yethrib, l'installazione \u00e8 nota ufficialmente come Joint Base Balad, precedentemente LSA Anaconda e Base aerea di Balad. Il nome della base era, all'epoca di Saddam Hussein, \"Base aerea al-Bakr\" (). La base attualmente ospita numerose unit\u00e0 di terra e aeree statunitensi, come pure un piccolo distaccamento della Marina da guerra statunitense.\nAi primi del 2007 la base era l'hub centrale per i velivoli operativi in Iraq dell'Aeronautica militare statunitense e un importante punto per il rifornimento dei convogli dell'esercito USA."}
{"id": "4609177", "revid": "838137", "url": "https://it.wikipedia.org/wiki?curid=4609177", "title": "Bocce ai XVII Giochi del Mediterraneo - Raffa doppio femminile", "text": "Le competizioni di bocce nella categoria raffa doppio femminile si sono tenute fra il 25 e il 27 giugno 2013 alla Bocce Tesisi di Mersin.\nRisultati.\nLe 6 coppie partecipanti vengono suddivise in due gruppi da 3 ciascuno. Le prime due di ciascun gruppo vengono ammesse alle semifinali."}
{"id": "4609183", "revid": "125153743", "url": "https://it.wikipedia.org/wiki?curid=4609183", "title": "Valerie French", "text": "Biografia.\nNata in Inghilterra, trascorse la sua infanzia in Spagna. Rientrata a Londra, entr\u00f2 nel 1954 nel dipartimento cinema della BBC, esordendo come attrice nel film \"Maddalena\". \nNel 1956 si trasfer\u00ec a Hollywood, ove gir\u00f2 alcuni film western. Insoddisfatta dell'evolversi della propria carriera cinematografica, nel 1960 pass\u00f2 al teatro, partecipando a numerosi spettacoli sia a Broadway che off Broadway. Recit\u00f2 anche in numerosi episodi di \"serial\" televisivi.\nMor\u00ec all'et\u00e0 di sessantadue anni per leucemia.\nMatrimoni.\nValerie French si spos\u00f2 due volte:"}
{"id": "4609246", "revid": "22356", "url": "https://it.wikipedia.org/wiki?curid=4609246", "title": "Hermann von Meyer", "text": ""}
{"id": "4609325", "revid": "287204", "url": "https://it.wikipedia.org/wiki?curid=4609325", "title": "Futbol'nyj Klub Lu\u010d-\u0116nergija 2010", "text": "Questa voce raccoglie le informazioni riguardanti la Lu\u010d-\u0116nergija nelle competizioni ufficiali della stagione 2010.\nStagione.\nAl secondo anno consecutivo in Pervyj divizion la squadra ottenne un risultato analogo a quello della stagione precedente, chiudendo al dodicesimo posto\nIn Coppa di Russia la squadra entr\u00f2 in scena al quinto turno, superando in trasferta il Radian-Bajkal Irkutsk; ai sedicesimi riusc\u00ec ad eliminare il , squadra di Prem'er-Liga, per poi essere eliminati in trasferta dal Saturn, altra squadra di Prem'er-Liga."}
{"id": "4609434", "revid": "767487", "url": "https://it.wikipedia.org/wiki?curid=4609434", "title": "Dreamy Dud and a Visit to the Zoo", "text": "Dreamy Dud in the Air \u00e8 un cortometraggio muto del 1915 diretto da Wallace A. Carlson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di duecento metri- usc\u00ec nelle sale cinematografiche USA il 27 ottobre 1915. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio."}
{"id": "4609456", "revid": "838137", "url": "https://it.wikipedia.org/wiki?curid=4609456", "title": "Bocce ai XVII Giochi del Mediterraneo - Raffa doppio maschile", "text": "Le competizioni di bocce nella categoria raffa doppio maschile si sono tenute fra il 25 e il 27 giugno 2013 alla Bocce Tesisi di Mersin.\nRisultati.\nLe 6 coppie partecipanti vengono suddivise in due gruppi da 3 ciascuno. Le prime due di ciascun gruppo vengono ammesse alle semifinali."}
{"id": "4609570", "revid": "174925", "url": "https://it.wikipedia.org/wiki?curid=4609570", "title": "Salacia (mitologia)", "text": ""}
{"id": "4609701", "revid": "47767", "url": "https://it.wikipedia.org/wiki?curid=4609701", "title": "Mennone", "text": ""}
{"id": "4609751", "revid": "767487", "url": "https://it.wikipedia.org/wiki?curid=4609751", "title": "The Coward (film 1915)", "text": "The Coward \u00e8 un cortometraggio muto del 1915. Il nome del regista non viene riportato nei credit del film.\nIn novembre, usc\u00ec negli Stati Uniti un altro film dallo stesso titolo diretto da Reginald Barker.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 1\u00ba giugno 1915."}
{"id": "4609753", "revid": "1305772", "url": "https://it.wikipedia.org/wiki?curid=4609753", "title": "Menna", "text": ""}
{"id": "4609830", "revid": "1005847", "url": "https://it.wikipedia.org/wiki?curid=4609830", "title": "Cinquantenario della morte di Manzoni", "text": "Il Cinquantenario della morte di Manzoni \u00e8 una serie di francobolli emessa dalle Poste del Regno d'Italia nel 1923, come emissione commemorativa del cinquantesimo anno dalla morte di Alessandro Manzoni.\nNotizie storiche.\nL'emissione della serie fu richiesta dal Comitato a favore delle celebrazioni che intendeva ricavare dalla vendita un'edizione economica dei Promessi Sposi da distribuirsi nelle scuole. Il primo decreto di emissione venne firmato da Vittorio Emanuele III il 2 settembre 1923 ma tale documento non riportava il numero di valori da emettere, i soggetti raffiguranti le vignette e le tirature previste. Alcuni filatelisti come Alberto Diena, figlio del pi\u00f9 celebre Emilio Diena, dalle pagine della rivista \"Corriere Filatelico\" fecero notare come tale pratica potesse favorire una speculazione ai danni dei collezionisti.\nIl 29 dicembre 1923 la serie fu emessa e venduta solo presso gli uffici filatelici di Milano e di Roma. Il pubblico aveva diritto di acquistare non pi\u00f9 di due serie complete a testa. Rinunciando all'acquisto del valore da 5 lire era possibile comprare tre serie e facendo a meno anche del valore da 1 lira si poteva acquisire quattro serie. Con un decreto postumo e pubblicato il 20 gennaio 1924 fu reso noto che il termine ultimo di corso era fissato per il 28 gennaio, ovvero a solo un mese di distanza.\nIl Comitato promotore venne autorizzato a mettere in vendita privatamente le 28.000 serie che aveva ricevuto a titolo gratuito e per finanziare le celebrazioni. La vendita poteva svolgersi dal 29 gennaio 1924 al 28 febbraio del 1926 e le rimanenze sarebbero state vendute direttamente dal Ministero delle poste e dei telegrafi per scopi collezionistici. Ma a quel punto lo scandalo suscit\u00f2 l'indignazione anche nella stampa estera ed il Ministro Costanzo Ciano che si era appena insediato dovette immediatamente intervenire per far luce sugli avvenimenti.\nIl primo aprile del 1924 la serie fu soprastampata anche per l'uso coloniale con le diciture: CIRENAICA, TRIPOLITANIA, ERITREA e SOMALIA. Per la Somalia fu prevista una soprastampa in valori locali."}
{"id": "4609965", "revid": "1494169", "url": "https://it.wikipedia.org/wiki?curid=4609965", "title": "Metrano", "text": ""}
{"id": "4610008", "revid": "2048388", "url": "https://it.wikipedia.org/wiki?curid=4610008", "title": "Atlas III", "text": "Il Lockheed Martin Atlas III \u00e8 stato un veicolo di lancio orbitale americano usato tra il 2000 e il 2005.\n\u00c8 stato il primo membro della famiglia Atlas poich\u00e9 l'Atlas A era caratterizzato da una struttura a stadi \"normale\", rispetto ai precedenti membri della famiglia di lanciatori Atlas, che erano dotati di alcuni motori (detti \"boosters\"), sul primo stadio, che venivano sganciati durante il volo.\nDescrizione.\nL'Atlas III consisteva in due stadi. Il primo era di nuova progettazione, mentre quello superiore era il Centaur che \u00e8 ancora in uso sull'Atlas V EELV. Il motore del primo stadio era un RD-180 di produzione della russa NPO Energomash \"V. P. Glushko\",\nche sono stati utilizzati anche sull'Atlas V. I motori RD-180 hanno la possibilit\u00e0 di modulare la potenza, riducendo gli stress meccanici al lanciatore. Al decollo la potenza \u00e8 ridotta al 74%, poi viene aumentata al 92%.\nL'Atlas III, \u00e8 stato prodotto in due versioni. La versione base era l'Atlas IIIA, ma \u00e8 stato realizzato anche l'Atlas IIIB, una versione a due motori nello stadio superiore Centaur.\nIn passato il lanciatore era chiamato Atlas IIAR.\nLanci.\nIl lancio inaugurale dell'Atlas III, avvenuto il 24 maggio del 2000, port\u00f2 il satellite per telecomunicazioni Eutelsat W4 in un'orbita geostazionaria. Tutti i lanci dell'Atlas III sono stati realizzati dallo Space Launch Complex 36B della Cape Canaveral Air Force Station. L'Atlas III fece il suo sesto ed ultimo volo il 3 febbraio del 2005, con un carico utile segreto per il National Reconnaissance Office statunitense.\nGX.\nIl razzo GX, in precedenza sviluppato dalla Galaxy Express Corporation, era originariamente destinato ad utilizzare per la fase di decollo l'Atlas III, fornito dalla Lockheed-Martin, e uno stadio superiore di nuova concezione. Avrebbe dovuto essere lanciato dal Centro spaziale di Tanegashima, a sud di Ky\u016bsh\u016b, in Giappone. Nel dicembre 2009 il governo giapponese decise di annullare il progetto GX."}
{"id": "4610104", "revid": "767487", "url": "https://it.wikipedia.org/wiki?curid=4610104", "title": "La storia della Principessa Splendente", "text": " \u00e8 un film d'animazione del 2013 diretto da Isao Takahata.\nIl soggetto \u00e8 basato sull'antico racconto popolare giapponese \"Taketori monogatari\" (). Uscito a 14 anni di distanza dalla sua precedente regia, \"I miei vicini Yamada\", il film \u00e8 l'ultimo diretto da Takahata prima della sua morte, avvenuta nel 2018.\nIl film \u00e8 stato presentato in anteprima mondiale nel programma della Quinzaine des R\u00e9alisateurs del Festival di Cannes 2014, In Italia \u00e8 stato presentato in anteprima nazionale al Lucca Comics &amp; Games 2014 e distribuito nelle sale cinematografiche da Lucky Red dal 3 al 5 novembre 2014.\nBench\u00e9 abbia incassato al botteghino meno di quanto speso in produzione, ha ricevuto critiche e recensioni unanimemente positive ed \u00e8 stato candidato ai Premi Oscar 2015 per il miglior film d'animazione.\nTrama.\nUn giorno di primavera un anziano tagliatore di bamb\u00f9 trova all'interno di un fusto di bamb\u00f9 una minuscola creatura luminosa dalle sembianze di una principessa. Quando l'uomo la mostra alla moglie, la creaturina si trasforma improvvisamente in una neonata e, siccome i due anziani coniugi non hanno figli, decidono di tenerla con loro dandole il nome di Principessa.\nLa strana bambina cresce molto rapidamente tanto da essere soprannominata dai ragazzi del villaggio \"Gemma di bamb\u00f9\" per questa sua capacit\u00e0 di maturare repentinamente: in poche settimane riesce a camminare, a parlare e comincia ad aiutare l'anziano genitore nel suo lavoro.\nPrincipessa si integra perfettamente nella vita dei campi e del villaggio imparandone i ritmi e cominciando ad amarli. Prosegue inoltre nella sua crescita prodigiosa, come se ogni nuova esperienza sviluppasse sia la sua mente che il suo corpo e nel corso dell'estate arriva ad assumere le sembianze di una ragazzina di una decina d'anni. Ha come senpai \"fratellone\" Sutemaru, un adolescente del villaggio che le fa da guida nella sua veloce infanzia.\nIl tagliatore di bamb\u00f9 comprende fin dall'inizio che la sua Principessa ha origini soprannaturali e si prende cura di lei al meglio delle sue possibilit\u00e0, ma quando ritrova in altre canne di bamb\u00f9 delle pepite d'oro e dei meravigliosi vestiti, capisce che il Cielo vuole che il destino di sua figlia non sia tra i contadini del villaggio ma tra gli sfarzi della capitale. Decide quindi di acquistare con l'oro una sontuosa residenza in citt\u00e0 e comincia a preparare per Principessa quello che lui ritiene un futuro di felicit\u00e0.\nCon l'autunno Principessa, che ha ormai assunto le sembianze di un'adolescente, deve lasciare con tanto rimpianto la sua vecchia casa, il villaggio e tutti i suoi amici per recarsi con i genitori nella sua nuova residenza nella capitale. Le viene imposto il nuovo nome di \"Principessa Splendente\" e, circondata da servitori ed ancelle, \u00e8 costretta ad imparare tutti i comportamenti aggraziati che una giovane nobile deve mantenere in societ\u00e0. La sua fama di fanciulla leggiadra oltre ogni dire si diffonde rapidamente, tanto da suscitare l'interesse di importanti dignitari di corte e perfino dell'imperatore, che chiedono la sua mano ricevendo per\u00f2 un suo fermo rifiuto.\nPrincipessa si sente per\u00f2 sempre pi\u00f9 fuori posto in quella vita artificiosa dell'alta societ\u00e0 e quando finalmente si rende conto della natura soprannaturale delle sue origini e che presto dovr\u00e0 ritornare sulla Luna, luogo da dove proviene, comprende che forse avrebbe trovato la felicit\u00e0 terrena se fosse rimasta al villaggio a fianco del suo \"fratellone\" Sutemaru, che solo ora capisce quanto fosse importante per lei. Ormai per\u00f2 \u00e8 troppo tardi e una notte arriva la corte celeste dalla Luna per riportare Principessa al suo luogo d'origine. I due anziani piangono disperati per la sua partenza, consapevoli di avere frainteso tutto e di essere i responsabili della sua sofferenza, chiedendole infine perdono per ci\u00f2 che hanno fatto.\nPrima di partire passer\u00e0 da Sutemaru, che si \u00e8 sposato ed \u00e8 diventato padre, anche se il suo cuore appartiene ancora a lei. Appena la vede, i due si allontanano insieme volando spensierati e ripensando ai giorni felici insieme, dimenticando per un attimo tutto il resto, ma il tempo di partire non tarda. Secondo quanto dice il popolo della Luna, lei non ricorder\u00e0 pi\u00f9 nulla della sua esperienza sulla Terra, anche se la sua vita futura sar\u00e0 probabilmente segnata da una inspiegabile vena di nostalgia. Mentre il carro celeste si allontana dal pianeta, la principessa volta il capo e guarda il mondo umano con aria triste.\nProduzione.\nIsao Takahata cominci\u00f2 ad occuparsi del film nel 2005. Inizialmente avrebbe voluto fare la trasposizione di \"Heike monogatari\", attratto dalla visione della vita e della morte del giapponese nel passato. Tuttavia l'animatore Osamu Tanabe non volle disegnare le scene di massacro presenti nel racconto preferendo i bambini e i neonati, nonostante Takahata cercasse di persuaderlo. Toshio Suzuki, all'epoca presidente dello Studio Ghibli, propose \"Taketori monogatari\" al regista, considerato il fatto che la principessa Kaguya all'inizio \u00e8 una neonata che viene trovata in un bamb\u00f9.\nIl 4 giugno 2007 Toshio Suzuki all'interno del programma della Nippon Television per la prima volta afferm\u00f2 pubblicamente che Isao Takahata stava lavorando su un nuovo film. Il 1\u00ba febbraio 2008 in una conferenza stampa lo Studio Ghibli disse che erano in programma due opere, una di Isao Takahata e una di Goro Miyazaki, e che sarebbero state distribuite entrambe dopo l'uscita di \"Ponyo sulla scogliera\" (luglio 2008). Il 2 marzo 2008 Toshio Suzuki nel programma radiofonico della Tokyo FM disse che avrebbero basato il film \u00absu una ninna nanna giapponese\u00bb e il 6 agosto 2009 al Festival del film Locarno Isao Takahata diede un titolo alla ninna nanna annunciata affermando che il suo film si sarebbe basato sul racconto popolare \"Taketori monogatari\".\nGli storyboard furono completati intorno al 20 dicembre 2010. Il 15 novembre 2011 lo Studio Ghibli cominci\u00f2 ad assumere animatori (che avrebbero lavorato a partire dal 16 gennaio 2012) e assistenti alla regia (per il 16 febbraio).\nIl film fu annunciato ufficialmente il 13 dicembre 2012 assieme a \"Kaze tachinu\" in una conferenza stampa. Furono presentate le prime locandine giapponesi con come data di uscita nelle sale per entrambe.\nLa produzione \u00e8 durata complessivamente 8 anni e sono stati spesi circa 5 miliardi di yen (quasi 36 milioni di euro).\nColonna sonora.\nIl 13 marzo 2012 nella libreria Daikanyama Tsutaya di Tokyo Toshio Suzuki chiese a Ry\u016bichi Sakamoto di collaborare per la musica del film di Takahata. Il 6 novembre fu reso pubblico che Shin'ichir\u014d Ikebe era stato assunto per comporre le musiche del film. Il 7 febbraio 2013, tuttavia, il nome di Shin'ichir\u014d Ikebe sulla locandina fu sostituito con quello di Joe Hisaishi.\nIl CD contenente le tracce della colonna sonora composte da Joe Hisaishi \u00e8 stato messo in vendita il 20 novembre 2013 distribuito dalla Tokuma Japan Communication.\nKazumi Nikaid\u014d ha composto il tema principale del film, , uscito in un CD da due tracce (normale e karaoke) il 24 luglio distribuito dalla Yamaha Music Communication.\nIl 20 novembre \u00e8 stato distribuito un ulteriore disco di Kazumi Nikaid\u014d contenente musiche di altri film dello Studio Ghibli.\nPromozione.\nIl 2 novembre 2012 la Toho registr\u00f2 il dominio \"kaguyahime-monogatari.jp\" assieme a quello per \"Kaze tachinu\" di Hayao Miyazaki. La prima locandina fu mostrata nel giorno dell'annuncio ufficiale del film, il 13 dicembre 2012: consiste in un paio di mani al cui interno \u00e8 presente la principessa protagonista, sullo sfondo dei bamb\u00f9 e un uomo che ne sta tagliando uno. Contemporaneamente furono inaugurati i siti ufficiali dei due film. La tagline scritta sul poster fu \nIl 10 luglio 2013, all'interno di uno speciale del programma televisivo , fu mostrato il primo teaser trailer. Il 14 agosto sono state mostrate alcune immagini durante lo speciale televisivo della NHK , ad introduzione della canzone principale del film. Il 17 settembre, in occasione dell'annuncio della partecipazione di Aki Asakura come doppiatrice principale, fu presentata una nuova locandina raffigurante la principessa distesa per terra e illuminata dalla Luna piena. Dal 18 settembre al 2 ottobre l'account Twitter internazionale dello Studio Ghibli pubblic\u00f2 11 immagini promozionali. Qualche settimana dopo fu anche presentata una nuova locandina raffigurante la principessa intenta a raccogliere dei petali di fiori di pesco.\nIl 7 novembre \u00e8 stato trasmesso un trailer da 3 minuti durante il programma \"every\" della NTV. A partire dal 16 novembre in 344 cinema giapponesi sono stati distribuiti gratuitamente un milione di DVD e Blu-Ray contenenti un prologo del film della durata di 6 minuti.\nIl 18 agosto 2014 \u00e8 stato pubblicato online il primo trailer americano. Il 9 ottobre quello italiano insieme alla locandina.\nDistribuzione.\n\"Kaguya-hime no monogatari\" avrebbe dovuto essere distribuito contemporaneamente a \"Si alza il vento\", altro film dello Studio Ghibli diretto da Hayao Miyazaki, cos\u00ec come era avvenuto esattamente 25 anni prima con l'uscita contemporanea dei film \"Una tomba per le lucciole\" e \"Il mio vicino Totoro\". Ritardi nell'ultimazione dello storyboard hanno per\u00f2 reso necessario posticipare l'uscita nelle sale del film all'autunno 2013. La data di uscita definitiva fu fissata al 23 novembre.\n\u00c8 stato proiettato al Festival International du Film d'Animation d'Annecy il 9 giugno, durante il Festival di Cannes 2014 nella sezione Quinzaine des R\u00e9alisateurs, al Sydney Film Festival il 14 e 15 giugno e al Toronto International Film Festival il 5 settembre.\nIn Nord America il film \u00e8 stato distribuito dalla GKids dal 17 ottobre 2014. In Italia la Lucky Red Distribuzione lo ha distribuito nei cinema il 3, 4 e 5 novembre 2014 e in anteprima a Lucca Comics &amp; Games il 2 novembre 2014.\nAccoglienza.\nIncassi.\nNei primi due giorni di proiezione \"Kaguya-hime no monogatari\" ha guadagnato 284 milioni di yen. Il 2 febbraio ha chiuso al botteghino con pi\u00f9 di 2,3 miliardi di yen (circa 22,6 milioni di dollari).\nCritica.\nSul sito Rotten Tomatoes il film ha ricevuto il 100% di \"freschezza\", basata su 58 recensioni, diventando cos\u00ec la seconda opera di Takahata ad avere questo punteggio massimo (la prima \u00e8 \"Pioggia di ricordi\")."}
{"id": "4610114", "revid": "212348", "url": "https://it.wikipedia.org/wiki?curid=4610114", "title": "Kaguya-hime no monogatari", "text": ""}
{"id": "4610191", "revid": "599013", "url": "https://it.wikipedia.org/wiki?curid=4610191", "title": "Philipp Tschauner", "text": "Carriera.\nClub.\nHa giocato con vari club nella prima e nella seconda divisione tedesca.\nNazionale.\nHa partecipato ai Mondiali Under-20 del 2005.\nNel 2006 ha invece esordito con la nazionale tedesca Under-21.\nStatistiche.\nPresenze e reti nei club.\n\"Statistiche aggiornate al 12 aprile 2016.\""}
{"id": "4610269", "revid": "380453", "url": "https://it.wikipedia.org/wiki?curid=4610269", "title": "Convocazioni al campionato di pallavolo maschile ai XVII Giochi del Mediterraneo", "text": "Elenco dei giocatori convocate per i XVII Giochi del Mediterraneo."}
{"id": "4610447", "revid": "767487", "url": "https://it.wikipedia.org/wiki?curid=4610447", "title": "Bad Boys J", "text": "Bad Boys J \u00e8 un dorama stagionale primaverile prodotto da Nippon Television e mandato in onda nel 2013; \u00e8 tratto dal manga \"Bad Boys\" scritto e disegnato da Hiroshi Tanaka.\nTrama.\nLa storia \u00e8 ambientata a Hiroshima dove imperversano alcune bande di motociclisti tra cui la banda \"Gokurakuchou \"(lett: \"Farfalle del Paradiso\") nella quale militano Kiriki Tsukasa e i suoi amici. Lo scopo nella vita degli appartenenti alle bande di motociclisti \u00e8 quello di correre con le loro potenti moto per le vie della citt\u00e0."}
{"id": "4610448", "revid": "124123", "url": "https://it.wikipedia.org/wiki?curid=4610448", "title": "Gneo Calpurnio Pisone (console 139 a.C.)", "text": "Biografia.\nPisone fu eletto console nel 139 a.C. con Marco Popilio Lenate, ma ogni altro accadimento della sua vita, compresi i fatti del suo consolato, non sono noti."}
{"id": "4610452", "revid": "363629", "url": "https://it.wikipedia.org/wiki?curid=4610452", "title": "Coppa America (vela)", "text": ""}
{"id": "4610463", "revid": "1203220", "url": "https://it.wikipedia.org/wiki?curid=4610463", "title": "Arino (chimica)", "text": ""}
{"id": "4610470", "revid": "265038", "url": "https://it.wikipedia.org/wiki?curid=4610470", "title": "EHF Coppa delle coppe 2010-2011 (pallamano maschile)", "text": ""}
{"id": "4610550", "revid": "901830", "url": "https://it.wikipedia.org/wiki?curid=4610550", "title": "Athl\u012btikos Podosfairikos Omilos Ell\u012bn\u014dn Leuk\u014dsias 2008-2009", "text": "Questa voce raccoglie le informazioni riguardanti l'APOEL Nicosia nelle competizioni ufficiali della stagione 2008-2009."}
{"id": "4610558", "revid": "547034", "url": "https://it.wikipedia.org/wiki?curid=4610558", "title": "Riduzione (tessitura)", "text": " \nRiduzione \u00e8 il termine con cui, in tessitura, si indica il numero di fili che costituiscono un centimetro di ordito o di trama. La riduzione, con il titolo dei filati, contribuisce a determinare le caratteristiche del tessuto. Viene indicata con un numero (es. 3, 4, 6, 20...) che corrisponde al numero di fili in un centimetro.\nRiduzione del pettine.\nLa riduzione definisce inoltre le caratteristiche del pettine del telaio, quante fessure contiene ogni centimetro. Il pettine pi\u00f9 \"largo\" pu\u00f2 avere \"riduzione\" 2, cio\u00e8 avere due lamelle che tengono distanziati due fili ogni centimetro, quelli pi\u00f9 fitti 3/4/6... fino a n. Se il filato \u00e8 molto sottile, come la seta o fibre sintetiche, vengono \"tirati\" pi\u00f9 fili in una sola fessura, non essendo possibile per resistenza strutturale dei materiali moltiplicare eccessivamente il numero delle lamelle.\nSegue la normativa UNI EN 1049/2.\nLo strumento che agevola il conteggio della riduzione \u00e8 il Contafili."}
{"id": "4610619", "revid": "767487", "url": "https://it.wikipedia.org/wiki?curid=4610619", "title": "Roberta Gitani", "text": "Playmaker di 160\u00a0cm, ha giocato in Serie A1 con Priolo Gargallo.\nCarriera.\nDopo l'esperienza in Serie B con Cagliari, ha legato la sua carriera da giocatrice alla Trogylos, prima in A2 e poi in A1. Ha vinto uno scudetto e ha disputato la Coppa Ronchetti, fermandosi per gravidanza dopo aver vinto il campionato. Dopo una stagione alla Cestistica Ragusa, ha giocato con la societ\u00e0 satellite Cstl Basket Catania. Nel 1996-1997, gioca con l'Aprile Augusta, con cui \u00e8 riconfermata nelle stagioni seguenti malgrado un infortunio.\nAllena il settore giovanile de Il Sorriso Priolo. Nel 2015-2016 \u00e8 presidentessa della nuova societ\u00e0 priolese, La Fenice, che disputa il campionato amatoriale Open e i campionati giovanili; ne allena il settore giovanile e gioca anche un paio di partite in prima squadra.\nStatistiche.\nStatistiche in campionato.\n\"Dati aggiornati al 30 giugno 1992\"\nStatistiche nelle coppe europee.\n\"Dati aggiornati al 30 giugno 1990\""}
{"id": "4610675", "revid": "287204", "url": "https://it.wikipedia.org/wiki?curid=4610675", "title": "Fronte di Salvezza Nazionale (Egitto)", "text": "Il Fronte di Salvezza Nazionale \u00e8 un'alleanza di partiti politici egiziani di varia estrazione, unita dalla comune opposizione al governo filo-fondamentalista islamico di Mohamed Morsi, che \u00e8 anche un componente di alto rango all'interno dei Fratelli Musulmani.\nDopo che Morsi annunci\u00f2 il decreto che gli conferiva poteri illimitati senza il controllo della legge, come garantito dalla Costituzione egiziana, la lotta di potere divenne pi\u00f9 aspra, e l'8 dicembre 2012 il decreto fu abolito, non calmando per\u00f2 le proteste degli anti-morsisti e della sinistra radicale laicista e anti-fondamentalista.\nHa recentemente sostenuto il golpe militare egiziano, ed ha annunciato che l'alleanza si scioglier\u00e0 per le elezioni politiche egiziane del 2014, anche a causa dello spostamento dell'asse tra partiti laici di centro-destra e quelli anti-capitalisti di sinistra."}
{"id": "4610681", "revid": "817132", "url": "https://it.wikipedia.org/wiki?curid=4610681", "title": "Nazionale di calcio dell'Iraq Under-20", "text": ""}
{"id": "4610756", "revid": "729019", "url": "https://it.wikipedia.org/wiki?curid=4610756", "title": "Flugzeugbau Friedrichshafen", "text": "La Flugzeugbau Friedrichshafen (in tedesco: \"Gesellschaft mit beschr\u00e4nkter Haftung GmbH\") era un'azienda aeronautica tedesca fondata nel 1912 a Friedrichshafen, citt\u00e0 sul Lago di Costanza all'epoca nota per essere il luogo di fabbricazione dei dirigibili Zeppelin, nell'allora Impero tedesco. \nStoria.\nFondatore dell'azienda fu Theodor Kober (1865-1930), ingegnere aeronautico che aveva lavorato in precedenza per la societ\u00e0 Zeppelin.\nDurante la prima guerra mondiale, sotto la direzione tecnica del capo progettista Karl Gehlen, la \"Flugzeugbau Friedrichshafen\" si occupava principalmente della costruzione di idrovolanti destinati alla Kaiserliche Marine, la marina militare tedesco imperiale, e di bombardieri medi basati a terra per la Luftstreitkr\u00e4fte, la componente aerea del Deutsches Heer (l'esercito imperiale tedesco).\nDopo l'Armistizio di Compi\u00e8gne del 1918 che pose fine alla prima guerra mondiale la societ\u00e0 rilev\u00f2 il vecchio capannone della Zeppelin a Manzell e avvi\u00f2 la produzione dei suoi modelli negli stabilimenti di Weingarten e Warnem\u00fcnde. Quando la societ\u00e0 venne chiusa per fallimento nel 1923 gli impianti di produzione vennero rilevati dalla Dornier Flugzeugwerke."}
{"id": "4610955", "revid": "98464", "url": "https://it.wikipedia.org/wiki?curid=4610955", "title": "Ahmad al-Tayyib", "text": "Formazione intellettuale e contributi teologici.\nAl-Tayyib ha studiato \"Pensiero islamico\" nell'Universit\u00e0 di Paris IV: Paris-Sorbonne, conseguendovi un dottorato di ricerca e poi insegnandovi come \"professeur invit\u00e9\". Ha svolto nel 1989 opera di docenza anche nell'Universit\u00e0 di Friburgo (Svizzera). Ha tradotto diverse opere di teologia dal francese in arabo, tra cui \"Le Sceau des Saints dans la doctrine d'Ibn Arabi\" di Michel Chodkiewicz nel 1998 e l\"'Histoire et classification de l'\u0153uvre d'Ibn Arabi\" di Osman Yahia (1992)\nHa pubblicato diverse opere di pensiero ed esegesi islamica, specialmente sul pensatore musulmano del XIV secolo al-Taftazani (1997).\nNelle universit\u00e0 islamiche.\nProfessore di filosofia e teologia nell'Universit\u00e0-moschea di al-Azhar dal 6 gennaio 1988, ricopre diverse funzioni in altre universit\u00e0 teologiche: preside nella Facolt\u00e0 di Studi Islamici di Qena (Egitto) nel 1990-1991, preside della Facolt\u00e0 di Studi islamici di Aswan (Egitto) dal 1995 al 1999, preside della Facolt\u00e0 di Teologia dell'Universit\u00e0 islamica internazionale d'Islamabad (Pakistan) dal 1999 al 2000.\nAl-Tayyib diventa dal marzo al settembre del 2003 Gran Mufti d'Egitto, poi dal 2003 al 2010 diventa Shaykh di al-Azhar.\n\u00c8 membro di numerosi osservat\u00f2ri sull'Islam, particolarmente \u00e8 presidente del Comitato religioso della radio e della televisione egiziana.\nImam della Moschea-Universit\u00e0 di al-Azhar.\nSuccede a Mu\u1e25ammad Sayyid \u1e6can\u1e6d\u0101w\u012b nel 2010 nell'incarico altamente onorifico e prestigioso di Imam della moschea-universit\u00e0 di al-Azhar (Il Cairo). Nominato dal Presidente Hosni Mubarak, applicando un regolamento avviato da Gamal Abd al-Nasser, la decisione desta pi\u00f9 di una critica per via dell'affiliazione di Al-Tayyib al partito di Mubarak, il Partito Nazionale Democratico (PND).\nAlla vigilia della sua nomina nel marzo 2010, ha rifiutato inizialmente di dimettersi dalla sua posizione nel partito, sostenendo che ci\u00f2 non fosse in conflitto con il suo ruolo religioso, rinunciandovi per\u00f2 nell'aprile 2010. Sin dall'inizio del suo mandato, ha avviato diverse riforme nell'Universit\u00e0, con uno spazio maggiore lasciato alle differenti tradizioni teologiche islamiche. Si fa anche un aperto critico ed oppositore dei Fratelli Musulmani, un'organizzazione transnazionale islamista con sede in Egitto, asserendo che l'Universit\u00e0 al-Azhar non sarebbe diventato \u00abun campo aperto per i Fratelli (Musulmani)\u00bb. Nonostante questa dichiarazione, il leader del Fratelli Musulmani Mu\u1e25ammad Bad\u012b\u02bf espresse le sue congratulazioni a al-Tayyib per la nomina.\nDurante l'insurrezione egiziana del 2011, al-Tayyib ha dovuto fronteggiare le accuse riguardanti la legittimit\u00e0 del suo mandato, giudicato troppo prono al regime dittatoriale egiziano, specialmente da parte dei Fratelli Musulmani che erano stati scartati dall'accesso alla sua carica e che rappresentavano tuttavia la principale forza politica nel Paese. \nNel gennaio dello stesso anno aveva rotto i rapporti con la Santa Sede, a causa della condanna di papa Benedetto XVI verso la persecuzione dei copti egiziani, a cui al-Tayyib aveva risposto chiedendo di non interferire negli affari interni egiziani.\nDurante questo periodo turbolento, al-Tayyb ha preso una linea decisa per restituire l'indipendenza di cui fruiva l'Universit\u00e0 fino al 1961 pi\u00f9 che a contrastare il potere politico futuro, indubbiamente dominato dai Fratelli Musulmani. Una delle prime misure fu quella di abolire la nomina dell'Imam di al-Azhar da parte del Presidente della Repubblica, sostituita dal potere militare del Consiglio Supremo delle forze armate qualche giorno prima dell'entrata in funzione della nuova Assemblea del Popolo costituente. Nel 2012, l'Universit\u00e0 emise sotto la sua personale responsabilit\u00e0 due dichiarazioni durante tale periodo di transizione: la prima prometteva uno Stato-nazione \"moderno\" e \"democratico\", sottolineando la necessit\u00e0 di una Costituzione (basata comunque sulla \"Shari'a\"), di una separazione dei poteri e dell'uguaglianza dei cittadini di fronte alla legge. Nel gennaio del 2011, una seconda dichiarazione insisteva sulla libert\u00e0 d'espressione, di fede religiosa e della libert\u00e0 della ricerca scientifica. Tali dichiarazioni miravano a costituire un contrappeso alle dichiarazioni di carattere teocratico che venivano diffuse in quei tempi, dopo decenni di proibizione di costituzione dei partiti politici religiosi.\nNel giugno 2013, al-Tayyib ha criticato duramente salafiti per il loro settarismo ed il loro anti-Sciismo, e nel luglio dello stesso anno divenne un critico del golpe militare che ha portato alla caduta del Presidente Mohamed Morsi, un leader dei Fratelli Musulmani, minacciando di abbandonare la carica qualora le gravi violenze tra egiziani non fossero cessate.\nNell'aprile 2017, ha accolto papa Francesco durante la sua visita in Egitto, abbracciandolo e riprendendo il dialogo tra Santa Sede e Islam Sunnita. Nel dicembre dello stesso anno sospende, assieme al Presidente palestinese Mahm\u016bd Abb\u0101s ed il leader copto Teodoro II, un incontro con l Vice Presidente degli Stati Uniti Mike Pence, a causa del riconoscimento americano a Gerusalemme come capitale d'Israele, invitando i palestinesi alla resistenza.\nNel 2019 si incontra nuovamente con Papa Francesco a Abu Dhabi per fare una dichiarazione congiunta sulla fratellanza.\nControversie.\nAccuse di antisemitismo.\nNel 2004, ad una conferenza della Comunit\u00e0 di Sant'Egidio, al-Tayyip espresse supporto alla seconda intifada palestinese, approvando anche gli atti terroristici compiuti contro i cittadini israeliani.\nNel novembre 2011 indisse una manifestazione, appoggiata dai Fratelli Musulmani, nella Moschea di al-Azhar, il cui scopo era protestare contro la \"giudaizzazione\" di Al-Quds (il nome arabo di Gerusalemme) ed il sionismo. Durante la manifestazione venne detto che la moschea di al-Azhar era sotto attacco dagli ebrei, che stavano complottando per impedire l'unit\u00e0 islamica ed egiziana, e che pertanto andavano sterminati. La manifestazione \u00e8 stata ritenuta profondamente antisemitica, ottenendo risonanza anche all'estero. Il ruolo di al-Tayyip nella manifestazione ha destato critiche, in virt\u00f9 della sua fama di musulmano \"liberale\".\nNell'ottobre 2013, durante un'intervista al Canale 1 egiziano, al-Tayyip ha dichiarato che \u00abdagli albori dell'Islam 1400 anni fa, abbiamo sofferto di interferenze ebraiche e sionistiche negli affari musulmani. Ci\u00f2 \u00e8 la causa di una grande sofferenza tra i musulmani\u00bb. Durante questa intervista ha anche accusato gli ebrei di arroganza nel ritenersi il popolo eletto, di praticare l'usura e di permettere l'uccisione e la schiavit\u00f9, asserendone la presunta legittimit\u00e0 secondo Torah.\nNel 2015 ha ribadito il suo supporto agli attentati suicidi contro i \u00abnemici di Allah\u00bb, esprimendo anche che le \"coltellate\" inferte agli ebrei israeliani non sono una forma di terrorismo, ma di resistenza.\nFondamentalismo islamico.\nNel dicembre del 2014, al-Tayyib ha fortemente criticato lo Stato Islamico di Siria e Iraq (ISIS), affermando che il fine dell'ISIS era esportare un falso Islam. Ciononostante, il suo rifiuto di dichiarare l'ISIS come eretico \u00e8 stato oggetto di critiche, a cui al-Tayyib ha risposto dichiarando che la scuola teologica Asharita, di cui fa parte, vieta di dichiarare apostata una persona che segue la Shah\u0101dah. Proprio questa sua visione teologica \u00e8 il motivo di critica principale all'ISIS, che accusa di takfirismo, ovvero l'accusa di miscredenza verso altri musulmani e non.\nNel febbraio del 2015 ha dichiarato che i terroristi dell'ISIS andavano \u00abuccisi, crocifissi ed amputati delle mani e dei piedi\u00bb.\nNell'aprile 2017, dopo la visita di papa Francesco, il Gran Imam neg\u00f2 ogni legame tra ISIS, terrorismo islamico e Islam, asserendo che le guerre religiose nella regione erano causate dal traffico d'armi, ed invocando una comune unione tra cattolici e musulmani contro l'ateismo, il machiavellismo e la modernit\u00e0 irreligiosa. Nello stesso mese ha invocato un ritorno ai valori del primo Stato Islamico, ovvero il Califfato dei Rashidun.\nViolenza sulle donne.\nNell'ottobre 2015 ha suscitato pi\u00f9 di una critica la decisione della Presidente della Camera dei deputati Laura Boldrini di ospitare al-Tayyib per una lectio magistralis ad un convegno a Palazzo Montecitorio chiamato \"Islam, religione di pace\". Al-Tayyib infatti, oltre alle succitate dichiarazioni antisemitiche, aveva fatto dichiarazioni maschiliste e misogine, dicendo che \u00absecondo il Corano, prima si ammonisce, poi si dorme in letti separati, infine si colpisce\u00bb, invitando a dare percosse leggere o spintoni. Nonostante le critiche di una parte della stampa e della politica, nonch\u00e9 la perplessit\u00e0 della comunit\u00e0 ebraica, la Presidente della Camera si \u00e8 limitata a fissare una nuova data per il convegno, in vista delle elezioni egiziane dello stesso anno."}
{"id": "4611001", "revid": "618763", "url": "https://it.wikipedia.org/wiki?curid=4611001", "title": "Teatro comunale Carlo Gesualdo", "text": "Il Teatro \"Carlo Gesualdo\" \u00e8 il principale teatro di Avellino.\nLa struttura, alla cui inaugurazione, avvenuta nel 2002, vi fu la presenza del Presidente della repubblica, Carlo Azeglio Ciampi, \u00e8 stata riconosciuta tra le migliori presenti in Italia per acustica tra i teatri di recente costruzione. Funzionalit\u00e0 e modernit\u00e0 sono i principali pregi del Gesualdo di Avellino, un fiore all'occhiello che dispone di ampi spazi di attesa e di una sala di sobria eleganza.\nStoria.\nTeatro vecchio.\nUn Teatro intitolato a Carlo Gesualdo venne realizzato nel primo decennio dell'800, per volont\u00e0 dell'intendente del Principato Ultra, Giacomo Mazas, intenzionato a regalare al \"giovane\" capoluogo di provincia un luogo di crescita sociale e culturale.\nIl progetto non decoll\u00f2 mai del tutto e nel 1925 l'immobile che aveva ospitato la sala teatrale venne venduto e demolito negli anni 30 del novecento; al suo posto sorge Palazzo Sarchiola, al cui interno \u00e8 affissa una lapide che ricorda l'antico teatro prospiciente sull'allora \"Largo dei Tribunali\"\nTeatro Nuovo.\nL'idea del teatro nacque dopo il terremoto del 23 novembre 1980, i fondi che arrivarono erano destinati sia alla ricostruzione che allo sviluppo della citt\u00e0, quindi le amministrazioni di allora decisero che bisognava dare un nuovo teatro alla citt\u00e0.\nIl nuovo edificio fu progettato dagli architetti Carlo Aymonino e Gianmichele Aurigemma, i lavori per la costruzione dell'imponente struttura cominciarono nel 1992 e terminarono nove anni dopo, nel 2001.\nNel 2002 avvenne l'inaugurazione dello splendido teatro, nuovamente intitolato a Carlo Gesualdo, madrigalista del tardo Cinquecento e principe di Venosa (1566-1613), vissuto in Irpinia, nel comune di Gesualdo.\nCostruito in pieno centro storico, sorge di fronte al castello medievale ed adiacente ad altre strutture artistiche e culturali presenti nei dintorni di piazza Castello, come il Conservatorio \"Domenico Cimarosa\", la casa della cultura di Victor Hugo, il Museo zoologico degli Invertebrati \"L. Carbone\" e la Casina del Principe.\n, pu\u00f2 ospitare fino a 1200 spettatori, presenta una struttura moderna, esternamente a forma rettangolare, all'interno vi \u00e8 la sala con una pianta a forma ovale, ove ai due lati sono presenti 12 palchi (6 per lato), altri 5 palchi sono presenti nelle retrovie della sala. Il teatro possiede un palcoscenico grande, moderno e tra i pi\u00f9 attrezzati e moderni d'Italia, con un impianto acustico ritenuto tra i migliori presenti sul territorio italiano.\nAll'inaugurazione, avvenuta nel 2002, presero parte l'allora Presidente della repubblica, Carlo Azeglio Ciampi ed il sindaco di Avellino, Antonio Di Nunno, ove per l'occasione fu organizzato uno spettacolo dal titolo \u201cLe nozze di Figaro\u201d di Mozart.\nIl teatro \u00e8 sede del corso di laurea triennale dell'Accademia Nazionale di Danza in Discipline Coreutiche tecnico-compositive - Scuola di Coreografia, all'epoca unico corso di questo tipo in Italia.\nNei vari cartelloni delle stagioni teatrali, sono comparsi spettacoli di grandi attori italiani, alcuni dei quali Gigi Proietti, Massimo Ranieri, Vincenzo Salemme, Moni Ovadia, Monica Guerritore, Christian De Sica, Alessandro Siani, la Compagnia della Rancia, Michele Placido, Stefano Accorsi e tanti altri.\nAl Gesualdo, da diversi anni, va di scena annualmente la \"tre giorni\" del famoso programma televisivo Italia's Got Talent, dove si registrano massicce affluenze di pubblico da ogni parte d'Italia."}
{"id": "4611020", "revid": "767487", "url": "https://it.wikipedia.org/wiki?curid=4611020", "title": "A Bunch of Matches", "text": "A Bunch of Matches \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti dalla Essanay.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 27 maggio 1915."}
{"id": "4611083", "revid": "838137", "url": "https://it.wikipedia.org/wiki?curid=4611083", "title": "Bocce ai XVII Giochi del Mediterraneo - P\u00e9tanque doppio femminile", "text": "Le competizioni di bocce nella categoria p\u00e9tanque doppio femminile si sono tenute fra il 25 e il 27 giugno 2013 alla Bocce Tesisi di Mersin.\nRisultati.\nLe 7 coppie partecipanti vengono incluse in due gruppi rispettivamente da 4 e 3 coppie ciascuno. Le prime due di ciascun gruppo disputano le semifinali."}
{"id": "4611220", "revid": "466539", "url": "https://it.wikipedia.org/wiki?curid=4611220", "title": "Roberta Metsola", "text": "Biografia.\n\u00c8 un avvocato specializzata in diritto e politica europea. Ha lavorato come addetta alla cooperazione legale e giudiziaria di Malta all'interno della Rappresentanza permanente di Malta presso l'Unione europea.\nAttiva in politica fin da giovane: fu membro della formazione giovanile del Partito Nazionalista, il \"Moviment Zg\u0127azag\u0127 Partit Nazzjonalista\", e dell'European Democrat Students, movimento giovanile del Partito Popolare Europeo, di cui \u00e8 stata anche segretario generale.\n\u00c8 stata candidata alle elezioni europee del 2004 e a quelle del 2009, ma in entrambi i casi non venne eletta. Nel 2013 tuttavia prese il posto di Simon Busuttil, dimessosi per essere stato eletto al parlamento maltese.\nAlle elezioni europee del 2014 e del 2019 venne rieletta, risultando in entrambi i casi la pi\u00f9 votata del suo partito.\nIl 12 novembre 2020 viene eletta prima vicepresidente vicaria del Parlamento europeo, sostituendo l'irlandese Mairead McGuinness, dimessasi dopo la nomina a commissario europeo. \u00c8 la prima maltese a diventare vicepresidente.\nL'11 gennaio 2022 subentra a David Sassoli come Presidente del Parlamento europeo \"ad interim\" dopo la scomparsa di quest'ultimo. Una settimana pi\u00f9 tardi, il 18 gennaio, giorno del suo quarantatreesimo compleanno, viene eletta Presidente del Parlamento europeo con 458 voti, risultando la pi\u00f9 giovane leader dell'Europarlamento di sempre.\nVita privata.\nRoberta Metsola Tedesco Triccas \u00e8 sposata con il finlandese Ukko Metsola (Partito di Coalizione Nazionale). Si sono entrambi candidati alle elezioni europee del 2009, diventando la prima coppia sposata a concorrere nelle stesse elezioni del Parlamento europeo da due diversi Stati membri. Si sono conosciuti nel 1999 e si sono sposati nell'ottobre 2005. Insieme hanno quattro figli."}
{"id": "4611338", "revid": "38120", "url": "https://it.wikipedia.org/wiki?curid=4611338", "title": "Ragione e sentimento (romanzo)", "text": ""}
{"id": "4611390", "revid": "110157", "url": "https://it.wikipedia.org/wiki?curid=4611390", "title": "96 Tears", "text": "96 Tears \u00e8 un brano musicale inciso dal gruppo garage rock Question Mark &amp; the Mysterians (conosciuti anche come \"? and the Mysterians\") nel 1966. Divenuta con gli anni un classico del primo garage rock statunitense, nel 2004 la rivista \"Rolling Stone\" ha classificato la canzone alla posizione numero 213 nella lista delle 500 migliori canzoni di tutti i tempi da loro redatta.\nIl brano.\nLa canzone venne originariamente composta da Question Mark, nome d'arte di Rudy Martinez, nel 1962 circa. La registrazione della traccia ebbe luogo a Bay City, nel Michigan. Il singolo (B-side \"Midnight Hour\") venne originariamente distribuito dalla piccola etichetta discografica Pa-Go-Go e successivamente dalla Cameo Records per la distribuzione a livello nazionale.\nCelebre per il suo caratteristico riff d'organo e le liriche ridotte all'osso, \"96 Tears\" \u00e8 ampiamente riconosciuto essere uno dei primi brani di garage rock ad avere riscosso successo, ed una delle canzoni maggiormente accreditate per aver dato inizio al movimento punk rock.\nNel 1966 la canzone raggiunse la prima posizione nella classifica \"Billboard Hot 100\" negli Stati Uniti, e quasi in simultanea la vetta della classifica \"RPM 100\" in Canada.\nCover.\nIl brano \u00e8 stato ampiamente fatto oggetto di reinterpretazione nel corso degli anni. Alcuni degli artisti che hanno inciso la canzone comprendono:"}
{"id": "4611406", "revid": "38120", "url": "https://it.wikipedia.org/wiki?curid=4611406", "title": "Orgoglio e pregiudizio (romanzo)", "text": ""}
{"id": "4611417", "revid": "767487", "url": "https://it.wikipedia.org/wiki?curid=4611417", "title": "The Bachelor's Burglar", "text": "The Bachelor's Burglar \u00e8 un cortometraggio muto del 1915 diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 28 maggio 1915."}
{"id": "4611454", "revid": "287204", "url": "https://it.wikipedia.org/wiki?curid=4611454", "title": "Orgoglio e pregiudizio (film)", "text": ""}
{"id": "4611484", "revid": "123352635", "url": "https://it.wikipedia.org/wiki?curid=4611484", "title": "Chiss\u00e0 se va/Perdono, non lo faccio pi\u00f9", "text": "Chiss\u00e0 se va/Perdono, non lo faccio pi\u00f9 \u00e8 il quarto singolo della cantante pop Raffaella Carr\u00e0, pubblicato e distribuito nel 1971 dall'etichetta discografica RCA Italiana.\nEntrambi i brani sono contenuti nell'album Raffaella Carr\u00e0 dello stesso anno.\n\"Chiss\u00e0 se va\".\nSigla di apertura della trasmissione televisiva \"Canzonissima 1971\", condotta da Corrado e dalla stessa Carr\u00e0, scritta dagli autori del programma su musica di Franco Pisano, allora direttore della sua orchestra nello spettacolo. Il video \u00e8 disponibile sul DVD nel cofanetto \"Raffica Carr\u00e0\" del 2007.\nBrano di enorme successo che ha trascinato il singolo fino alla seconda posizione nella classifica delle vendite settimanali.\nCome gi\u00e0 accaduto per \"Ma che musica maestro\" anche questa sigla \u00e8 stata reinterpretata nel 1997 da Claudio Baglioni per l'album \"Anime in gioco\" (COLumbia 487741 1) di supporto al programma televisivo \"Anima mia\" di cui lo stesso Baglioni era ideatore e conduttore insieme a Fabio Fazio, oltre che ospite fisso. Baglioni canta il pezzo con Fazio, Guido Tognetti, Pietro Galeotti e Tommaso Labranca.\nCover anche per Antonella Clerici nel suo finora unico progetto come cantante uscito su CD nel 2010,\nun disco di sigle televisive registrato nell'autunno del 2009 e intitolato con suo nome.\nPerdono, non lo faccio pi\u00f9.\nMeno famoso lato B del singolo.\nAvr\u00e0 una cover da Letizia Mongelli che, nella terza edizione del programma \"Non \u00e8 la Rai\" (93/94), doppia Sofia Sed.Incisione inserita nella compilation \"Non \u00e8 la Rai estate\" del 1994 (RTI Music, RTI 1064-2).\nClassifiche.\nIl disco entra in classifica il 20 novembre in ottava posizione e ogni settimana sale di due fino alla terza raggiunta l'11 dicembre e mai lasciata se non dopo met\u00e0 gennaio del 1972. Da fine gennaio a inizio febbraio sar\u00e0 ancora in classifica tra il settimo e il decimo posto (per uscirne verso fine mese), preceduto all'ottava e nona piazza dalla nuova entrata \"Tuca tuca\" della stessa Raffaella, che tuttavia non riuscir\u00e0 a far meglio di un quarto posto, contro il secondo massimo di \"Chiss\u00e0 se va\"."}
{"id": "4611518", "revid": "1543377", "url": "https://it.wikipedia.org/wiki?curid=4611518", "title": "SS Capella (T-AKR-293)", "text": "La SS \"Capella\" (T-AKR 293), il cui nome deriva dalla stella Capella, \u00e8 una nave logistica di classe Algol attualmente gestita dalla United States Maritime Administration come parte della \"Ready Reserve Force (RRF)\", la forza di pronta riserva statunitense. Essa \u00e8 stata costruita da Rotterdamsche D.D.Mij N.V. in Rotterdam, Paesi Bassi, per la Sea-Land Service, Inc. e battezzata SS \"Sea-Land McLean\". A causa dei suoi alti costi operativi \u00e8 stata venduta alla United States Navy il 16 aprile 1982 come USNS \"Capella\" (T-AK-293).\nConversione.\nLa conversione inizi\u00f2 il 23 ottobre 1982 ai cantieri Pennsylvania Shipbuilding in Chester, Pennsylvania. La sua stiva di carico \u00e8 stata riprogettata in una serie di ponti connessi da rampe in modo che i veicoli possano essere guidati dentro e fuori dalla stiva per un pi\u00f9 rapido carico e scarico. La nave \u00e8 stata anche dotata di due serie di gru; una collocata nella parte centrale e con una portata di 35 tonnellate, e l'altra a poppa e con portata di 50 tonnellate. La nave \u00e8 stata trasferita al Military Sealift Command il 1\u00ba luglio 1984 come USNS \"Capella\" (T-AKR 293).\nServizio.\nQuando inattiva, la \"Capella\" viene mantenuta in stato di ridotta operativit\u00e0 a causa dei suoi alti costi operativi. Se richiesto, pu\u00f2 essere riattivata e pronta alla navigazione in 96 ore. La \"Capella\" ha preso parte alla prima guerra del Golfo nel 1990. Insieme alle altre sette navi della classe, ha trasportato il 14% di tutte le merci inviate dagli Stati Uniti verso l'Arabia Saudita durante e dopo la guerra. Nel 1994, la \"Capella\", insieme con la USNS \"Denebola\" (T-AKR-289), ha operato con le forze NATO in esercitazioni di convoglio nel Mediterraneo.\nIl 1\u00ba ottobre 2007, la \"Capella\" \u00e8 stata trasferita alla United States Maritime Administration. Il 1\u00ba ottobre 2008, \u00e8 stata trasferita alla Ready Reserve Force, perdendo la sua designazione USNS. Se attivata, la \"Capella\" far\u00e0 capo al Military Sealift Command."}
{"id": "4611533", "revid": "838137", "url": "https://it.wikipedia.org/wiki?curid=4611533", "title": "Bocce ai XVII Giochi del Mediterraneo - P\u00e9tanque doppio maschile", "text": "Le competizioni di bocce nella categoria p\u00e9tanque doppio maschile si sono tenute fra il 25 e il 27 giugno 2013 alla Bocce Tesisi di Mersin.\nRisultati.\nLe 10 coppie partecipanti vengono incluse in due gruppi da 5 coppie ciascuno. Le prime due di ciascun gruppo disputano le semifinali."}
{"id": "4611559", "revid": "38120", "url": "https://it.wikipedia.org/wiki?curid=4611559", "title": "Il principe e il povero (romanzo)", "text": ""}
{"id": "4611581", "revid": "287204", "url": "https://it.wikipedia.org/wiki?curid=4611581", "title": "Il principe e il povero (film)", "text": ""}
{"id": "4611624", "revid": "38120", "url": "https://it.wikipedia.org/wiki?curid=4611624", "title": "Ivanhoe (romanzo)", "text": ""}
{"id": "4611652", "revid": "1452073", "url": "https://it.wikipedia.org/wiki?curid=4611652", "title": "Carbuterolo", "text": "Il carbuterolo (conosciuto anche nella fase sperimentale con la sigla SK&amp;F 40383-A), \u00e8 un composto simpaticomimetico a breve durata d'azione, chimicamente correlato all'isoprenalina (isoproterenolo), dotato di attivit\u00e0 di tipo agonista selettiva sui recettori \u03b22-adrenergici. Come farmaco viene utilizzato per ridurre il broncospasmo in alcune condizioni patologiche quali l'asma e la broncopneumopatia cronica ostruttiva. In Italia il medicinale, soggetto a prescrizione medica, \u00e8 venduto dalla societ\u00e0 farmaceutica Parke-Davis con il nome commerciale di \"Bronsecur\" nella forma farmacologica di compresse da 2\u00a0mg, destinate ad inalazioni tramite un apposito erogatore aerosol.\nFarmacodinamica.\nCarbuterolo \u00e8 una molecola adrenergica, un agonista selettivo dei recettori \u03b22-adrenergici. Questi recettori risultano estremamente diffusi a livello della muscolatura bronchiale e la loro stimolazione da parte del farmaco determina un incremento dell'AMP ciclico endocellulare. L'aumento dell'AMPc a sua volta comporta un effetto di tipo broncodilatatore con risoluzione del broncospasmo.\nIl farmaco sembra inibire anche il rilascio di mediatori chimici con effetto spasmogenico e di fattori infiammatori da parte dei mastociti a livello polmonare ed aumenta la clearance mucociliare.\nTossicologia.\nLa DL50 nel topo \u00e8 pari a 32,8\u00a0mg/kg peso corporeo per via endobenosa, 3134,6\u00a0mg/kg per via orale. La DL50 nei ratti \u00e8 di 77.2\u00a0mg/kg per via endovenosa.\nUsi clinici.\nIl farmaco trova indicazione nel trattamento dell'asma bronchiale e della broncopneumopatia cronica ostruttiva con componente asmatica.\nEffetti collaterali ed indesiderati.\nNella maggior parte dei casi gli effetti collaterali comprendono un prolungamento dell'azione farmacologica, cio\u00e8 della stimolazione beta-adrenergica. Gli effetti avversi sono soprattutto a carico dell'apparato cardiovascolare, anche se meno marcati rispetto ad altri agenti meno selettivi.\nIn alcuni pazienti il prodotto pu\u00f2 causare lievi tremori a carico dei muscoli scheletrici, normalmente pi\u00f9 evidenti alle mani. Questo disturbo \u00e8 correlato alla dose assunta ed \u00e8 comune a molti altri stimolanti beta-adrenergici. Raramente sono stati segnalati cefalea, nausea, vomito, secchezza e fastidio al cavo orale, ansia, nervosismo e modesta tachicardia, che scompaiono di solito dopo i primi giorni di trattamento, riducendo, se necessario, la dose.\nIn alcuni pazienti pu\u00f2 comparire vasodilatazione periferica, accompagnata da un modesto aumento compensativo della frequenza cardiaca.\nMolto raramente sono state segnalate alcune aritmie cardiache (tra cui fibrillazione atriale, tachicardia sopraventricolare ed extrasistolia), ed ischemia miocardica. Sempre molto raramente alcuni individui possono accusare crampi muscolari.\nSolo in rari casi sono state segnalate reazioni di ipersensibilit\u00e0 quali: angioedema, orticaria, broncospasmo, ipotensione e collasso. Alla terapia con beta 2-agonisti, in particolare a dosaggi elevati, pu\u00f2 conseguire ipokaliemia anche grave, a causa della tendenza del farmaco a stimolare la captazione intracellulare di potassio riducendone la disponibilit\u00e0 a livello extracellulare. Nei bambini sono stati segnalati rari casi di iperattivit\u00e0.\nCos\u00ec come avviene anche per altre sostanze medicamentose somministrate per via inalatoria, pu\u00f2 manifestarsi broncospasmo paradosso, con aumento del respiro affannoso a distanza di pochi minuti dall'inalazione. Nell'eventualit\u00e0 che si presenti questo effetto, \u00e8 necessario assumere immediatamente un diverso broncodilatatore a rapida insorgenza d'azione, interrompere immediatamente la terapia precedente e istituirne una alternativa.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure ad uno qualsiasi degli eccipienti della formulazione farmaceutica. Altre controindicazioni sono rappresentate dallo stato di gravidanza e dall'allattamento al seno.\nNon esistono esperienze cliniche in bambini al di sotto dei 6 anni, pertanto questa rappresenta un'ulteriore controindicazione.\nDosi terapeutiche.\nNegli adulti la dose consigliata \u00e8 di 1-2 inalazioni tramite l'apposito erogatore aerosol.\nIl paziente asmatico, conoscendo gli orari in cui la crisi broncospastica tende a verificarsi, eseguir\u00e0 l'inalazione del farmaco circa mezz'ora prima del presunto accesso. Devono essere effettuate al massimo due somministrazioni di aerosol dosato per volta ed il trattamento non deve essere ripetuto prima di quattro ore.\nNella maggior parte degli individui la terapia di mantenimento \u00e8 di 1 cpr (2\u00a0mg) 3 volte al d\u00ec.\nUn uso eccessivo di carbuterolo per inalazione pu\u00f2 essere pericoloso. Infatti a dosaggi elevati possono comparire con maggiore facilit\u00e0 effetti indesiderati. Per questo motivo dosaggio e frequenza delle somministrazioni devono essere variati solo su indicazione del medico."}
{"id": "4611671", "revid": "767487", "url": "https://it.wikipedia.org/wiki?curid=4611671", "title": "Short Bus (Blink-182)", "text": "Short Bus \u00e8 il primo split album dei Blink-182 ed \u00e8 stato pubblicato nel 1994 in formato vinile.\nTracce.\nLato 1: Blink-182\nLato 2 Altri Artisti\nArtisti.\nBlink-182\nAltri artisti "}
{"id": "4611686", "revid": "38120", "url": "https://it.wikipedia.org/wiki?curid=4611686", "title": "La signora delle camelie (romanzo)", "text": ""}
{"id": "4611708", "revid": "1745361", "url": "https://it.wikipedia.org/wiki?curid=4611708", "title": "Venilia (mitologia)", "text": "Venilia \u00e8 un'antica divinit\u00e0 della mitologia romana.\nOvidio, nel suo poema \"Le metamorfosi\" racconta che Venilia and\u00f2 sposa al dio Giano; dalla loro unione, nacque la ninfa Canente, chiamata in tal modo per le sue eccezionali doti canore.\nAltri mitografi configurano Venilia come una ninfa della cerchia di Nettuno o la identificano addirittura come Venere.\nVirgilio la ritiene madre di Turno e sorella di Amata.\nIl filologo tedesco Walter F. Otto la identifica quale divinit\u00e0 gentilizia della famiglia dei Venilii."}
{"id": "4611722", "revid": "287204", "url": "https://it.wikipedia.org/wiki?curid=4611722", "title": "La signora delle camelie (film)", "text": ""}
{"id": "4611764", "revid": "38120", "url": "https://it.wikipedia.org/wiki?curid=4611764", "title": "Jane Eyre (romanzo)", "text": ""}
{"id": "4611779", "revid": "228587", "url": "https://it.wikipedia.org/wiki?curid=4611779", "title": "Henry Petty-FitzMaurice, IV marchese di Lansdowne", "text": "Biografia.\nEra il secondo figlio di Henry Petty-Fitzmaurice, III marchese di Lansdowne, e di sua moglie, Lady Louisa Fox-Strangways, figlia di Henry Fox-Strangways, II conte di Ilchester. Studi\u00f2 alla Westminster School e al Trinity College di Cambridge.\nCarriera politica.\nNel 1837 entr\u00f2 nella Camera dei comuni, come deputato per Calne. Ha servito sotto Lord John Russell come un Lord del Tesoro (1847-1848). Nel 1856 entr\u00f2 nella Camera dei lord con il titolo di barone di Wycombe ed \u00e8 stato Sottosegretario di Stato per gli Affari Esteri sotto Lord Palmerston, carica che mantenne fino al 1858. Alla morte del padre nel 1863, Lord Shelburne successe ai suoi titoli e, nel 1864, venne nominato Cavaliere della Giarrettiera.\nMatrimonio.\nSpos\u00f2, il 18 agosto 1840 a Wilton, Lady Georgiana Herbert (1817-1841), figlia di George Herbert, XI conte di Pembroke e di Ekaterina Vorontsova. Non ebbero figli.\nSpos\u00f2, il 1\u00ba novembre 1843, Emily Jane de Flahaut, baronessa Nairne (16 maggio 1819-26 giugno 1895), figlia di Charles Joseph, conte de Flahaut. Ebbero tre figli:\nMorte.\nMor\u00ec il 5 luglio 1866, all'et\u00e0 di 50 anni, a Lansdowne House, a Londra, a causa di una paralisi. Fu sepolto a Bowood House, a Calne."}
{"id": "4611810", "revid": "240277", "url": "https://it.wikipedia.org/wiki?curid=4611810", "title": "Endgame (serie televisiva)", "text": "ENDGAM\u018e \u00e8 una serie televisiva canadese trasmessa dal 14 marzo 2011 al 13 giugno 2011 sulla rete televisiva Showcase.\nLa serie segue l'ex campione del mondo di scacchi Arkady Balagan (Shawn Doyle) che usa le sue abilit\u00e0 di concentrazione, empatia e intelligenza per risolvere crimini.\nLa storia ha inizio tre mesi dopo la morte della fidanzata di Balagan, Rosemary, in seguito alla quale Balagan ha sviluppato una forte agorafobia che gli impedisce di uscire dalla stanza di hotel dove vive.\nIn Italia, la serie viene trasmessa in prima visione assoluta su Fox Crime a partire dal 26 giugno 2013.\nCancellazione.\nAll'inizio di giugno del 2011, Showcase ha annunciato che Endgame non sarebbe stato rinnovato per una seconda stagione. Non appena saputa la notizia, i fan hanno fatto partire una campagna per cercare di far cambiare idea alla rete televisiva.\nNel febbraio del 2012, \u00e8 stato comunicato che Shawn Doyle era stato messo sotto contratto per un possibile ritorno della serie televisiva, in seguito al successo della premi\u00e8re sul servizio statunitense di video su richiesta Hulu.\nNel giugno del 2012, \u00e8 stato definitivamente annunciato che lo show non avrebbe avuto una seconda stagione."}
{"id": "4611815", "revid": "729019", "url": "https://it.wikipedia.org/wiki?curid=4611815", "title": "Lloyd Mathews", "text": "Biografia.\nMathews si un\u00ec alla Royal Navy come cadetto navale all'et\u00e0 di 13 anni. Combatt\u00e9 nella Terza guerra Anglo-Ashanti del 1873. In seguito fu assegnato all'Africa orientale per la soppressione della schiavit\u00f9. Nel 1877 fu distaccato nella Marina del Sultano Barghash di Zanzibar al fine di formare un esercito di stile europeo; sarebbe rimasto al servizio del governo di Zanzibar per il resto della sua vita. Il suo esercito raggiunse velocemente i 6.300 uomini e fu utilizzato in diverse spedizioni per sopprimere il commercio degli schiavi e le ribellioni contro il governo di Zanzibar.\nMathews si ritir\u00f2 dalla Royal Navy nel 1881 e venne nominato generale di Zanzibar. Seguirono ulteriori spedizioni nel continente africano, tra cui un fallito tentativo di fermare l'espansione tedesca in Africa orientale. Nell'ottobre del 1891 Mathews fu nominato primo ministro dal governo di Zanzibar, una carica in cui era \"irremovibile dal sultano\". Durante questo periodo Mathews era un appassionato abolizionista e promosse questa causa. Ci\u00f2 comportat\u00f2 il divieto del commercio di schiavi nei domini di Zanzibar nel 1890, e l'abolizione della schiavit\u00f9 nel 1897. Mathews fu nominato generale per l'Africa orientale nel 1891, ma rifiut\u00f2 di assumere l'incarico, rimanendo invece a Zanzibar.\nFu promosso al grado di tenente il 31 marzo 1874.\nMathews e le sue truppe giocarono un ruolo chiave nella Guerra anglo-zanzibariana del 1896 che scatur\u00ec dal rifiuto del pretendente al trono di essere controllato dal console britannico. Durante il suo periodo come primo ministro Mathews continu\u00f2 a prender parte a due grandi campagne, una nel Sultanato di Witu e un'altra per Mwele.\nMathews fu decorato da diversi governi, ricevendo onorificenze come l'ordine di San Michele e San Giorgio dal governo britannico e l'ordine della Stella Brillante di Zanzibar. Mor\u00ec di malaria a Zanzibar l'11 ottobre 1901."}
{"id": "4611853", "revid": "38120", "url": "https://it.wikipedia.org/wiki?curid=4611853", "title": "Cime tempestose (romanzo)", "text": ""}
{"id": "4611885", "revid": "617444", "url": "https://it.wikipedia.org/wiki?curid=4611885", "title": "Duomo di Alessano", "text": ""}
{"id": "4611896", "revid": "13261", "url": "https://it.wikipedia.org/wiki?curid=4611896", "title": "European Molecular Biology Organization", "text": "L'European Molecular Biology Organization (Organizzazione Europea per la Biologia Molecolare) \u00e8 un'organizzazione che riunisce scienziati e ricercatori scientifici sulla base dell'\"eccellenza nella ricerca\" nell'area delle scienze biologiche e in particolare della biologia molecolare.\nL'organizzazione \u00e8 stata fondata nel 1964 e conta circa 1500 membri fra cui 57 vincitori di premio Nobel.\nLe attivit\u00e0 dell'associazione comprendono l'organizzazione di meeting annuali, l'assegnazione di fondi di ricerca e borse di studio, incentivi alla mobilit\u00e0 dei ricercatori europei e dei non europei verso l'Europa, e alcune pubblicazioni scientifiche. Assegna ogni anno la \"EMBO Gold Medal\" ad un ricercatore europeo che abbia dato un significativo contributo al progresso scientifico.\nPubblicazioni.\nL'EMBO pubblica quattro riviste peer review.\nLe prime tre riviste sono edite dal Nature Publishing Group."}
{"id": "4611897", "revid": "119394863", "url": "https://it.wikipedia.org/wiki?curid=4611897", "title": "La ballata del Pinelli", "text": "La ballata del Pinelli (nota anche come Ballata dell'anarchico Pinelli e Il feroce questore Guida) \u00e8 una canzone anarchica scritta e incisa per la prima volta da quattro giovani anarchici del circolo \"Gaetano Bresci\" di Mantova con il successivo apporto di Pino Masi per l'arrangiamento e alcune modifiche testuali, e poi modificata e riproposta da numerosi interpreti tra cui Joe Fallisi, autore della versione \"lunga\" (nella prima pubblicazione Fallisi rimase anonimo come autore, firmandosi \"parole e musica del proletariato\"). \nArgomento e testo.\nLa canzone tratta della misteriosa morte dell'anarchico Giuseppe Pinelli, precipitato da una finestra della questura di Milano, dove era illegalmente trattenuto perch\u00e9 accusato ingiustamente della strage di Piazza Fontana, eseguita in realt\u00e0 da neofascisti.\nLa canzone venne improvvisata la sera del 21 dicembre 1969, ossia il giorno dopo i funerali di Giuseppe Pinelli, con qualche variante rispetto alla versione qui data (per esempio: \"Calabresi e tu Guida assassini\" era inizialmente \"Guida, Allegra, Pagnozzi, assassini\"). Dopo alcuni tentativi su altre melodie (tra cui quella di \"Colours\" di Donovan) si scelse per l'adattamento quella de \"Il feroce monarchico Bava\", canto antimonarchico che parlava della repressione dei moti di Milano ad opera di Fiorenzo Bava Beccaris, perch\u00e9 aveva degli accordi semplici.\nLa canzone ha poi conosciuto altre edizioni discografiche, ad opera, ad esempio di Lotta Continua, ma con testo diverso, dove vengono espunti alcuni riferimenti all'anarchia (\"le nostre bandiere\" invece di \"le nere bandiere\", nonostante al funerale non vi fu nessuna bandiera rossa comunista, ma solo bandiere nere anarchiche). Ci furono anche versioni che nominavano meno il commissario Luigi Calabresi, soprattutto dopo il suo omicidio; alcuni interpreti eliminarono, ad esempio i versi che recitano \"Calabresi ritorna in ufficio, / per\u00f2 adesso non \u00e8 pi\u00f9 tranquillo. (...) Gli operai nelle fabbriche e fuori / stan firmando la vostra condanna, / il potere comincia a tremare / la giustizia verr\u00e0 giudicata. / Calabresi con Guida il fascista / si ricordi che gli anni son lunghi: / prima o poi qualche cosa succede / che il Pinelli far\u00e0 ricordar.\"\nQuasi inalterato invece l'incipit (posto anche alla fine): \"\"Quella sera a Milano era caldo. / Ma che caldo che caldo faceva. / \"Brigadiere apra un po' la finestra. / E ad un tratto Pinelli casc\u00f2.\"\"\nI poliziotti citati nella versione completa nella canzone sono: Luigi Calabresi, allora commissario di polizia alla questura, Antonino Allegra, capo dell'ufficio politico della questura, Antonio Pagnozzi, commissario dell'ufficio politico della questura, Marcello Guida, questore di Milano (ex funzionario del regime fascista), Sabino Lo Grano, tenente dei carabinieri, presente all'interrogatorio di Pinelli.\nViene anche citato Pietro Valpreda, l'anarchico accusato ingiustamente assieme a Pinelli.\nTra gli interpreti successivi del canto, vi fu Claudio Lolli, che ne port\u00f2 a lungo una versione personale, con il testo completo, nei suoi spettacoli.\nAnalisi delle differenze tra i vari testi.\nPrima versione.\nLa prima versione, quella degli anarchici (incisa ad, esempio, da Cesare Bermani nel 1978), oltre a presentare il riferimento alle \"nere bandiere\", presenta altre strofe con un chiaro riferimento all'anarchismo: \"\u00abCalabresi e tu Guida assassini / che un compagno ci avete ammazzato / l'anarchia non avete fermato / ed il popolo alfin vincer\u00e0\u00bb\" (o la variante \u00abGuida, Allegra, Pagnozzi assassini\u00bb e \u00abse un compagno \u00e8 stato ammazzato\u00bb; vi era una strofa con protagonista Guida, poi tagliata nelle versioni successive: \"\u00abL'hanno ucciso perch\u00e9 era un compagno / non importa se era innocente / \"Era anarchico e questo ci basta\" / disse Guida il feroce questor\u00bb\" (o \u00abil fascista questor\u00bb). La musica \u00e8 del tutto simile a \"Il feroce monarchico Bava\", senza arrangiamenti ulteriori. Le strofe \"anarchiche\", sono state rimosse (tranne una) nelle versioni successive.\nSeconda versione.\nVenne poi modificata, nella versione della sinistra extraparlamentare, incisa dal cantautore Pino Masi (vicino a Lotta Continua) e poi dal Canzoniere del Proletariato, oltre che le \"nostre bandiere\" al posto di \"nere bandiere\", c'\u00e8 la sostituzione della strofa citata che nominava l'anarchia con \"\u00abE tu Guida e tu Calabresi / Se un compagno ci avete ammazzato / Per coprire una strage di stato / Questa lotta pi\u00f9 dura sar\u00e0\u00bb\", che per\u00f2 si rivela importante per il riferimento alla \"strage di stato\", quando ancora non se ne parlava e nessuno ne sosteneva l'ipotesi, al di fuori Circolo anarchico Ponte della Ghisolfa di Milano (quello frequentato da Pinelli, ma anche da Joe Fallisi). Inoltre in precedenza, in alcune esecuzioni, vi erano i citati riferimenti a Pagnozzi e Allegra, poi espunti, e alcune minime varianti testuali, a seconda dell'incisione. La linea musicale \u00e8 leggermente modificata.\nTerza versione.\nNella terza versione, per le edizioni del gruppo comunista Lotta continua e opera del cantautore anarchico Joe Fallisi: sostituisce nella seconda strofa \"Signor questore\" con \"Commissario\" e \"giustizia, amor, libert\u00e0\" ( o \"giustizia nella libert\u00e0\") diventa \"eguaglianza nella libert\u00e0\" (questo anche in alcune riproposizioni della seconda versione); nella terza strofa \"vile attentato\" diventa \"questo attentato\" e nella quarta \"e l'autore di questo delitto / tra i padroni bisogna cercar\" diviene \"tra i padroni bisogna cercare / chi le bombe ha fatto scoppiar\"; viene aggiunta la quinta strofa e nella sesta si nominano Lo Grano e Calabresi. Anche la settima \u00e8 leggermente modificata, mentre dall'ottava alla dodicesima, invettive dirette contro Calabresi, Guida (il principale bersaglio della critica anarchica, poi messo in secondo piano da Calabresi, ad opera della campagna di stampa di LC), la finanza e la politica italiana (oltre ai riferimenti marxisti alla lotta di classe), sono, in pratica, aggiunte \"ex novo\" da Fallisi; la tredicesima \u00e8 una modifica della nona strofa della prima versione, mentre l'ultima rimane identica, come l'inizio. La musica \u00e8 riarrangiata in maniera pi\u00f9 rock e blues.\nAltre versioni.\nLa versione di Claudio Lolli si differenzia per la musica che \u00e8 pi\u00f9 lenta e arrangiata diversamente, ma dal punto di vista testuale riprende sostanzialmente la versione di Fallisi."}
{"id": "4611898", "revid": "119489950", "url": "https://it.wikipedia.org/wiki?curid=4611898", "title": "Il prigioniero di Zenda", "text": "Il prigioniero di Zenda (titolo originale \"The Prisoner of Zenda\") \u00e8 il pi\u00f9 celebre romanzo dello scrittore britannico Anthony Hope.\nTrama.\nRodolfo, re della Ruritania (una fittizia nazione europea), \u00e8 stato drogato alla vigilia della sua incoronazione dal fratello Michael e quindi non pu\u00f2 partecipare alla cerimonia. Per evitare che il trono possa essere reclamato dallo stesso Michael, viene chiesto al cugino inglese Rudolf Rassendyll di prendere il posto di Rodolfo, vista la somiglianza fisica con il sovrano. Il re privo di sensi viene quindi sequestrato e rinchiuso in un castello nella piccola citt\u00e0 di Zenda. Dopo una serie di intrighi, Rassendyll si innamora della principessa Flavia, fidanzata del re, senza poterle per\u00f2 svelare la verit\u00e0. Decide di salvare il re e guida un assalto al castello di Zenda, riuscendo a liberare il prigioniero e a rimetterlo sul trono.\nTrasposizioni in altri media.\nCinema.\nDal libro sono stati tratti diversi film:"}
{"id": "4611899", "revid": "473173", "url": "https://it.wikipedia.org/wiki?curid=4611899", "title": "EMBO", "text": ""}
{"id": "4611900", "revid": "124790163", "url": "https://it.wikipedia.org/wiki?curid=4611900", "title": "Commodus discessus", "text": "Commodus discessus \u00e8 una locuzione latina dal significato di \"facile via d'uscita\" oppure \"comoda ritirata\". \u00c8 una locuzione utilizzata nel diritto penale, in modo particolare nell'ambito della legittima difesa (art. 52 c.p.): la difesa non \u00e8 necessaria quando sia possibile un \"commodus discessus\"; in altri termini, quando il soggetto pu\u00f2 sottrarsi al pericolo senza esporre al rischio la sua integrit\u00e0 fisica.\nNon importa che si tratti di una \"fuga\" poco onorevole, neppure se il soggetto fosse un militare in divisa o non volesse apparire poco coraggioso."}
{"id": "4611901", "revid": "1305772", "url": "https://it.wikipedia.org/wiki?curid=4611901", "title": "Clarity (singolo Zedd)", "text": "Clarity \u00e8 un singolo del produttore discografico tedesco Zedd, terzo estratto dall'album omonimo con la partecipazione vocale della cantante britannica Foxes, pubblicato il 1\u00ba febbraio 2013. Il brano \u00e8 stato riconosciuto con il Grammy Awards nella categoria Best Dance Recording.\nDescrizione.\nIl brano \u00e8 stato scritto da Holly Hafferman, Matthew Koma, Anton Zaslavski e Porter Robinson.\nVideo musicale.\nIl video musicale, ambientato in un deserto, diretto da Jodeb, \u00e8 stato pubblicato l'11 gennaio 2013 sul canale YouTube ufficiale di Zedd e conta pi\u00f9 di 300 milioni di visualizzazioni.\nI due protagonisti, apparentemente umani, ogni qualvolta che cercano di avvicinarsi vengono costantemente separati da una forza immensa che li scaraventa lontano uno dall'altro, inizialmente egli cerca di raggiungere la sua amata, ma alla fine capisce di dover lasciarla andare.\nTracce.\nTesti e musiche di Holly Hafferman, Matthew Koma, Anton Zaslavski e Porter Robinson."}
{"id": "4611902", "revid": "473173", "url": "https://it.wikipedia.org/wiki?curid=4611902", "title": "The EMBO Journal", "text": ""}
{"id": "4611904", "revid": "473173", "url": "https://it.wikipedia.org/wiki?curid=4611904", "title": "EMBO Reports", "text": ""}
{"id": "4611905", "revid": "473173", "url": "https://it.wikipedia.org/wiki?curid=4611905", "title": "Molecular Systems Biology", "text": ""}
{"id": "4611906", "revid": "709565", "url": "https://it.wikipedia.org/wiki?curid=4611906", "title": "Episodi di Endgame", "text": "La prima ed unica stagione della serie televisiva Endgame \u00e8 stata trasmessa sulla rete televisiva canadese Showcase dal 14 marzo 2011 al 13 giugno 2011.\nIn Italia viene trasmessa in prima visione assoluta ogni mercoled\u00ec su Fox Crime a partire dal 26 giugno 2013."}
{"id": "4611907", "revid": "473173", "url": "https://it.wikipedia.org/wiki?curid=4611907", "title": "EMBO Molecular Medicine", "text": ""}
{"id": "4611913", "revid": "617444", "url": "https://it.wikipedia.org/wiki?curid=4611913", "title": "Duomo Nuovo di Taranto", "text": ""}
{"id": "4611917", "revid": "110157", "url": "https://it.wikipedia.org/wiki?curid=4611917", "title": "Kubok Rossii 1998-1999", "text": "La Coppa di Russia 1998-1999 () \u00e8 stata la 7\u00aa edizione del principale torneo a eliminazione diretta del calcio russo. Il torneo \u00e8 iniziato l'8 maggio 1998 ed \u00e8 terminato il 26 maggio 1999, con la finale giocata allo Stadio Lu\u017eniki di Mosca. Lo Zenit San Pietroburgo ha vinto la coppa, la prima della sua storia, battendo in finale la Dinamo Mosca.\nFormula.\nLa Coppa si dipanava su 9 turni, tutti disputati in gara unica: in caso di parit\u00e0 al termine dei novanta minuti venivano disputati i tempi supplementari; in caso di ulteriore parit\u00e0 venivano effettuati i tiri di rigore.\nIl primo turno era riservato alle squadre del girone sud di Vtoroj divizion 1998 e ai club provenienti dalle leghe dilettantistiche. Dal secondo turno entrarono in scena tutte le altre squadre dei vari gironi della Vtoroj divizion 1998 e le 22 formazioni militanti nella Pervyj divizion 1998.\nLe sedici squadre della Vys\u0161aja Divizion 1998, invece, entrarono in gioco nel quinto turno (i sedicesimi di finale), giocando tutte fuori casa.\nPrimo turno.\nLe partite furono disputate l'8 maggio 1998.\nA questo turno parteciparono 17 delle 21 squadre del girone sud di Vtoroj divizion 1998, unitamente a tre club provenienti dalle leghe dilettantistiche.\nSecondo turno.\nLe partite furono disputate tra il 26 e il 27 maggio 1998.\nA questo turno presero parte le 10 vincitrici del turno precedente a cui si unirono le restanti squadre dei vari gironi della Vtoroj divizion 1998 e le 22 formazioni militanti nella Pervyj divizion 1998.\nTerzo turno.\nTutte le partite furono disputate tra il 6 luglio 1998. A questo turno presero parte le 64 squadre ammesse dal turno precedente.\nQuarto turno.\nTutte le partite furono disputate tra il 22 luglio 1998. A questo turno presero parte le 32 squadre ammesse dal turno precedente.\nSedicesimi di finale.\nLe partite furono disputate tra l'11 e il 12 settembre 1997. A questo turno parteciparono le 16 squadre promosse dal turno precedente e le rimanenti 16 squadre militanti nella Vys\u0161aja Divizion 1998; queste ultime giocarono tutte fuori casa.\nOttavi di finale.\nLe partite furono disputate tra il 6 e il 10 novembre 1998.\nQuarti di finale.\nLe partite furono disputate tra il 6 e il 7 aprile 1999.\nSemifinali.\nLe partite furono disputate il 21 aprile 1999."}
{"id": "4611919", "revid": "124123", "url": "https://it.wikipedia.org/wiki?curid=4611919", "title": "Masao Yoshida", "text": "La gestione del disastro di Fukushima.\nIn seguito allo tsunami abbattutosi sulle coste giapponesi l'11 marzo 2011, l'impianto di Fukushima Dai-ichi venne colpito da un'onda altissima che devast\u00f2 alcuni edifici e allag\u00f2 la sala dei generatori diesel. La mancanza di energia elettrica imped\u00ec quindi il funzionamento dei sistemi di raffreddamento.\nIl giorno seguente il surriscaldamento di uno dei reattori provoc\u00f2 l'evaporazione dell'acqua nel nocciolo e l'esplosione dell'edificio che lo conteneva.\nCome estremo tentativo per diminuire la temperatura gli addetti avevano cominciato a pompare acqua di mare sul reattore. I dirigenti della TEPCO, colosso energetico gestore della centrale, diedero ordine di interrompere le operazioni perch\u00e9 l'acqua salata avrebbe compromesso irreparabilmente gli impianti ma Yoshida disobbed\u00ec scegliendo di sacrificare la centrale per evitare una catastrofe. Alcuni esperti, come il fisico nucleare Michio Kaku, riconoscono infatti che la decisione ha evitato un disastro pi\u00f9 grande..\nYoshida rimase coraggiosamente nell'impianto a dirigere le operazioni di contenimento dei danni. Tutte le persone all'interno e all'esterno dell'impianto furono esposti a livelli altissimi di radiazioni e Yoshida dichiar\u00f2: \u00ab\"molte volte ho pensato che sarei morto\"\u00bb.\nL'inchiesta governativa.\nLa relazione del team investigativo sulle cause dell'incidente, pubblicata nel luglio 2012, indica che nel 2008 Yoshida, allora responsabile della valutazione delle misure di sicurezza dell'impianto di Fukushima, stim\u00f2 il danno derivato da uno tsunami che si fosse abbattuto sull'area con onde di 15,7 metri. In tale occasione, per\u00f2, rinvi\u00f2 l'attuazione delle relative misure di sicurezza perch\u00e9 quello scenario era il peggiore preso in esame e le probabilit\u00e0 che si verificasse erano molto basse.\nLa morte.\nNel novembre 2011 Yoshida lasci\u00f2 la guida dell'impianto dopo essersi improvvisamente ammalato e mor\u00ec per un cancro all'esofago a distanza di due anni e quattro mesi dall'incidente di Fukushima.\nLa TEPCO ha dichiarato di ritenere \u201cimprobabile\u201d che il tumore fosse legato all'esposizione radioattiva, argomentando che, normalmente, ci sarebbero voluti da 5 a 10 anni per far emergere tale patologia."}
{"id": "4611939", "revid": "767487", "url": "https://it.wikipedia.org/wiki?curid=4611939", "title": "Doug Robb", "text": "Biografia.\nRobb discende dall'unione di due diverse etnie: ha ereditato dal padre il sangue scozzese (il cognome infatti \u00e8 tipico del posto) e dalla madre il sangue giapponese.\nRobb \u00e8 diplomato all'Agoura High School, la stessa scuola frequentata anche da alcuni membri del gruppo alternative rock Linkin Park quali Mike Shinoda, Brad Delson e Rob Bourdon.\nHa due fratelli, David e James, il primo \u00e8 capo disegnatore alla BMW Motorcycles a Monaco, Germania, mentre il secondo ha lavorato come tecnico del suono e come produttore televisivo e cinematografico.\nGli inizi.\nRobb inizi\u00f2 a suonare la chitarra da ragazzino, fin dall'et\u00e0 di tredici anni. Conobbe il chitarrista Dan Estrin (futuro cofondatore del gruppo degli Hoobastank) durante una competizione musicale di giovani band organizzato nella citt\u00e0 natale di Agoura Hills, dove la sua band esegu\u00ec una cover di una canzone della rock band statunitense Alice in Chains.\nDecisi a formare una nuova band, pubblicano un annuncio nel giornale locale cercando un batterista, al quale rispose Chris Hesse. Al basso infine si aggiunse Markku Lappalainen, amico di vecchia data di Estrin.\nVita privata.\nRobb \u00e8 sposato dal 2 agosto 2008 con Christiana Lund, cantante della band \"Shorty 101\"."}
{"id": "4611952", "revid": "38120", "url": "https://it.wikipedia.org/wiki?curid=4611952", "title": "Il prigioniero di Zenda (romanzo)", "text": ""}
{"id": "4611998", "revid": "287204", "url": "https://it.wikipedia.org/wiki?curid=4611998", "title": "Il prigioniero di Zenda (film)", "text": ""}
{"id": "4612003", "revid": "287204", "url": "https://it.wikipedia.org/wiki?curid=4612003", "title": "The Prisoner of Zenda (film)", "text": ""}
{"id": "4612022", "revid": "599013", "url": "https://it.wikipedia.org/wiki?curid=4612022", "title": "The Prisoner of Zenda (disambigua)", "text": ""}
{"id": "4612037", "revid": "1602064", "url": "https://it.wikipedia.org/wiki?curid=4612037", "title": "Processo supergenico", "text": "Nella geologia dei giacimenti minerari, si chiamano processi supergenici quei processi genetici di giacimenti che avvengono in prossimit\u00e0 della superficie terrestre, e sono caratterizzati dalla predominanza della circolazione delle acque meteoriche con la concomitante ossidazione e alterazione chimica. Le acque meteoriche ossidano i minerali di zolfo primari (ipogenici) ridistribuendo gli elementi metallici. Nella parte inferiore della zona di ossidazione del giacimento minerario avviene l'arricchimento supergenico, gli elementi metallici che sono stati lisciviati dai minerali ossidati sono trasportati verso il basso dalle acque percolanti e si ricombinano con i solfati ipogenici al confine fra la zona supergenica e ipogenica. La reazione produce solfuri secondari aventi una concentrazione di metalli superiore a quella del deposito primario. Questo processo \u00e8 frequente nei giacimenti di minerali di rame dove i solfuri di rame calcocite Cu2S, covellite CuS, digenite Cu1.8S e djurleite Cu31S16 vengono depositati dalle acque superficiali che si infiltrano verso il basso.\nQuesto tipo di processi avviene essenzialmente nelle condizioni normali ambientali di temperatura (25\u00a0\u00b0C) e pressione atmosferica.\nI giacimenti derivati da processi supergenici sono importanti a livello economico perch\u00e9 i metalli contenuti (soprattutto piombo, zinco ed argento) si presentano sotto forma di ossidi dai quali l'estrazione \u00e8 meno costosa rispetto a quando si presentano sotto forma di solfuri.\nZonazione del giacimento.\nIn base alla profondit\u00e0 possono essere identificate zone differenti. Partendo dalla superficie, si distinguono: il cappellaccio, la zona di lisciviazione, la zona di ossidazione, la tavola d'acqua, la zona di arricchimento supergenico e la zona primaria (zona ipogenica).\nCappellaccio o Gossan.\nSolitamente la pirite (FeS2) \u00e8 abbondante, e vicino alla superficie si ossida trasformandosi in composti insolubili come la goethite (FeO(OH)) e la limonite, formando uno strato poroso che copre la zona ossidata, conosciuto con il nome di cappellaccio o cappellaccio di ferro o Gossan. I cercatori considerano il cappellaccio come indicatore di giacimenti di minerali sottostanti.\nZona di lisciviazione.\nLe acque della falda contengono anidride carbonica ed ossigeno disciolti quindi percolando verso il basso lisciviano i minerali nelle rocce formando acido solforico ed altre soluzioni che continuano la discesa.\nZona ossidata.\nAl di sopra della tavola d'acqua l'ambiente \u00e8 ossidante mentre al di sotto riducente .\nLe soluzioni che scendono dalla zona di lisciviazione reagiscono con altri minerali primari nella zona ossidata formando minerali secondari come i solfati, i carbonati e la limonite che \u00e8 un prodotto caratteristico di tutte le zone ossidate.\nDurante la formazione dei carbonati secondari, i solfuri primari generalmente sono prima convertiti in solfati che poi reagiscono con i carbonati promari come la calcite CaCO3, la dolomite] CaMg(CO3)2 o l'aragonite (anch'essa CaCO3, polimorfa della calcite) per produrre carbonati secondari. I sali solubili continuano la discesa mentre quelli insolubili rimangono nella zona ossidata dove si sono formati. Un esempio \u00e8 il minerale di piombo chiamato anglesite PbSO4. Il rame pu\u00f2 precipitare come malachite Cu2(CO3)(OH)2 o azzurrite Cu3(CO3)2(OH)2. Malachite, azzurrite, cuprite Cu2O, piromorfite Pb5(PO4)3Cl e smithsonite ZnCO3 sono stabili in condizioni ossidanti e sono caratteristici della zona ossidata.\nTavola d'acqua.\nAl livello della tavola d'acqua l'ambiente cambia da ossidante a riducente.\nZona di arricchimento.\nGli ioni di rame che arrivano in questo ambiente riducente formano una zona di arricchimento supergenico solfidrico. La covellite CuS, la calcocite Cu2S ed il rame nativo Cu sono stabili in queste condizioni e sono caratteristici della zona di arricchimento.\nL'effetto netto di questi processi supergenici \u00e8 quello di spostare gli ioni metallici dalla zona di lisciviazione a quella di arricchimento aumentandone la concentrazione a livelli pi\u00f9 alti rispetto alle zone primarie non alterate rendendole adatte in alcuni casi all'estrazione.\nZona primaria.\nLa zona primaria contiene minerali primari non alterati.\nAlterazione dei minerali.\nLa calcopirite CuFeS2 (primaria) si altera nei minerali secondari bornite Cu5FeS4, covellite CuS e brochantite Cu4SO4(OH)6.\nLa galena PbS (primaria) si altera in anglesite PbSO4 e cerussite PbCO3.\nLa sfalerite ZnS (primaria) si altera in emimorfite Zn4Si2O7(OH)2.H2O, smithsonite ZnCO3 e willemite ricca di manganese Zn2SiO4.\nLa pirite FeS2 (primaria) si altera in melanterite FeSO4.7H2O.\nSe i depositi originali contengono arsenico e fosforo, possono formarsi minerali secondari arsenati e fosfati."}
{"id": "4612092", "revid": "16758", "url": "https://it.wikipedia.org/wiki?curid=4612092", "title": "Deutsche Eishockey Liga 2009-2010", "text": "La Deutsche Eishockey Liga 2009-2010 fu la sedicesima stagione della Deutsche Eishockey Liga. Al termine dei playoff gli Hannover Scorpions sconfiggendo gli Augsburger Panther vinsero il loro primo titolo della DEL e di Germania.\nPrima dell'inizio della stagione regolare i F\u00fcchse Duisburg si ritirarono volontariamente dalla DEL a causa di difficolt\u00e0 finanziarie. Allora ai Bietigheim Steelers, campioni in carica della 2. Eishockey-Bundesliga, fu data l'opportunit\u00e0 di salire nella massima divisione tuttavia scelsero di rimanere in seconda divisione.\nStagione regolare.\nPer la riduzione del numero delle squadre la formula ritorn\u00f2 ad essere come quella del campionato 2007-08: le 15 squadre in un girone all'italiana affrontarono un doppio turno di andata e ritorno, per un totale di 56 incontri. Solo alle prime sei squadre fu garantito l'accesso ai playoff, mentre quelle dal sesto al decimo disputarono un turno aggiuntivo per gli ultimi due posti validi per i playoff.\nClassifica.\nLegenda:\nNote:"}
{"id": "4612162", "revid": "287204", "url": "https://it.wikipedia.org/wiki?curid=4612162", "title": "Il signore delle mosche (disambigua)", "text": ""}
{"id": "4612219", "revid": "617444", "url": "https://it.wikipedia.org/wiki?curid=4612219", "title": "Duomo di Canosa di Puglia", "text": ""}
{"id": "4612240", "revid": "287204", "url": "https://it.wikipedia.org/wiki?curid=4612240", "title": "Lord of the Flies (film)", "text": ""}
{"id": "4612250", "revid": "38120", "url": "https://it.wikipedia.org/wiki?curid=4612250", "title": "Lord of the Flies", "text": ""}
{"id": "4612318", "revid": "332343", "url": "https://it.wikipedia.org/wiki?curid=4612318", "title": "Jules Lebreton", "text": "Docente di teologia all'Institut catholique de Paris e direttore della rivista \"Ricerche di scienze religiose\", \u00e8 stato un importante storico del cristianesimo ed ha lasciato varie opere teologiche e storiografiche."}
{"id": "4612369", "revid": "293377", "url": "https://it.wikipedia.org/wiki?curid=4612369", "title": "J\u00e1nos Hajdu", "text": "\u00c8 ricordato come uno dei calciatori pi\u00f9 rappresentativi del Liberty Bari.\nCaratteristiche tecniche.\nEra una mezzala, abile sia negli assist che in fase di finalizzazione diretta. Considerato un giocatore estroso e di pregevole tecnica, ne venivano ammirati il tocco di palla e il tiro, che fu etichettato dai baresi \"tiro all'ungherese\".\nCarriera.\n\u00c8 fortemente voluto dai dirigenti del Football Club Liberty di Bari (formazione di Prima Divisione, allora la massima categoria calcistica italiana), che acquistano il suo cartellino nel 1924 da una societ\u00e0 sportiva ungherese. Esordisce quindi in bianco-blu nella stagione 1924-1925 di Prima Divisione, in cui \u00e8 capocannoniere libertiano e ottiene, grazie alle sue qualit\u00e0 e al supporto dato alla squadra la benevolenza di societ\u00e0 e tifo. Dopo il campionato 1925-1926 smette di giocare nella formazione barese.\nInsegna diverse nozioni di tecnica al giovane Raffaele Costantino, di cui \u00e8 un maestro.\nAllenatore.\nNel 1930 l'Unione Sportiva Bari (nata dalla fusione del 1928, di Liberty e Ideale) presieduta dal ragionier Alfredo Atti, gli affida la guida tecnica della squadra per la stagione 1930-1931 in Serie B e Hajdu porta i \"galletti\", alla fine del campionato al secondo posto in classifica, ex aequo con la capolista; posizione che vale la promozione in Serie A (prima nella \"Serie A\" propriamente detta, per la compagine biancorossa).\nPer la stagione 1931-1932 il nuovo presidente del Bari, Liborio Mincuzzi, gli preferisce il connazionale \u00c1rp\u00e1d Weisz."}
{"id": "4612371", "revid": "2142437", "url": "https://it.wikipedia.org/wiki?curid=4612371", "title": "EDreams", "text": "eDreams \u00e8 un'agenzia di viaggi online con sedi principali a Milano e Barcellona. Offre voli, hotel, pacchetti vacanze, biglietti dei treni e autonoleggio attraverso i suoi siti presenti in 33 Paesi .\nL'azienda utilizza sistemi di prenotazione come Amadeus, Galileo, Sabre e Worldspan, attraverso i quali compara, filtra e vende i suoi prodotti.\nLe cariche pi\u00f9 alte sono rappresentate da Dana Dunne (Chief Executive Officer), David Elizaga (Chief Financial Officer) , Gerrit Goedkoop (Chief Operating Officer) e Carsten Bernhard (Chief Technology Officer) .\nStoria dell'azienda.\neDreams \u00e8 stata fondata nel marzo 1999 nella Silicon Valley da Javier P\u00e9rez Tenessa e James Hare, con il supporto di gruppi finanziari europei e americani, tra cui DCM\u2013Doll Capital Management, Apax Partners, Atlas Venture e 3i Group. Nel 2000 eDreams stabilisce la sua sede principale a Barcellona (Spagna) e ne apre una a Milano, entrando contemporaneamente sul mercato spagnolo ed italiano.\nNell'ottobre del 2006, la societ\u00e0 americana di Private Equity TA Associates acquisisce eDreams con un'operazione di Leveraged Buy Out (LBO) del valore di 153 milioni di euro. Si tratta della prima e, fino a quel momento, pi\u00f9 costosa operazione di LBO per una societ\u00e0 che opera online, e la prima nella storia di Internet nel Sud Europa..\nNel luglio del 2010, il fondo Permira ha investito in eDreams, divenendo l'azionista di maggioranza della societ\u00e0 \n, e nel giugno 2011 si raggiunge la fusione tra eDreams e Go Voyages. Con l'acquisto di Opodo e Travellink si forma ODIGEO , il pi\u00f9 grande gruppo di agenzie di viaggio in Europa e il quinto nel mondo.\nNel 2013, nasce anche in Italia eDreams corporate by travellink..\nNell'aprile 2014, eDreams ODIGEO si quota alla Borsa di Madrid.\nDati economici e diffusione.\nNel 2011 il gruppo ODIGEO ha raggiunto un fatturato di 3,9 miliardi di euro e 14 milioni di clienti.\nNel 2012 l'azienda si espande in 10 nuovi paesi : Egitto, Hong Kong, Indonesia, Marocco, Nuova Zelanda, Singapore, Sudafrica e Thailandia.\nAlla fine dell'anno fiscale chiusosi il 31 marzo 2014 il gruppo contava 1.700 dipendenti di 60 nazionalit\u00e0 diverse.\nDal 2016 risulta presente in 33 Paesi: Spagna, Italia, Francia, Portogallo, Germania, Regno Unito, Australia, Brasile, Canada, Cile, India, Per\u00f9, Svizzera, Stati Uniti, Messico, Venezuela, Argentina, Colombia, Turchia, Egitto, Emirati Arabi Uniti, Filippine, Hong Kong, Indonesia, Marocco, Nuova Zelanda, Singapore, Sudafrica, Grecia, Paesi Bassi, Thailandia, Russia, Giappone e su il mercato globale di lingua inglese.\nAlla chiusura dell'anno fiscale 2016, il gruppo ha raggiunto un fatturato di 4.6 miliardi di Euro e oltre 17 milioni di clienti."}
{"id": "4612403", "revid": "287204", "url": "https://it.wikipedia.org/wiki?curid=4612403", "title": "Augusta D\u00e9jerine-Klumpke", "text": "Moglie di Joseph Jules D\u00e9jerine, lavor\u00f2 nel campo della neuroanatomia e fu la prima stagista di sesso femminile a lavorare in un ospedale di Parigi.\nBiografia.\nFin dall'inizio la famiglia di Klumpke sostenne le sue ambizioni mediche, permettendole di studiare a Parigi cos\u00ec come le sue sorelle Anna Elizabeth Klumpke, Julia Klumpke e Dorothea Klumpke. Pur affrontando il disprezzo per le donne nel campo medico, continu\u00f2 a lavorare sui suoi studi medici, arrivando fino ad ottenere un incarico nei laboratori del Mus\u00e9um d'Histoire Naturelle e riuscendo a guadagnarsi un'ottima reputazione per le sue abilit\u00e0 in campo medico e linguistico, in quanto era in grado di parlare inglese e tedesco. Ci\u00f2 la condusse, insieme a Blanche Edwards-Pillet, a essere la prima donna a lavorare negli ospedali di Parigi.\nDurante questo periodo teorizz\u00f2 quella che oggi viene chiamata paralisi di Klumpke, una lesione ai nervi che controllano il movimento del braccio. Lavor\u00f2 sotto la direzione di Alfred Vulpian, il preside della sua ex scuola di medicina che si era opposto alla sua iscrizione in quanto donna.\nDurante la sua vita il suo nome apparve in cinquantasei articoli, alcuni dei quali scritti da lei stessa. Pubblic\u00f2 inoltre un libro di due volumi sull'anatomia dei centri nervosi chiamato \"Anatomie des Centres Nerveux\" con suo marito Joseph Jules Dejerine. Klumpke fu membro di diverse societ\u00e0 scientifiche, tra cui la Soci\u00e9t\u00e9 de Biologie e la Soci\u00e9t\u00e9 de Neurologie de Paris."}
{"id": "4612409", "revid": "60052589", "url": "https://it.wikipedia.org/wiki?curid=4612409", "title": "Invasione tedesca della Francia", "text": ""}
{"id": "4612411", "revid": "1272592", "url": "https://it.wikipedia.org/wiki?curid=4612411", "title": "Joseph Henriet", "text": "Biografia.\nJoseph Henriet nasce a Excenex, localit\u00e0 sulla collina di Aosta, il 13 marzo 1945, da una famiglia di contadini. Frequenta la scuola elementare del villaggio e le superiori a Chieri. Divenuto istitutore, insegna in vari villaggi della Valle d'Aosta e per dei periodi anche in Svizzera (nel canton Giura e nel Canton Neuch\u00e2tel); durante questa esperienza viene a conoscenza del Mouvement autonomiste jurassien che vorrebbe la separazione dal Canton Berna. Giunge quindi alla conclusione di proporre la separazione della Valle d'Aosta dallo Stato italiano. Elabora cos\u00ec delle tesi \"arpitaniste\" per l'indipendenza della Valle d'Aosta e per la costituzione della \"Federazione arpitana\". In ambito culturale, attraverso la \"Grammatica della lingua arpitana\" afferma la necessit\u00e0 di costituire una koin\u00e8 che propone di definire \"Lingua arpitana\" per salvare dall'estinzione gli idiomi francoprovenzali delle regioni attorno al Monte Bianco e per l'intercomprensione dei popoli arpitani. Propone inoltre un sistema ortografico che non verr\u00e0 mai preso in considerazione.\nAttivit\u00e0 politica.\nCrea un gruppo politico denominato \"Movament Harpitanya\". Di tendenza maoista, punta alla \"liberazione nazionale e sociale dell'Harpitania\".\nIl Movament fallisce, ma contribuisce a segnare una svolta per i movimenti autonomisti valdostani, in particolare l'Union Vald\u00f4taine.\nAderisce alla Lega Nord negli anni novanta e diventa presidente della sezione valdostana. Con il consenso di Umberto Bossi, rilancia il programma arpitano nel giornale locale \"Nouvo jor\", che non riscuote successo tra i valdostani. Abbandona quindi la vita politica per ritirarsi sulla colline di Aosta."}
{"id": "4612412", "revid": "490388", "url": "https://it.wikipedia.org/wiki?curid=4612412", "title": "Prunus africana", "text": "Prunus africana \u00e8 un albero della famiglia delle Rosacee, diffuso nell'Africa subsahariana.\nDescrizione.\nAlbero sempreverde, alto di solito 10\u201325 m; con fusto cilindrico dritto e chioma fitta e rotondeggiante, ha foglie semplici, ellittiche, coriacee, lungamente picciolate e della lunghezza di 8\u201310\u00a0cm; i fiori sono piccoli, bianchi o color crema, raccolti in racemi ascellari lunghi 3\u20138\u00a0cm; i frutti sono simili alle ciliegie, di colore da rosso a bruno purpureo e con il diametro di 8\u201312\u00a0mm.\nDistribuzione e habitat.\nLa specie \u00e8 diffusa negli habitat afromontani dell'Africa orientale e australe nonch\u00e9 in Madagascar.\nUsi.\nDalla corteccia di \"Prunus africana\" si estrae la pigelina, un farmaco utilizzato per la terapia della iperplasia prostatica benigna, commercializzato con il nome di \"Tadenan\" o \"Pygenil\"."}
{"id": "4612415", "revid": "830939", "url": "https://it.wikipedia.org/wiki?curid=4612415", "title": "Jules D\u00e9jerine", "text": "Successore di Jean-Martin Charcot alla Salp\u00eatri\u00e8re, descrisse la sindrome talamica, la nevrite interstiziale ipertrofica e l\"'atrofia di D\u00e9jerine\". Gli si devono opere alla base della neurologia.\nBiografia.\nJules Dejerine proveniva da una famiglia savoiarda.\nDurante la guerra franco-prussiana del 1870, lavora come volontario all'ospedale di Ginevra.\nDecide di studiare medicina a Parigi, dove arriva il 21 marzo 1871, alla vigilia della proclamazione della Comune. La sua carriera \u00e8 stata poi tracciata: allievo di Vulpian, capo della clinica di Hardy (nel cui reparto conosce Augusta Klumpke, sua futura moglie), viene ammesso alla scuola di medicina degli ospedali di Parigi nel 1882, dove si diploma nel 1886. Capo dipartimento all'ospedale Bic\u00eatre, poi, nel 1895 alla Salp\u00eatri\u00e8re, \u00e8 professore di storia della medicina nel 1901, poi di patologia interna nel 1907 e infine, dal 1910 al 1917, presiede la \"Clinique des maladies du syst\u00e8me nerveux\".\nJules Dejerine muore il 26 febbraio 1917 all'et\u00e0 di quasi 68 anni, stremato dai suoi schiaccianti compiti in un ospedale militare durante la Grande Guerra. \u00c8 sepolto nel cimitero di P\u00e8re-Lachaise (Divisione 28)."}
{"id": "4612420", "revid": "830939", "url": "https://it.wikipedia.org/wiki?curid=4612420", "title": "Pierre Fredet", "text": "Chirurgo a Parigi, introdusse in chirurgia la cosiddetta \"operazione di Fredet-Ramsted\", che riguarda il piloro gastrico."}
{"id": "4612426", "revid": "183114", "url": "https://it.wikipedia.org/wiki?curid=4612426", "title": "Fran\u00e7oise (racconto)", "text": "Fran\u00e7oise () \u00e8 un racconto di Lev Tolstoj, rielaborazione di un racconto di Guy de Maupassant. Scritto nell'autunno del 1890, fu pubblicato per la prima volta anonimo nel 1891. \nTrama.\nL'8 maggio 1886 al porto di Marsiglia attracca la nave francese \"Vergine dei venti\", partita oltre quattro anni prima dal porto di Le Havre alla volta della Cina. I marinai della \"Vergine dei venti\", che non vedono da mesi una donna, si recano in massa a un postribolo. Celestin Duclos, uno dei marinai, sceglie una giovane prostituta con la quale, prima delle effusioni, tenta di scambiare dei convenevoli. Dalle parole e dalle fattezze della ragazza, Celestin si rende conto di essere in presenza della propria sorella Fran\u00e7oise, poco pi\u00f9 che adolescente. La ragazza gli racconta che, poco dopo la partenza di Celestin per l'Oriente, a causa di un'epidemia, in un breve spazio di tempo erano morti i loro genitori e il fratello maggiore; senza risorse e senza protezione dei familiari, Fran\u00e7oise dovette lavorare come domestica presso alcuni maggiorenti del paese, i quali approfittarono di lei. In preda a una forte emozione Celestin ha dapprima delle reazioni violente di rabbia; poi si rivolge ai compagni invitandoli a trattare le ragazze del postribolo come se fossero le proprie sorelle; infine, scosso dai singhiozzi, cade a terra svenuto. Gli altri marinai lo sollevano da terra e lo depositano nel letto di Fran\u00e7oise.\nGenesi dell'opera.\n\"Fran\u00e7oise\" \u00e8 una rielaborazione del racconto \"Il porto\" (\"Le port\") di Guy de Maupassant, facente parte della raccolta \"La Main gauche\" pubblicata nel 1889. Tolstoj lesse il racconto di Maupassant nell'edizione francese e incaric\u00f2 A. M. Novikov, insegnante dei suoi figli, di tradurgliela in russo. Fra l'ottobre e il novembre del 1890, Tolstoj riscrisse il racconto di Maupassant, modificandone tuttavia sia il contenuto, pi\u00f9 scabroso nell'originale francese, che la forma, volendo utilizzare Tolstoj un linguaggio pi\u00f9 popolare. Tolstoj aveva intitolato il racconto \"Delle ragazze\" (); Vladimir \u010certkov propose di intitolarlo \"Un divertimento abituale dei giovani\" (); Nikolaj Sem\u00ebnovi\u010d Leskov, il direttore della rivista \"Tempi nuovi\" () alla quale era stato inviato il racconto, cambi\u00f2 il titolo in \"Fransuaza\" e lo pubblic\u00f2 anonimo sul numero 5366 della rivista (5 febbraio 1891), ma alquanto mutilato per timore di possibili guai giudiziari con la Censura russa. Il racconto apparve infine nel XIV volume delle opere di Tolstoj \"So\u010dinenija grafa L.N.Tolstogo\", pubblicato a Mosca nel 1885."}
{"id": "4612427", "revid": "72396", "url": "https://it.wikipedia.org/wiki?curid=4612427", "title": "Piero Coda", "text": "Biografia.\nCoda \u00e8 dottore in filosofia presso l'Universit\u00e0 degli Studi di Torino e in teologia presso la Pontificia Universit\u00e0 Lateranense di Roma, dove ha anche insegnato dal 1985 al 2008. Attualmente \u00e8 professore ordinario di teologia e ontologia trinitaria, e coordinatore del Dipartimento di Teologia, Filosofia e Scienze Umane presso l'Istituto Universitario Sophia di Loppiano fondato da Chiara Lubich (dove \u00e8 stato preside dal 2008 al 2020).\n\u00c8 membro della Commissione Teologica Internazionale, dell'Associazione Teologica Italiana (di cui \u00e8 stato presidente dal 2003 al 2011), della Pontificia accademia di teologia (di cui \u00e8 stato prelato segretario dal 2003 al 2008), e di gruppi di ricerca in vari Paesi (come, ad es., quella su \"L\u2019antropologia trinitaria\" del CELAM in America Latina).\n\u00c8 consultore del Pontificio consiglio per la promozione dell'unit\u00e0 dei cristiani e membro della \"Commissione Mista internazionale per il dialogo teologico tra la Chiesa Cattolica e la Chiesa Ortodossa\".\nIl 29 settembre 2021 \u00e8 stato nominato segretario generale della Commissione teologica internazionale.\n\u00c8 stato ordinato presbitero per la sede suburbicaria di Frascati, dove \u00e8 stato vicario episcopale per la pastorale della cultura, ecumenismo e dialogo.\n\u00c8 stato consultore del Pontificio consiglio per i laici (2008-2013) e consultore del Pontificio consiglio per il dialogo interreligioso (1996-2007).\n\u00c8 stato membro del Comitato della CEI per gli Studi Superiori di Teologia e di Scienze Religiose (2012-2018), del Comitato di consulenza scientifica del Progetto Culturale presso la CEI (1995-2008), e del Centro interdisciplinare di studi \"Scuola Abb\u00e0\" fondato da Chiara Lubich (1989-2015).\nImpegnato a livello internazionale nel dialogo interdisciplinare e interreligioso, collabora a numerose riviste scientifiche e culturali ed \u00e8 autore di pubblicazioni teologiche caratterizzate da una forte impronta trinitaria, tradotte in varie lingue."}
{"id": "4612428", "revid": "614400", "url": "https://it.wikipedia.org/wiki?curid=4612428", "title": "Arthur Melvin Okun", "text": "Biografia.\n\u00c8 stato il presidente del Consiglio dei Consulenti Economici tra il 1968 e il 1969. Prima di essere al CEA, \u00e8 stato professore presso l'Universit\u00e0 di Yale, e poi ricercatore presso il Brookings Institution a Washington DC.\nOkun \u00e8 noto in particolare per la formulazione della legge di Okun, una relazione osservata che afferma che per ogni aumento dell'1% del tasso di disoccupazione, di un paese il suo PIL sar\u00e0 circa un ulteriore 2% inferiore al suo PIL potenziale. Egli \u00e8 anche conosciuto come il creatore del concetto di soglia di povert\u00e0."}
{"id": "4612429", "revid": "830939", "url": "https://it.wikipedia.org/wiki?curid=4612429", "title": "Jules-\u00c9mile P\u00e9an", "text": "Chirurgo a Parigi, fu il primo ad eseguire con successo la splenectomia e la resezione del piloro per la cura del cancro. Nel 1890 ide\u00f2 un'isterectomia vaginale per la cura del carcinoma.\nNel 1868 diede alla luce il primo esemplare di pinza emostatica a cremagliera, la cosiddetta \"pinza di P\u00e9an\"."}
{"id": "4612435", "revid": "1318658", "url": "https://it.wikipedia.org/wiki?curid=4612435", "title": "Auguste N\u00e9laton", "text": "Inizi\u00f2 i suoi studi in medicina nel 1828, laureandosi nel 1836 con una tesi sulla tubercolosi ossea. Tre anni pi\u00f9 tardi, fu nominato professore presso l'ospedale Saint Louis con una specializzazione in tumori al seno. Dal 1851 al 1867 fu professore ordinario all'universit\u00e0 di Parigi (dove fu docente di Jules-\u00c9mile P\u00e9an), incarico che ha abbandon\u00f2 per diventare il chirurgo personale di Napoleone III. Fu eletto membro della Accademia delle Scienze nel 1867 e fu nominato \"senatore imperiale\" nel 1868 (anno in cui oper\u00f2 invano Gioacchino Rossini).\nNelaton fu un precursore della chirurgia plastica. Egli fu il primo a proporre la legatura delle arterie per interrompere le ferite sanguinanti. \u00c8 stato anche l'inventore di una sonda rivestita di porcellana per individuare i proiettili di armi da fuoco nelle lesioni (sonda di N\u00e9laton). Ha un posto di rilievo nel campo della chirurgia pelvica e addominale. La manovra di N\u00e9laton per ridurre le lussazioni della mascelle anteriori inferiori porta il suo nome.\nMor\u00ec a Parigi nel 1873 e venne tumulato presso il cimitero di P\u00e8re-Lachaise.\nL'incontro con Giuseppe Garibaldi.\nLa fama di N\u00e9laton \u00e8 illustrata dal seguente aneddoto: Giuseppe Garibaldi fu colpito al piede sull'Aspromonte il 29 agosto 1862 da un proiettile, che i medici ritenevano fosse uscito dalla gamba. Tuttavia, poich\u00e9 la guarigione ritardava, i medici, che temevano di ricorrere all'amputazione, interpellarono N\u00e9laton, il quale visit\u00f2 Garibaldi il successivo 28 ottobre. Egli diagnostic\u00f2 la presenza del proiettile e forn\u00ec un nuovo ed innovativo metodo per estrarlo senza difficolt\u00e0. Per convincere i suoi interlocutori, commission\u00f2 la costruzione di uno speciale strumento di porcellana per confermare la presenza di un oggetto duro contenente piombo all'interno della ferita. La palla fu poi finalmente estratta dalla ferita il 23 novembre, dal dottor Ferdinando Zannetti. N\u00e9laton raccont\u00f2 l'episodio in una lettera agli ospedali pubblicata sulla \"Gazette des h\u00f4pitaux\"."}
{"id": "4612437", "revid": "16758", "url": "https://it.wikipedia.org/wiki?curid=4612437", "title": "Deutsche Eishockey Liga 2010-2011", "text": "La Deutsche Eishockey Liga 2010-2011 fu la diciassettesima stagione della Deutsche Eishockey Liga. Al termine dei playoff gli Eisb\u00e4ren Berlin sconfiggendo i Grizzly Adams Wolfsburg vinsero il loro quinto titolo della DEL in sette stagioni.\nPrima dell'inizio della stagione regolare le due squadre dell'Assia, i Kassel Huskies e i Frankfurt Lions, furono costrette a ritirarsi dalla lega per problemi di natura economica. Al loro posto fu accettata la richiesta di iscrizione dei vincitori della 2. Eishockey-Bundesliga, l'EHC M\u00fcnchen.\nStagione regolare.\nPer la riduzione del numero delle squadre la formula ritorn\u00f2 ad essere come quella del campionato 2006-07: le 14 squadre in un girone all'italiana affrontarono un doppio turno di andata e ritorno, per un totale di 52 incontri. Solo alle prime sei squadre fu garantito l'accesso ai playoff, mentre quelle dal sesto al decimo disputarono un turno aggiuntivo per gli ultimi due posti validi per i playoff.\nClassifica.\nLegenda:\nNote:"}
{"id": "4612438", "revid": "438678", "url": "https://it.wikipedia.org/wiki?curid=4612438", "title": "Vocal house", "text": ""}
{"id": "4612453", "revid": "11959", "url": "https://it.wikipedia.org/wiki?curid=4612453", "title": "Abu'l-Qasim Ash-Shabbi", "text": ""}
{"id": "4612455", "revid": "287204", "url": "https://it.wikipedia.org/wiki?curid=4612455", "title": "Decalina", "text": "La decalina (decaidronaftalene, conosciuta anche come biciclo[4.4.0]decano) \u00e8 un composto organico. A temperatura ambiente si presenta come un liquido incolore dall'odore aromatico. \u00c8 l'analogo idrogenato del naftalene, dal quale si ottiene per idrogenazione catalitica. Viene usata come solvente industriale per resine e carburanti.\nIsomeri.\nLa decalina pu\u00f2 essere trovata in forma cis o in forma trans. La forma trans \u00e8 energeticamente pi\u00f9 stabile a causa delle minori interazioni di carattere sterico. La reazione di isomerizzazione cis-trans pu\u00f2 essere considerata irreversibile a causa della grande differenza in ordine di grandezza delle due costanti cinetiche dell'equilibrio. \nLa \"cis\"-decalina \u00e8 una molecola chirale pur non possedendo atomi di carbonio asimmetrici, ma possiede un asse di simmetria passante per il punto di mezzo del legame covalente 9-10 e ortogonale a esso. Ad ogni modo tale chiralit\u00e0 \u00e8 rimossa dalla presenza di un processo di inversione della sedia che forma l'immagine speculare della molecola stessa."}
{"id": "4612457", "revid": "124609934", "url": "https://it.wikipedia.org/wiki?curid=4612457", "title": "Tine Lindhardt", "text": "Tine Lindhardt \u00e8 la terza donna eletta vescovo in Danimarca (la quarta della Chiesa di Danimarca) e la prima della diocesi di Fionia, con sede nella Cattedrale di San Canuto, a Odense.\nBiografia.\nLaureata in Teologia (Candidatus theologi\u00e6) nel 1984 all'Universit\u00e0 di Aarhus, dove poi \u00e8 diventata docente di Antico Testamento, \u00e8 stata parroca per molti anni. Segretario generale della Societ\u00e0 biblica danese (\"Bibelselskabet\") dal 2003 al 2010, \u00e8 stata autrice del programma \"Mennesker og Tro\" (\"Persone e Fede\") sulla rete radio-televisiva danese.\nSposata con Jan Linhardt, vescovo di Roskilde dal 1997 al 2007, ha due figli. Ha sostituito nel novembre 2012 il vescovo Kresten Drejergaard nella Diocesi di Fionia."}
{"id": "4612460", "revid": "131358", "url": "https://it.wikipedia.org/wiki?curid=4612460", "title": "Vasil' Kobin", "text": ""}
{"id": "4612469", "revid": "767487", "url": "https://it.wikipedia.org/wiki?curid=4612469", "title": "Supercoppa d'Ucraina 2013", "text": "La Supercoppa d'Ucraina 2013 (ufficialmente ) \u00e8 stata la decima edizione della Supercoppa d'Ucraina.\nSi \u00e8 svolta il 10 luglio 2013 allo Stadio \u010cornomorec' di Odessa tra lo \u0160achtar, vincitore della Prem\"jer-liha 2012-2013 e della Coppa d'Ucraina 2012-2013, e il \u010cornomorec', finalista della Coppa d'Ucraina 2012-2013.\nA conquistare il titolo \u00e8 stato lo \u0160achtar che ha vinto per 3-1 con reti di Fred (doppietta) nel primo tempo e Taison (rigore) nel secondo. Per il \u010cornomorec' ha segnato Antonov nei minuti di recupero del primo tempo."}
{"id": "4612473", "revid": "247222", "url": "https://it.wikipedia.org/wiki?curid=4612473", "title": "TesseracT", "text": ""}
{"id": "4612485", "revid": "124839982", "url": "https://it.wikipedia.org/wiki?curid=4612485", "title": "Marino (cognome)", "text": "Marino \u00e8 un cognome italiano che significa \"relativo al mare\", nasce dal nome proprio Marino o come soprannome poi cognominizzato. Si pensa che derivi dal nome latino Marius (Mario) o dalla parola latina Marinus (dal mare). \u00c8 uno dei 20 cognomi italiani pi\u00f9 diffusi.\nVarianti.\nMarini, De Marini, De Marino, Mirin, Marinis, De Marinis, Marinetti, Marinaccio, Marinazzo, Marinelli, Marin\u00f2.\nDiffusione.\nSi tratta di uno dei cognomi pi\u00f9 diffusi in Italia. Anche se il cognome nasce al nord dell'Italia si \u00e8 diffuso maggiormente nel sud.\nTraccia storica.\nIl Nobiliario di Sicilia cita la famiglia Marino come originari di Genova, dove rivestirono le pi\u00f9 importanti cariche della Repubblica, i Marino si trasferirono nel XIII secolo in Sicilia, divenendo per nobilt\u00e0, possedimenti ed illustri parentele contratte, una delle prime Famiglie del Regno di Federico II di Svevia. Seguendo la consuetudine gentilizia, i membri della Casata servirono il Sovrano e la Chiesa, sia indossando l'armatura, sia vestendo la tonaca. Pietro, nel 1289 fu ambasciatore del Re di Sicilia, Giacomo II, alla corte di Alfonso III di Aragona; Enrico e Ruggero parteciparono nel 1300 alla grande battaglia navale di Ponza; Nicol\u00f2 de Marino nel 1374 fu castellano della fortezza di Matagrifone di Messina; Filippo fu capitano di giustizia a Catania nel 1400. Molte altre casate portano il cognome Marino, in diverse regioni della penisola.\nPersone.\nTra le personalit\u00e0 che portano tale cognome vi sono:"}
{"id": "4612486", "revid": "712828", "url": "https://it.wikipedia.org/wiki?curid=4612486", "title": "Jeremiah Gottwald", "text": ""}
{"id": "4612501", "revid": "254059", "url": "https://it.wikipedia.org/wiki?curid=4612501", "title": "Castello di San Giovanni Ilarione", "text": ""}
{"id": "4612504", "revid": "1305772", "url": "https://it.wikipedia.org/wiki?curid=4612504", "title": "Dialetto di Volendam", "text": "Il dialetto di Volendam (in olandese: \"Volendams\" o \"Volendams dialect\") \u00e8 un dialetto della lingua olandese, parlato esclusivamente nel villaggio di Volendam e che si colloca nell'ambito di un gruppo di dialetti dell'Olanda Settentrionale conosciuti come \"dialetti del Waterland\".\nDifferenze con l'olandese standard.\nIl dialetto di Volendam presenta particolarit\u00e0 fonetiche e lessicali rispetto all'olandese standard, tali da renderlo pressoch\u00e9 incomprensibile agli altri olandesi."}
{"id": "4612505", "revid": "122315", "url": "https://it.wikipedia.org/wiki?curid=4612505", "title": "Aidemosyne modesta", "text": ""}
{"id": "4612508", "revid": "736476", "url": "https://it.wikipedia.org/wiki?curid=4612508", "title": "Volendams", "text": ""}
{"id": "4612510", "revid": "238100", "url": "https://it.wikipedia.org/wiki?curid=4612510", "title": "Resident Evil (remake 2002)", "text": ""}
{"id": "4612515", "revid": "122315", "url": "https://it.wikipedia.org/wiki?curid=4612515", "title": "Bathilda ruficauda", "text": ""}
{"id": "4612526", "revid": "122315", "url": "https://it.wikipedia.org/wiki?curid=4612526", "title": "Stizoptera bichenovii", "text": ""}
{"id": "4612527", "revid": "287204", "url": "https://it.wikipedia.org/wiki?curid=4612527", "title": "Janos Hajdu", "text": ""}
{"id": "4612534", "revid": "3732", "url": "https://it.wikipedia.org/wiki?curid=4612534", "title": "Guglielmo Durand", "text": ""}
{"id": "4612547", "revid": "122315", "url": "https://it.wikipedia.org/wiki?curid=4612547", "title": "Diamante di Bichenov", "text": ""}
{"id": "4612554", "revid": "70217", "url": "https://it.wikipedia.org/wiki?curid=4612554", "title": "Frank L. Wright", "text": ""}
{"id": "4612555", "revid": "599013", "url": "https://it.wikipedia.org/wiki?curid=4612555", "title": "I\u00f1igo L\u00f3pez de Mendoza", "text": ""}
{"id": "4612556", "revid": "767487", "url": "https://it.wikipedia.org/wiki?curid=4612556", "title": "Above the Abyss", "text": "Above the Abyss \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 22 maggio 1915."}
{"id": "4612577", "revid": "767487", "url": "https://it.wikipedia.org/wiki?curid=4612577", "title": "The Secret's Price", "text": "The Secret's Price \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 24 maggio 1915."}
{"id": "4612583", "revid": "767487", "url": "https://it.wikipedia.org/wiki?curid=4612583", "title": "The Longer Voyage", "text": "The Longer Voyage \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 31 maggio 1915."}
{"id": "4612585", "revid": "44876", "url": "https://it.wikipedia.org/wiki?curid=4612585", "title": "Associazione Sportiva L'Aquila 1933-1934", "text": "Questa voce raccoglie le informazioni riguardanti l'Associazione Sportiva L'Aquila nelle competizioni ufficiali della stagione 1933-1934.\nStagione.\nPer l'Associazione Sportiva L'Aquila, la stagione 1933-1934 \u00e8 la 2\u00aa in Prima Divisione. Si tratta dell'ultimo campionato in cui le squadre di Serie A e B schierano la loro formazione di riserva.\nLa compagine rossobl\u00f9, con ambizioni di promozione, \u00e8 affidata alla guida del tecnico Ottavio Barbieri che aveva appena concluso la sua carriera da calciatore nella Sampierdarenese. L'Aquila, inoltre, fa il suo esordio nel nuovo Stadio del Littorio, con un secco 7-1 all'Alma Juventus Fano; l'impianto si dimostra essere un autentico fortino e rimane inespugnato per tutta la durata del torneo.\nDopo un lungo testa a testa con il Foligno, battuto in un \"match-clou\" alla penultima giornata e in seguito squalificato per provato illecito sportivo, gli abruzzesi vincono il proprio girone e guadagnano l'accesso alla fase finale del torneo, partecipando a un ulteriore girone con Andrea Doria, Falck e Pro Gorizia. Dopo aver chiuso l'andata in testa alla classifica, i rossobl\u00f9 sono battuti dal Falck e, successivamente, fermati sul 2-2 in casa dalla Pro Gorizia (partita che L'Aquila stava perdendo 2-0 a pochi minuti dal termine); nell'ultima giornata, tuttavia, si riscattano andando a vincere a Genova sul campo della favorita Andrea Doria (a cui bastava il pareggio per ottenere la promozione).\nL'Aquila guadagna cos\u00ec, prima formazione abruzzese a riuscirci, la promozione in Serie B; si tratta inoltre della prima vittoria in un torneo nella storia della societ\u00e0."}
{"id": "4612586", "revid": "31789", "url": "https://it.wikipedia.org/wiki?curid=4612586", "title": "Basilica di Loreto", "text": ""}
{"id": "4612589", "revid": "384473", "url": "https://it.wikipedia.org/wiki?curid=4612589", "title": "7,92 \u00d7 33 mm Kurz", "text": ""}
{"id": "4612596", "revid": "91533", "url": "https://it.wikipedia.org/wiki?curid=4612596", "title": "Unione per la Democrazia e il Progresso Sociale", "text": "L'Unione per la Democrazia e il Progresso Sociale \u00e8 uno dei maggiori partiti politici congolesi, di ispirazione liberale e socialdemocratica. \u00c8 secondo solo al Movimento per la Liberazione del Congo."}
{"id": "4612604", "revid": "1543377", "url": "https://it.wikipedia.org/wiki?curid=4612604", "title": "Sandro Ricci", "text": "Carriera.\nArbitro presente nei quadri della CBF dal 2006, a partire dal 1\u00ba gennaio 2011 \u00e8 nominato internazionale.\nInizia quindi ad essere stabilmente designato per competizioni quali la Copa Libertadores e la Copa Sudamericana.\nNel marzo 2013 fa dapprima il suo esordio in una gara tra nazionali maggiori, dirigendo Ecuador-Paraguay terminata 4-1 e valida per le qualificazioni a Brasile 2014, quindi subentra come sostituto nel processo di preselezioni per i Mondiali 2014, stanti le defezioni di altri fischietti brasiliani precedentemente selezionati.\nSuccessivamente, nel giugno del 2013 \u00e8 selezionato dalla FIFA per prendere parte ai Mondiali Under 20 in Turchia. In questa occasione dirige ben quattro partite: due gare della fase a gironi, un quarto di finale e la finale per il terzo posto tra Ghana ed Iraq.\nNel dicembre del 2013 \u00e8 selezionato dalla FIFA per prendere parte alla Coppa del mondo per club 2013 in Marocco. Nella circostanza, viene dapprima designato per un quarto di finale e successivamente \u00e8 il prescelto dalla commissione arbitrale per dirigere l'atto finale del torneo, disputatosi il 21 dicembre 2013 a Marrakech tra i tedeschi del Bayern Monaco e i marocchini del Raja Casablanca. \u00c8 il primo arbitro CONMEBOL in assoluto a dirigere la finale di un'edizione di questa manifestazione.\nIl 15 gennaio 2014 viene selezionato ufficialmente per i Mondiali 2014 in Brasile, dove esordisce arbitrando la partita Francia-Honduras (giocata il 15 giugno 2014). In questa gara diventa il primo arbitro in assoluto a convalidare un goal grazie all'ausilio tecnologico della goal-line technology, la quale attribuisce un'autorete al portiere honduregno Noel Valladares, avvenuta dopo un tiro di Karim Benzema che aveva colpito il palo. Successivamente, viene designato per un'altra partita della fase a gironi (Germania-Ghana) ed infine per l'ottavo di finale tra la stessa Germania e l'Algeria.\nNell'agosto 2014 viene designato per la prima volta in carriera per la finale di ritorno della Coppa Libertadores 2014, tra gli argentini del San Lorenzo e i paraguaiani del Nacional.\nIl 2 maggio 2016 viene ufficializzata la sua designazione per il Torneo Olimpico maschile di Rio de Janeiro 2016. Viene designato per una partita della fase a gironi, per un quarto di finale e successivamente per la finale per la medaglia di bronzo, tra Honduras e Nigeria.\nNel dicembre 2017 \u00e8 selezionato dalla FIFA in vista della Coppa del mondo per club FIFA 2017.\nIl 29 marzo 2018 viene selezionato ufficialmente dalla FIFA per i mondiali di Russia 2018.\nIn Russia dirige due gare della fase a gironi ed un quarto di finale, quest'ultimo tra i padroni di casa e la Croazia.\n\u00c8 sposato con Fernanda Colombo Uliana, anche lei arbitro di calcio professionista."}
{"id": "4612605", "revid": "73831", "url": "https://it.wikipedia.org/wiki?curid=4612605", "title": "Sandro Meira Ricci", "text": ""}
{"id": "4612609", "revid": "287204", "url": "https://it.wikipedia.org/wiki?curid=4612609", "title": "Guilherme Espirito Santo", "text": ""}
{"id": "4612613", "revid": "174925", "url": "https://it.wikipedia.org/wiki?curid=4612613", "title": "Storia dei responsa nell'ebraismo", "text": "La storia dei responsa nell'ebraismo copre un periodo di 1700 anni. I responsa rabbinici costituiscono una categoria speciale di letteratura rabbinica, differendo in \"forma\", ma non necessariamente nei contenuti, dai commentari rabbinici dedicati all'esegesi della Bibbia ebraica, della Mishnah, del Talmud e della \"Halakha\" (i codici della legge religiosa ebraica). I codici stessi contengono le regole dei quotidiani \"incidenti\" della vita. La letteratura dei responsa copre tutte quelle occasioni/materie dove una normativa risulta necessaria per attenersi alle mitzvot di condotta ebraica. Il modo, lo stile e la materia stessa sono cambiate in funzione dei viaggi diasporici del popolo ebraico e dello sviluppo di altra letteratura halakhica, in particolare dei codici.\nEra talmudica.\nI responsa dei primi cinque secoli non sono contenuti in opere specifiche: sono infatti sparsi nelle scritture di entrambi i Talmud (il Talmud babilonese, o \"Bavli\", e il Talmud gerosolimitano, o \"Yerushalmi\"). Opere dedicate specialmente ai responsa appaiono per la prima volta nel periodo post-talmudico. Molti responsa sono andati perduti, ma quelli esistenti ammontano a centinaia di migliaia, in circa mille raccolte conosciute.\nEra pre-mishnaica.\nNon si conoscono responsa in esistenza prima della Mishnah (200 e.v.): \u00e8 in dubbio se ne siano stati scritti prima di questo periodo. Una tradizione sostiene che nessuna \"halakhah\" (legge) dovrebbe essere scritta (cfr. Torah orale). Anche quando la riluttanza a mettere per iscritto le sentenze halakhiche divenne obsoleta, le lettere di carattere giuridico potevano essere scritte solo nei casi in cui le leggi potevano parimenti essere ridotte a scrittura. Mentre prevaleva la regola che nessuna legge doveva essere scritta, nessuna comunicazione di contenuto legale veniva fatta per mezzo di lettere. Le questioni erano solitamente comunicate oralmente, o proposte all'accademia da un insegnante, che trasmetteva la risposta e la decisione di bocca in bocca, oralmente. La rarit\u00e0 delle lettere su problemi legali nell'era tannaitica (periodo coperto dalla Mishnah), pu\u00f2 essere visto da un passaggio della Tosefta (\"Terumot\" II. 13 ), in cui si afferma che Rabbi Gamaliele segretamente invi\u00f2 un messaggero con la risposta ad una questione, perch\u00e9, desiderando mantenere la sua decisione segreta, probabilmente avrebbe inviato appunto una lettera, se tali risposte in questa forma fossero state la consuetudine in quel tempo.\nEra mishnaica.\nNel periodo tannaitico (100 p.e.v. al 200 e.v.) le dichiarazioni, le pubblicazioni, i contributi relativi al calendario e le notifiche, erano gli unici documenti regolarmente messi per iscritto. D'altra parte, non si pu\u00f2 positivamente affermare che nessuna sentenza giuridica o risoluzione esegetica fosse data per iscritto prima del completamento della Mishnah: alcune eccezioni furono sicuramente fatte.\nNel Talmud.\nSubito dopo il completamento della Mishnah, quando il divieto o la riluttanza nel mettere per iscritto le \"halakhot\" erano in gran parte scomparsi, la letteratura dei responsa cominci\u00f2 ad apparire, con tracce conservate anche nel Talmud. Spesso le questioni venivano risolte da una sola lettera, come fu successivamente il caso con i Geonim, che si scambiarono una serie di responsa. Le risposte furono firmate da allievi e colleghi: in tal modo, a rigore, i responsa vennero in realt\u00e0 emessi da un consiglio.\nCon l'inizio del terzo secolo dell'era volgare, i responsa cominciano ad apparire frequentemente nelle lettere da Babilonia a Israele. Per la fine del terzo secolo la corrispondenza tra Israele e Babilonia era diventata pi\u00f9 attiva e i responsa da uno all'altro erano diventati molto pi\u00f9 numerosi. Queste sentenze da parte dei rabbini in Israele sembrano essere stati considerati come autorevoli e da obbedire: per esempio, una minaccia fu fatta a Rabbi Judah ben Ezekiel, capo dell'Accademia di Pumbedita, in merito ad una lettera che gli sarebbe stata portata dall'\"Occidente\" (cio\u00e8, da Israele) per annullare una sua decisione (Talmud, Trattato \"Bava Batra\" 41b ). In un'altra occasione, un altro insegnante protest\u00f2 in simile maniera contro una decisione di Rabbi Judah e lo ammon\u00ec che egli stesso avrebbe prodotto una lettera ricevuta dall'Occidente, che lo contestava (Talmud, \"Shevu'ot\" 48b ); la stessa esperienza accadde al rabbino Mar Ukva (Talmud, \"Sanhedrin\" 29a ).\nI \"Geonim\".\nDurante il periodo gaonico (650-1250 e.v.), le scuole di Babilonia erano i principali centri di cultura ebraica; i Geonim, capi spirituali di queste scuole, erano riconosciuti come le pi\u00f9 alte autorit\u00e0 in materia di Legge ebraica. Nonostante le difficolt\u00e0 che ostacolavano le comunicazioni irregolari del periodo, anche gli ebrei che vivevano nei paesi pi\u00f9 lontani inviavano le loro domande riguardanti la religione e la legge a questi funzionari in Babilonia. Negli ultimi secoli del periodo gaonico, dalla met\u00e0 del X secolo alla met\u00e0 dell'XI secolo, la loro supremazia decadde, poich\u00e9 lo studio del Talmud fu approfondito in altre terre. Gli abitanti di queste regioni a poco a poco cominciarono a presentare le loro domande ai responsabili delle scuole dei rispettivi paesi. Alla fine praticamente cessarono di inviare le loro questioni ai Geonim babilonesi, cosicch\u00e9 durante questo periodo i responsa di eminenti rabbini di altre nazioni apparvero fianco a fianco con sentenze gaoniche.\nPrimi \"Geonim\".\nNei giorni dei primi Geonim, la maggior parte delle domande poste loro venivano inviate solo da Babilonia e dalle terre vicine, dove gli abitanti avevano pi\u00f9 o meno familiarit\u00e0 con il Talmud e potevano visitare le accademie nei \"mesi di Kallah\" per ascoltare le spiegazioni talmudiche di studiosi importanti. Le domande, che erano presentate per iscritto, erano quindi limitate ad uno o pi\u00f9 casi specifici, mentre il relativo responsum dava in forma breve la necessaria decisione e la rispettiva ragione, insieme alla citazione di un caso talmudico analogo e una confutazione di possibili obiezioni..\n\"Geonim\" successivi.\nPi\u00f9 discorsivi erano i responsa dei Geonim successivi, dopo la prima met\u00e0 del IX secolo, quando le domande cominciarono ad essere inviate da regioni pi\u00f9 lontane, dove gli abitanti avevano meno familiarit\u00e0 con il Talmud anche se lo possedevano, ed erano meno in grado di visitare le accademie babilonesi, uniche sedi di apprendimento talmudico. Difficolt\u00e0 talmudiche erano spesso oggetto di queste richieste.\nI Geonim successivi non si limitarono alla Mishnah e Talmud, ma usarono le decisioni ed i responsa dei loro predecessori, i cui detti e tradizioni erano generalmente considerati autorevoli. Questi responsa dei Geonim posteriori erano spesso saggi su temi talmudici e dal momento che una sola lettera spesso rispondeva a molte domande, spesso diventava lunga come un libro. Le lettere dei Geonim che, per la maggior parte, contenevano risposte a molti problemi, assunsero una forma definita e ufficiale. Iniziavano con la dichiarazione che le domande erano state correttamente ricevute, lette e considerate, e che le corrispondenti risposte erano state date in presenza del Gaon e con la sua approvazione.\nI \"Rishonim\".\nCon il declino del gaonato nella prima met\u00e0 dell'XI secolo, gli ebrei di diversi paesi persero le autorit\u00e0 spirituali centrali che avevano fino ad allora dato loro decisioni in difficili problemi. Da allora l'appello in questioni religiose e legali doveva essere presentato alle autorit\u00e0 rabbiniche (\"posek\") del proprio paese o di un paese vicino, cosicch\u00e9 le richieste inviate in questo periodo a Babilonia furono rare ed eccezionali.\nXIII secolo.\nIn questo periodo scomparve la differenza tra le forme di responsa spagnoli e franco-tedeschi. Da un lato, lo spirito scientifico della scuola spagnola era parzialmente entrato nelle accademie della Francia meridionale e, dall'altro, il dialettismo dei rabbini francesi aument\u00f2 costantemente la sua influenza in Spagna.\nXIV secolo.\nI principali rappresentanti del XIV secolo furono Asher ben Jehiel (detto il \"RoSH\") e Isaac ben Sheshet Barfat.\nGli \"Acharonim\".\nQuesta sezione riguarda i responsa scritti durante i secoli XV-XVIII e comprende i responsa di rabbini italiani, turchi, tedeschi e polacchi. Questo periodo \u00e8 il pi\u00f9 ricco nella letteratura dei responsa. Sarebbe quindi impossibile enumerare tutte le collezioni, che sono di vasto numero: questa sezione presenta quindi solo una rassegna dei principali rappresentanti di ogni secolo e di ogni rispettivo paese.\nCaratteristiche.\nQueste sentenze sono differenti da quelle dei precedenti periodi per quanto riguarda la natura dei problemi esposti, il metodo di trattamento e l'organizzazione delle materie.\nXVI secolo.\nI principali rappresentanti polacchi del XVI secolo furono Moshe Isserles, Solomon Luria e Meir Lublin; i responsa di questi studiosi gettano un raggio di luce sulla condizione degli ebrei del periodo, che evidentemente ebbero alto rango in Polonia ed erano familiari anche nelle arti militari, in quanto offrivano di sovente i loro servizi al duca o al principe allo scoppio di una guerra (cfr. responsum nr. 43 di Meir Lublin).\nXVII secolo.\nNel XVII secolo rabbini di varie nazioni preparavano responsa, ma gli studiosi polacchi erano la stragrande maggioranza impegnata in questa attivit\u00e0 esegetica.\nXVIII secolo.\nSebbene nel XVIII secolo vari rabbini preparassero responsa in molte nazioni, i pi\u00f9 importanti erano anche in questo secolo i responsa degli studiosi polacchi.\nXIX secolo e inizi XX secolo.\nIn questo periodo, molti responsa hanno a che fare con problemi tratti dall'esperienza moderna. I responsa furono ispirati dalla crescita economica, resi necessari dai movimenti sociali e progressi nella tecnologia, che portavano cambiamenti radicali nella vita e condizioni di vita degli ebrei in diversi paesi, cos\u00ec come all'interno di correnti ebraiche, ad esempio quelle dell'Ebraismo riformato e del sionismo.\nI movimenti di riforma dell'Ebraismo provocarono molti responsa in risposta alle questioni relative alla collocazione del \"bimah\" (piattaforma della sinagoga), degli accompagnamenti con l'organo, della copertura della testa in sinagoga, della separazione tra uomini e donne in sinagoga (nell'Ebraismo conservatore) e delle preghiere in vernacolo.\nGli insediamenti ebraici in Palestina diedero occasione alla preparazione di molti responsa su questioni di connesse all'agricoltura e orticoltura in Terra santa, tra cui i problemi della cessazione dal lavoro nei campi durante l'Anno sabbatico (\"shmita\") e l'uso degli etrog di Israele.\nI seguenti sono alcuni esempi rappresentativi:\nIn aggiunta alle raccolte di responsa gi\u00e0 citate, importanti esempi di letteratura responsale del XIX secolo includono: la raccolta \"\"\u1e24esed le-Abraham\" di Abraham Te'omim (Leopoli, 1898), il \"Ketab Sofer\" di Abraham Samuel Benjamin Sofer (Bratislava, 1873-84), e il \"Be'er Yi\u1e93\u1e25a\u1e33\"\" di Isaac Elhanan Spektor (K\u00f6nigsberg, s.d.).\nXX secolo.\nResponsa dell'Ebraismo ortodosso.\nNell'Ebraismo ortodosso contemporaneo, i responsa rimangono un canale primario tramite cui le decisioni halakhiche vengono promulgate e comunicate. Significative raccolte di responsa del XX secolo includono quelle di Moshe Feinstein, Ovadia Yosef, Eliezer Waldenberg e Yechiel Yaakov Weinberg.\nResponsa contemporanei trattano sia di questioni tradizionali sia di fenomeni associati agli sviluppi moderni sociali, religiosi, medici e tecnologici. Per esempio, l'astronauta israeliano Ilan Ramon not\u00f2 che, mentre orbitava la Terra, lo Space Shuttle eseguiva un ciclo giorno/notte approssimativamente ogni novanta minuti. Quindi Ramon chiese se dovesse osservare lo Shabbat secondo il tempo orario terrestre, o segnarlo una volta ogni sette cicli giorno/notte (dieci ore e mezza). Inoltre, se secondo il tempo terrestre, allora su quale luogo della Terra doveva basarsi? I rabbini decisero che doveva celebrare lo Shabbat secondo i tempi terrestri, basati sul luogo di partenza \u2013 Cape Canaveral.\nResponsa dei conservatori e masorti.\nL'Ebraismo conservatore sostiene che l'Ortodossia ha deviato dal giudaismo storico attraverso un'eccessiva preoccupazione per le recenti codificazioni della legge ebraica. I rabbini conservatori si adoperano in maniera costante di usare le fonti storiche per determinare che tipo di cambiamenti si siano verificati, come e perch\u00e9 si siano verificati e in quale contesto storico. Con queste informazioni credono di poter capire il miglior modo per interpretare e applicare la legge ebraica alle condizioni odierne. Tuttavia, come per l'Ortodossia, non vi \u00e8 uno specifico organismo giuridico che parli a nome di tutti gli ebrei conservatori nell'ambito della loro comunit\u00e0 religiosa. Definito in senso stretto come \"movimento conservatore\", l'Ebraismo conservatore ha due comitati giuridici: negli USA esiste il \"Comitato per la Legge &amp; Standard Ebraici\" dell'Assemblea Rabbinica e, nello Stato di Israele c'\u00e8 il \"Vaad Halakhah\" del Movimento Masorti."}
{"id": "4612617", "revid": "339392", "url": "https://it.wikipedia.org/wiki?curid=4612617", "title": "Responsa ebraici", "text": ""}
{"id": "4612626", "revid": "657000", "url": "https://it.wikipedia.org/wiki?curid=4612626", "title": "Sh\u014dkanj\u016b", "text": ""}
{"id": "4612632", "revid": "6923", "url": "https://it.wikipedia.org/wiki?curid=4612632", "title": "Unione Socialista delle Forze Popolari", "text": "L'Unione Socialista delle Forze Popolari (in francese: \"Union Socialiste des Forces Populaires\" - USFP; in arabo: \u0627\u0644\u0627\u062a\u062d\u0627\u062f \u0627\u0644\u0627\u0634\u062a\u0631\u0627\u0643\u064a \u0644\u0644\u0642\u0648\u0627\u062a \u0627\u0644\u0634\u0639\u0628\u064a\u0629, \"Al-Ittihad Al-Ishtirakiy Lilqawat Al-Sha'abiyah\") \u00e8 un partito politico marocchino di orientamento socialdemocratico fondato nel 1975 a seguito di una scissione dall'Unione Nazionale delle Forze Popolari, a sua volta costituita dalla componente socialista dell'Istiqlal, da cui era fuoriuscita nel 1959.\n\u00c8 membro dell'Internazionale Socialista e dell'Alleanza Progressista."}
{"id": "4612634", "revid": "1305772", "url": "https://it.wikipedia.org/wiki?curid=4612634", "title": "George Forbes", "text": ""}
{"id": "4612638", "revid": "1573940", "url": "https://it.wikipedia.org/wiki?curid=4612638", "title": "Personaggi di Baka to test to sh\u014dkanj\u016b", "text": "Questa voce contiene i personaggi della serie di light novel, manga e anime \"Baka to test to sh\u014dkanj\u016b\".\nStudenti del secondo anno.\nClasse F.\nAkihisa Yoshii.\n \u00e8 il protagonista che descrive le vicende della light novel in prima persona. \u00c8 considerato il pi\u00f9 scemo tra gli scemi, ed ha i peggiori voti della classe (che gi\u00e0 racchiude gli studenti coi voti pi\u00f9 bassi). A causa di questo suo status, gli \u00e8 stato assegnato il ruolo di , ruolo che conferisce al suo sh\u014dkanj\u016b la capacit\u00e0 unica di toccare gli oggetti fisici, rendendo tuttavia Yoshii sensibile al dolore che esso prova, motivo per cui egli tenta il pi\u00f9 possibile di evitare di scontrarsi. Grazie a questa particolare capacit\u00e0, Yoshii Akihisa \u00e8 in grado di controllare il suo \"sh\u014dkanj\u016b\" pi\u00f9 facilmente rispetto agli altri, rendendogli possibile vincere sfide nonostante la quantit\u00e0 ridotta di punti. I suoi genitori lavorano oltreoceano, e nonostante gli spediscano denaro regolarmente, egli \u00e8 costretto, per mantenere i suoi hobby (videogiochi e manga) a risparmiare su cose pi\u00f9 essenziali, quali la bolletta del gas (\u00e8 costretto a farsi la doccia fredda) e il cibo: si nutre infatti in modo assolutamente essenziale, mangiando solo zucchero e sale, accompagnato da acqua, o razionando il suo ramen istantaneo in parti minuscole. \nNumerosi personaggi sono innamorati palesemente di lui, nonostante sia l'unico tanto stupido da non accorgersene; tra di essi, Mizuki Himeji, Minami Shimada e Toshimitsu Kubo. Si dichiara attratto da Hideyoshi Kinoshita, ma \u00e8 realt\u00e0 innamorato di Mizuki, ed \u00e8 per il suo bene che \u00e8 deciso a migliorare lo status della classe F. Nel volume 12 della Light Novel confessa i suoi sentimenti a Mizuki,ma poco dopo la scuola vieta le relazioni amorose. Nonostante sembrino costantemente in competizione, \u00e8 molto amico di Y\u016bji Sakamoto, che crede erroneamente essere il soggetto delle attenzioni di Mizuki, ed \u00e8 in grado di comunicare con lui anche senza parlare. Vivendo da solo, Akihisa ha sviluppato particolari abilit\u00e0 culinarie, essendo costretto a cucinare da s\u00e9 le poche vivande a cui ha accesso. Il suo sh\u014dkanj\u016b indossa un'uniforme scolastica e usa un bokken come arma. \u00c8 doppiato da Hiro Shimono.\nMizuki Himeji.\n \u00e8 una ragazza-prodigio innamorata di Yoshii (per questo rivale di Minami) e sua ex compagna alle elementari. Le sue capacit\u00e0 sono equivalenti a quelle della classe A, ma si ritrova in quella F a causa di un malore durante l'esame di ammissione: costretta a ritirarsi, totalizzer\u00e0 zero punti. Estremamente gentile e timida, ma di salute cagionevole; dotata di un seno particolarmente grande, frutto dell'invidia di Minami Shimada e degli sguardi affascinati di tutta la classe. \u00c8 in grado di cucinare manicaretti dall'aspetto invitante, ma dal sapore letale: i suoi compagni fanno a gara per evitare di mangiarli. Tuttavia \u00e8 totalmente all'oscuro della pericolosit\u00e0 della sua cucina, sia perch\u00e9 i suoi compagni tentano di nascondere le proprie reazioni ad essa, sia perch\u00e9 non assaggia mai ci\u00f2 che cucina perch\u00e9, a suo dire, \u00e8 un facile metodo per ingrassare. Il suo sh\u014dkanj\u016b indossa un'armatura pesante e usa una zweih\u00e4nder come arma. Nell'edizione giapponese \u00e8 doppiata da Hitomi Harada.\nMinami Shimada.\n, compagna di classe di Akihisa gi\u00e0 dal primo anno. \u00c8 tornata in Giappone dopo aver passato l'infanzia in Germania; a causa di questo ha difficolt\u00e0 nel leggere i kanji, motivo per cui ha voti bassissimi in ogni materia, eccetto che in matematica: in quest'ultima materia i suoi punteggi sono allo stesso livello della \"Classe B\". Raccoglie sempre i capelli in una coda di cavallo, usando un fiocco giallo. \u00c8 alta ed ha un bel corpo, ma \u00e8 praticamente piatta, in quanto a seno. Il suo hobby \u00e8 picchiare Akihisa (anche e soprattutto in risposta ai suoi commenti sul suo seno), ma in realt\u00e0 \u00e8 innamorata di lui. Ha un carattere in realt\u00e0 pi\u00f9 dolce di ci\u00f2 che mostra con i suoi modi rudi. Il suo sh\u014dkanj\u016b indossa una divisa blu e usa una sciabola come arma. \u00c8 doppiata da Kaori Mizuhashi.\nY\u016bji Sakamoto.\n \u00e8 il rappresentante della classe F. Compagno di Akihisa fin dal primo anno, e suo inseparabile amico. \u00c8 alto poco pi\u00f9 di 180 cm, dal portamento sbarazzino. Durante la sua infanzia era considerato un ragazzo prodigio, ma dalla scuola media i suoi risultati sono gradualmente crollati, cos\u00ec come la sua reputazione: viene infatti considerato sempre pi\u00f9 un teppista, ed \u00e8 ora per questo temuto da molti studenti. Nonostante ci\u00f2, \u00e8 considerato la mente pi\u00f9 brillante della classe F, per questo \u00e8 lui a guidare ogni strategia della classe durante le \"guerre\" tra gli \"sh\u014dkanj\u016b\" delle varie classi. Il suo \"sh\u014dkanj\u016b\" indossa un impermeabie bianco e usa dei tirapugni come armi. \u00c8 doppiato da Tatsuhisa Suzuki.\nHideyoshi Kinoshita.\n \u00e8 un \"bish\u014dnen\" dall'aspetto estremamente femminile, ed \u00e8 perci\u00f2 costantemente scambiato per una ragazza. \u00c8 oggetto delle attenzioni di molti suoi compagni ed invidiato dalle ragazze. Nell'anime compaiono addirittura servizi pubblici creati apposta per lui, oltre a quelli per uomini e donne. Nonostante questo \u00e8 sempre molto disponibile verso i suoi amici. Ha una sorella gemella nella \"Classe A\", Y\u016bko Kinoshita, il cui aspetto \u00e8 perfettamente identico a quello del fratello, se non per minime modifiche nell'acconciatura; tuttavia il carattere della sorella \u00e8 molto meno cortese e condiscendente e, almeno in pubblico, Y\u016bko dimostra disprezzo nei confronti del fratello. Avendo anche frequentato il club di teatro, Hideyoshi \u00e8 un ottimo attore, capace di replicare comportamento e voce di altre persone alla perfezione, ed \u00e8 inoltre capace di cambiarsi d'abito all'istante. Il suo \"sh\u014dkanj\u016b\" indossa un hakama e usa una naginata come arma. \u00c8 doppiato da Emiri Kat\u014d.\nK\u014dta Tsuchiya.\n \u00e8 un ragazzo timido e silenzioso, incredibilmente ossessionato dai corpi femminili, motivo per cui \u00e8 soprannominato \"Perverso Ninja Silenzioso\" o ; tuttavia nessuno sembra essere infastidito da questo suo carattere. La sua conoscenza dell'anatomia umana gli permette di avere un punteggio elevatissimo in Educazione fisica, in cui \u00e8 uno dei migliori studenti della scuola, se non il migliore. Nell'anime porta sempre con s\u00e9 una macchina fotografica, e tenta di fotografare la biancheria delle ragazze e di Hideyoshi ogni volta che si presenta l'occasione, per poi rivendere gli scatti agli studenti; ha anche compilato un registro contenente le misure dei seni di ogni ragazza della scuola. Avendo, per queste sue attitudini, sviluppato una notevole furtivit\u00e0, nelle \"guerre\" agisce come spia o come unit\u00e0 di infiltrazione. Il suo \"sh\u014dkanj\u016b\" indossa un keikogi da ninja e impugna due kodachi; ha inoltre un particolare accessorio che gli consente di aumentare la sua velocit\u00e0 in battaglia. \u00c8 doppiato da K\u014dki Miyata.\nClasse A.\nSh\u014dko Kirishima.\n \u00e8 la migliore studentessa della scuola e rappresentante della classe A; \u00e8 una ragazza silenziosa ed educata, ma con un'intelligenza e memoria notevolmente superiori alla media. Nonostante la sua bellezza, non ha interesse per l'altro sesso, cosa che porta molti a pensare che sia lesbica. Tuttavia la ragione del suo comportamento \u00e8 dovuta all'amore che prova per Y\u016bji sin dall'infanzia; \u00e8 incredibilmente possessiva nei suoi confronti, arrivando a colpirlo negli occhi per impedirgli di guardare altre ragazze, usare un taser per \"punirlo\", e provare continuamente a fargli firmare un contratto di matrimonio. Sebbene appartenga alla Classe A, \u00e8 spesso in compagnia del gruppo di Akihisa per restare vicina a Y\u016bji. Il suo \"sh\u014dkanj\u016b\" indossa un'armatura da samurai e impugna una katana. \u00c8 doppiata da Tomomi Isomura.\nY\u016bko Kinoshita.\n \u00e8 la sorella gemella di Hideyoshi, identica a lui nell'aspetto. Si ritiene notevolmente migliore del fratello ed \u00e8 particolarmente orgogliosa, arrogante, e irascibile. Hideyoshi non ha difficolt\u00e0 ad impersonarla per provocare la \"Classe C\" e creare tensione tra quest'ultima e la A. Y\u016bko \u00e8 inoltre una fan dei manga yaoi. Nonostante il suo carattere aggressivo, nell'ultimo episodio dell'anime mostra una particolare onest\u00e0 nell'ammettere di aver sconfitto Y\u016bji in modo scorretto. Il suo \"sh\u014dkanj\u016b\" indossa un'armatura da cavaliere e usa una lancia. \u00c8 doppiata da Emiri Kat\u014d.\nToshimitsu Kubo.\n \u00e8 un ragazzo calmo e distaccato, i cui punteggi sono secondi solo a quelli di Sh\u014dko (e, in teoria, di Mizuki). Tuttavia fraintende ripetutamente i gesti di Akihisa, pensando che quest'ultimo sia interessato a lui. A seguito di questi episodi Toshimitsu stesso si innamora di Akihisa, e in sua presenza si comporta in modo non diverso da Mizuki e Minami, cercando di allontanarlo da qualsiasi altra relazione e facendogli strane proposte. Il suo \"sh\u014dkanj\u016b\" indossa un mantello viola e combatte con due falci. \u00c8 doppiato da Takuma Terashima.\nAiko Kud\u014d.\n \u00e8 una ragazza dai capelli verdi e dal carattere estroverso e vivace. Ha l'abitudine di parlare in modo ambiguo e provocatorio, usando spesso doppi sensi a sfondo sessuale, specialmente in presenza di K\u014dta (e talvolta di Akihisa), causando loro frequenti epistassi. Il suo \"sh\u014dkanj\u016b\" indossa un'uniforme scolastica e usa un'enorme ascia in battaglia; possiede inoltre un accessorio che pu\u00f2 aumentarne la potenza. \u00c8 doppiata da Yoshino Nanjo.\nAltri.\nHiromi Nakabayashi.\n \u00e8 la rappresentante della classe E. Il suo \"sh\u014dkanj\u016b\" ha l'aspetto di un giocatore di baseball. \u00c8 doppiata da Yuko Takayama.\nMiharu Shimizu.\n \u00e8 una ragazza innamorata follemente di Minami Shimada, che chiama \"sorellina\". Pur consapevole del fatto che quest'ultima non ricambia, allontana violentemente qualsiasi ragazzo si avvicini a Minami. Il suo \"sh\u014dkanj\u016b\" indossa un'armatura romana e attacca con una spada. \u00c8 doppiata da Ayana Taketatsu.\nY\u016bka Koyama.\n \u00e8 la rappresentante della classe C, fidanzata di Ky\u014dji, che lascer\u00e0 dopo averlo visto indossare abiti femminili. \u00c8 doppiata da Hiromi Igarashi.\nKy\u014dji Nemoto.\n \u00e8 il leader della classe B, conosciuto per la sua scorrettezza. Non si fa infatti problemi a ricattare i suoi avversari, ad esempio rubando una lettera d'amore scritta da Himeji per impedirle di partecipare alla battaglia, o cercando di ottenere in anticipo le risposte dei test. Sconfitto dalla classe F, viene costretto da Y\u016bji ad indossare una divisa femminile, evento che viene accuratamente documentato fotograficamente. \u00c8 doppiato da Hiromu Miyazaki."}
{"id": "4612651", "revid": "184755", "url": "https://it.wikipedia.org/wiki?curid=4612651", "title": "Ji\u0159\u00ed Rusnok", "text": "\u00c8 stato Primo ministro della Repubblica Ceca dal 10 luglio 2013 al 17 gennaio 2014, a capo di un governo tecnico.\nDal 1\u00ba luglio 2016 \u00e8 governatore della Banca nazionale della Repubblica Ceca."}
{"id": "4612653", "revid": "287204", "url": "https://it.wikipedia.org/wiki?curid=4612653", "title": "Dionisio Castro", "text": ""}
{"id": "4612655", "revid": "300067", "url": "https://it.wikipedia.org/wiki?curid=4612655", "title": "Calciatori della Nazionale britannica", "text": "In questa lista sono raccolti i calciatori che hanno rappresentato in almeno una partita la Nazionale del Regno Unito.\nQuesta nazionale ha partecipato solo alle edizioni dei Giochi olimpici del 1908, 1912, 1920, 1936 e 1948. Non sono comprese le due amichevoli del 1947 e 1955 contro il Resto d'Europa n\u00e9 le altre amichevoli disputate da questa Nazionale in quanto tutte queste partite avevano carattere non ufficiale. Bench\u00e9 la Nazionale non sia mai stata formalmente dismessa dopo il 1948 non ha pi\u00f9 partecipato a nessuna edizione dei Giochi olimpici, a causa di questioni legate al regolamento di questi ultimi, n\u00e9 a alcun altro torneo. La lista dunque pu\u00f2 essere ritenuta definitiva."}
{"id": "4612656", "revid": "1305772", "url": "https://it.wikipedia.org/wiki?curid=4612656", "title": "John Forbes", "text": ""}
{"id": "4612660", "revid": "2008079", "url": "https://it.wikipedia.org/wiki?curid=4612660", "title": "Crimini di guerra jugoslavi", "text": "I crimini di guerra jugoslavi sono stati quegli atti contrari ai trattati e alla giurisprudenza di guerra, nazionale o internazionale, e considerati crimini di guerra commessi dalle forze armate o paramilitari jugoslave. Questi atti si compirono sin dalla costituzione del primo regno unitario, il Regno dei Serbi, dei Croati e degli Sloveni evolutosi poi in Regno di Jugoslavia, e comprendendo gli atti compiuti dall'Esercito popolare di liberazione della Jugoslavia, durante la seconda guerra mondiale, senza soluzione di continuit\u00e0 con la successiva Jugoslovenska narodna armija, che venne sciolta il 20 maggio 1992; questa eredit\u00e0 fu raccolta dalle forze armate della nuova Federazione Jugoslava a cui vanno aggiunti gli atti compiuti da formazioni paramilitari, o regolari, di repubbliche autonome autoproclamatesi ed esistenti nel territorio della ora disciolta Federazione, come ad esempio la Repubblica Serba di Bosnia ed Erzegovina.\nSeconda guerra mondiale.\nDurante il conflitto, lo Stato Indipendente di Croazia perseguit\u00f2 la popolazione serba sotto il suo territorio di competenza.\nVerso la fine della seconda guerra mondiale venne perpetrato il massacro di Bleiburg, nel quale venne perpetrata una esecuzione di massa ad opera di partigiani jugoslavi nei confronti dei fuggiaschi appartenenti alle sconfitte forze armate e paramilitari della Croazia, alleata con la Germania nazista, e di un numero di alcune centinaia di civili ai quali non era stato permesso di passare il confine con l'Austria dalle forze di occupazione britanniche; nella memoria collettiva croata ancora oggi la vicenda \u00e8 nota come \"Kri\u017eni put\" (\"Via Crucis\" in croato) o \"mar\u0161evi smrti\" (\"la marcia della morte\" in croato). Ulteriori crimini vennero commessi dalla polizia segreta OZNA dal maggio al luglio 1945 sui prigionieri che avevano servito in formazioni armate avversarie, o di tedeschi, italiani e sloveni sospettati di collaborazionismo ed anti comunismo, come per esempio il massacro di Ba\u010dka e di Ko\u010devski rog o le deportazioni di Gorizia.\nUn episodio particolarmente cruento fu la strage di Vergarolla, nella quale la responsabilit\u00e0 non fu mai precisamente accertata ma che diverse fonti occidentali attribuiscono ad agenti jugoslavi dall'OZNA (il servizio segreto jugoslavo). Nell'informativa - datata 19 dicembre 1946 e intitolata \"Sabotage in Pola\" - si indica anche il nome di Giuseppe Kovacich come agente dell'OZNA, nonch\u00e9 uno degli esecutori materiali dell'attentato stesso. Altri ancora sono l'eccidio di Malga Bala, la foiba di Basovizza e l'omicidio di Francesco Bonifacio, un presbitero ucciso da quattro \"guardie popolari\"\nl'11 settembre 1946 e poi infoibato.\nGuerra in Jugoslavia.\nTra i numerosi fatti avvenuti durante la guerra in Jugoslavia si pu\u00f2 citare il massacro di Srebrenica, un genocidio e crimine di guerra, consistito nel massacro di migliaia di musulmani bosniaci nel luglio 1995 da parte delle truppe della Repubblica Serba di Bosnia ed Erzegovina, guidate dal generale Ratko Mladi\u0107, nella zona protetta di Srebrenica che si trovava al momento sotto la tutela delle Nazioni Unite.\nCompiuto anche con l'appoggio dei gruppi paramilitari guidati da Arkan, \u00e8 considerato uno dei pi\u00f9 sanguinosi genocidi avvenuti in Europa dai tempi della seconda guerra mondiale: secondo fonti ufficiali, le vittime del massacro furono 8.372, sebbene alcune associazioni per gli scomparsi e le famiglie delle vittime affermino che furono oltre 10.000. Nel marzo 2010, grazie al test del DNA, sono state identificate 6.414 vittime, mentre migliaia di altre salme, esumate dalle fosse comuni, attendono ancora di essere identificate.\nI terribili fatti avvenuti a Srebrenica in quei giorni sono considerati tra i pi\u00f9 orribili e controversi della storia europea recente e diedero una svolta decisiva al successivo andamento della guerra in Jugoslavia. La Corte penale internazionale inserisce questa strage nella strategia di sterminio della popolazione bosniaca musulmana pianificata e perpetrata da parte delle truppe e dai paramilitari serbo-bosniaci.\nAltre stragi furono perpetrate dai croati e dai serbi sulle opposte popolazioni civili, per esempio il massacro compiuto dai serbi durante la battaglia di Vukovar, e dai croati verso i serbi nello stroncare i quattro anni di insurrezione dei serbi in Croazia: per i massacri di centinaia di persone e gli esodi forzati di circa 20.000 serbi con radici in Croazia e resi profughi in Dalmazia, il 15 aprile 2011 sono stati condannati dal tribunale de L'Aia due alti ufficiali croati dell'epoca della guerra civile: Ante Gotovina e Mladen Marka\u010d."}
{"id": "4612662", "revid": "1543377", "url": "https://it.wikipedia.org/wiki?curid=4612662", "title": "Saving Mr. Banks", "text": "Saving Mr. Banks \u00e8 un film del 2013 diretto da John Lee Hancock, con protagonisti Emma Thompson nei panni di Pamela Lyndon Travers e Tom Hanks nei panni di Walt Disney.\nLa pellicola, pur prendendosi diverse libert\u00e0 circa la verit\u00e0 degli eventi, si ispira alla reale vicenda di come Walt Disney ottenne i diritti del romanzo \"Mary Poppins\" della scrittrice australiana Pamela Lyndon Travers, dopo venti anni di continue e pressanti richieste.\nTrama.\nNel 1961, l'autrice Pamela \"P. L.\" Travers viaggia a malincuore dalla sua casa a Londra a Los Angeles per lavorare con Walt Disney su sollecitazione del suo agente, Diarmuid Russell. Disney ha perseguito l'ottenimento dei diritti cinematografici per le sue storie di \"Mary Poppins\" per vent'anni, avendo promesso alle proprie figlie che avrebbe prodotto un film basato su di essi. Travers ha fermamente resistito agli sforzi della Disney perch\u00e9 temeva come avrebbe trasformato il suo personaggio. Tuttavia, non avendo scritto libri per qualche tempo, la scrittrice si trova in difficolt\u00e0 economiche tali da rischiar di perdere la casa. Eppure, \u00e8 restia, tanto che Russell deve ricordarle che la Disney ha accettato due importanti clausole - nessuna animazione e l'approvazione 'a priori' della sceneggiatura - prima che lei accetti di andare.\nL'infanzia difficile della Travers ad Allora, in Queensland, Australia, \u00e8 rappresentata attraverso i flashback ed \u00e8 l'ispirazione per gran parte dei suoi romanzi. Ella ha sempre idolatrato il proprio amorevole e fantasioso padre, Travers Robert Goff, ma l'alcolismo cronico del pap\u00e0 gli aveva provocato ripetuti licenziamenti, aveva teso il matrimonio dei suoi genitori e causato il tentato suicidio della madre, in difficolt\u00e0. Goff era morto giovane, a causa della tubercolosi, quando Pamela aveva appena sette anni. Prima della sua morte, la sorella di sua madre, donna notevolmente ferma ma pratica, era venuta a vivere con la famiglia e in seguito era stata l'ispirazione principale per il personaggio di Mary Poppins.\nA Los Angeles, Travers \u00e8 irritata da ci\u00f2 che percepisce come l'irrealt\u00e0 della citt\u00e0 e la gentilezza invadente degli abitanti, personificata dal suo autista di limousine, Ralph. Nei Walt Disney Studios di Burbank, Travers incontra il team creativo che sta sviluppando la sceneggiatura: lo sceneggiatore Don DaGradi e i compositori musicali Richard e Robert Sherman.\nIl rapporto lavorativo della Travers con Disney e la sua squadra \u00e8 difficile fin dall'inizio, a causa della sua insistenza sul fatto che Mary Poppins sia nemica del sentimento e della fantasia. Disney e il suo team sono sconcertati dal disprezzo di Travers per la fantasia, data la natura della storia di Mary Poppins, cos\u00ec come la ricca immaginazione della scrittrice. In particolare, ella si oppone a come viene raffigurato il personaggio di George Banks (padre dei bambini, ma nei loro confronti lontano ed estraneo, e datore di lavoro di Mary Poppins) ed insiste nel ribadire che egli non \u00e8 n\u00e9 freddo n\u00e9 crudele. Gradualmente, alla Disney capiscono quanto siano profondamente personali le storie di Mary Poppins e quanto i personaggi siano stati ispirati dal passato dell'autrice.\nIl team si rende progressivamente conto che le critiche di Travers siano valide e apporta cambiamenti, sebbene la scrittrice si riveli sempre pi\u00f9 disimpegnata a causa del riemergere di ricordi infantili dolorosi. Cercando di capire che cosa la turba, Disney invita la Travers a Disneyland, il che, insieme alla sua amicizia con Ralph, le revisioni del team creativo al personaggio di George Banks, l'aggiunta di una nuova canzone (\"L'aquilone\") e un finale diverso, aiuta a dissolvere le opposizioni di Pamela. La sua creativit\u00e0 si risveglia e inizia a lavorare con la squadra; tuttavia, quando scopre che Disney ha programmato una sequenza interamente animata a mano, ha un confronto duro con Walt sulla promessa non mantenuta e torna a casa.\nDisney apprende che P. L. Travers \u00e8 in realt\u00e0 lo pseudonimo della scrittrice, ripreso dal nome del padre: il suo vero nome \u00e8 Helen Goff e in realt\u00e0 \u00e8 australiana, non inglese. Questo d\u00e0 a Disney una nuova visione della scrittrice, ed egli la segue a Londra. Arrivando inaspettatamente alla sua porta, Disney le confida che anche lui ha avuto un'infanzia tutt'altro che facile, ma sottolinea il valore curativo della sua arte. Egli esorta la Travers a non lasciare che le delusioni del passato, pur radicate nel profondo, dettino il presente, cos\u00ec la donna cede, concedendo a Disney i diritti cinematografici.\nTre anni dopo, nel 1964, \"Mary Poppins\" tiene la sua prima mondiale al Grauman's Chinese Theatre ad Hollywood. La Disney non ha invitato la Travers, temendo come potrebbe reagire con la stampa. Esortata da Russell, la Travers si presenta senza preavviso all'ufficio di Disney, che a malincuore le porge un invito. Inizialmente, la scrittrice osserva \"Mary Poppins\" senza entusiasmo, in particolare durante le sequenze animate. Si avvicina gradualmente al resto del film, tuttavia, profondamente commossa dalla raffigurazione della crisi personale e della redenzione di George Banks.\nProduzione.\nLe riprese del film sono state effettuate tra settembre e novembre 2012 e si sono svolte nello stato della California, tra le citt\u00e0 di Los Angeles, Anaheim, Ontario e Burbank.\nDistribuzione.\nIl primo trailer in lingua originale del film viene pubblicato online l'11 luglio 2013, mentre il trailer italiano \u00e8 stato diffuso online il 18 ottobre 2013.\nLa pellicola \u00e8 stata distribuita nelle sale cinematografiche statunitensi a partire dal 13 dicembre 2013 mentre in quelle italiane dal 20 febbraio 2014. Il film viene vietato ai minori di 13 anni negli Stati Uniti per la presenza di \"alcune immagini inquietanti\".\nEdizione italiana.\nLa direzione del doppiaggio ed i dialoghi italiani sono a cura di Maura Vespini, per conto della Technicolor.\nAccoglienza.\nCritica.\nSull'aggregatore Rotten Tomatoes il film riceve il 79% delle recensioni professionali positive con un voto medio di 7 su 10 basato su 260 critiche, mentre su Metacritic ottiene un punteggio di 65 su 100 basato su 46 critiche.\nHilary Lewis dell'\"Hollywood Reporter\" ha elogiato la recitazione di Emma Thompson, Tom Hanks e Colin Farrell; Geoffrey Macnab del \"The Independent\" ha dichiarato circa il film: \"Da un lato, \"Saving Mr. Banks\" \u00e8 uno studio approfondito e perspicace del personaggio con una risacca molto oscura. Dall'altro, \u00e8 un esercizio di marketing allegro e ottimista in cui l'organizzazione Disney sta promuovendo uno dei suoi personaggi cinematografici pi\u00f9 popolari\".\nInesattezze storiche.\n\"Saving Mr. Banks\" raffigura diversi eventi che differiscono dalla realt\u00e0 storica. "}
{"id": "4612666", "revid": "122315", "url": "https://it.wikipedia.org/wiki?curid=4612666", "title": "Aegintha", "text": ""}
{"id": "4612668", "revid": "1700659", "url": "https://it.wikipedia.org/wiki?curid=4612668", "title": "Jim Nance", "text": "Carriera professionistica.\nNance fu scelto nel primo giro del Draft AFL 1965 dai Buffalo Bills e nel secondo giro del Draft NFL 1965 dai Chicago Bears. Nance firm\u00f2 per\u00f2 con i Boston Patriots. Anche se non si mise in luce nella sua stagione da rookie, guid\u00f2 la AFL in yard corse nelle successive due stagioni. Fu l'unico giocatore della storia della AFL a superare le 1.400 yard corse in una stagione, correndone 1.458 con 17 touchdown nel 1966. Quell'anno corse 208 yard e 2 touchdown nella vittoria 24-21 sugli Oakland Raiders.\nNance fu convocato per l'All-Star Game della American Football League All-Star nrl 1966, venendo anche premiato come MVP della lega, e fu nuovamente un All-Star nel 1967 quando divenne l'unico giocatore della storia della lega a correre mille yard per due stagioni consecutive, questa volta 1.216. Si ritir\u00f2 come leader di tutti i tempi dei Patriots con 60 touchdown in carriera, un record che ancora gli appartiene.\nNel 1972 fu scambiato coi Philadelphia Eagles ma rifiut\u00f2 di giocarvi, ritirandosi temporaneamente. Si un' ai New York Jets l'anno successivo.\nNel 1974, Nance gioc\u00f2 con gli Houston Texans/Shreveport Steamer della World Football League, correndo 1.240 yard. Nel 1975 corse per 767 yard prima che la WFL fallisse. \u00c8 il leader di tutti i tempi della lega con 2.007 yard corse, oltre a 15 touchdown segnati."}
{"id": "4612670", "revid": "599058", "url": "https://it.wikipedia.org/wiki?curid=4612670", "title": "NVIDIA Corporation", "text": ""}
{"id": "4612672", "revid": "122315", "url": "https://it.wikipedia.org/wiki?curid=4612672", "title": "Diamante variopinto", "text": ""}
{"id": "4612680", "revid": "599013", "url": "https://it.wikipedia.org/wiki?curid=4612680", "title": "The Clutch of Circumstance", "text": ""}
{"id": "4612684", "revid": "287204", "url": "https://it.wikipedia.org/wiki?curid=4612684", "title": "Fran\u00e7oise", "text": ""}
{"id": "4612685", "revid": "298229", "url": "https://it.wikipedia.org/wiki?curid=4612685", "title": "Topsy Lindblom", "text": ""}
{"id": "4612686", "revid": "287204", "url": "https://it.wikipedia.org/wiki?curid=4612686", "title": "Henrik Sjoberg", "text": ""}
{"id": "4612687", "revid": "767487", "url": "https://it.wikipedia.org/wiki?curid=4612687", "title": "The Clutch of Circumstance (film 1915)", "text": "The Clutch of Circumstance \u00e8 un cortometraggio muto del 1915 diretto da E.H. Calvert.\nProduzione.\nIl film fu prodotto dalla Essanay Film Manufacturing Company. Venne girato in Tennessee.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 5 giugno 1915."}
{"id": "4612689", "revid": "298229", "url": "https://it.wikipedia.org/wiki?curid=4612689", "title": "Ludmila Narozhilenko-Engquist", "text": ""}
{"id": "4612696", "revid": "287204", "url": "https://it.wikipedia.org/wiki?curid=4612696", "title": "Kjell-Erik Stahl", "text": ""}
{"id": "4612699", "revid": "729019", "url": "https://it.wikipedia.org/wiki?curid=4612699", "title": "Funivie di Oropa", "text": "Le funivie di Oropa sono un complesso di impianti di risalita costruiti a partire dal 1926. L'impianto \u00e8 tuttora funzionante nel tratto che collega il santuario di Oropa con Oropa Sport (la stazione di monte del primo troncone, situata nei pressi del lago del Mucrone). Il tratto che di qui prosegue, tramite una cestovia, fino al Monte Camino \u00e8 attivo. Una terza tratta, quella tra Oropa Sport e l'anticima del Mucrone, \u00e8 stata dismessa gi\u00e0 dal 1982.\nStoria.\nIl primo troncone della funivia fu costruito nel 1926, a integrare un insieme di installazioni a servizio del turismo destinato al santuario fra cui la gi\u00e0 celebre tranvia Biella-Oropa, inaugurata nel 1911.\nL'impianto, realizzato da Luis Zuegg, fu il secondo realizzato in Italia ed era all'epoca quello che raggiungeva la quota maggiore. Era sostenuto da tre pilastri intermedi, due dei quali sono rimasti in opera; consentiva di trasportare 120 persone all'ora. L'impianto venne totalmente rinnovato nel 1961 con una lieve modifica del tracciato.\nNel 1971 a partire dalla stazione di monte dell'impianto fu possibile raggiungere, grazie ad una cestovia, la sommit\u00e0 del Monte Camino e il rifugio Capanna Renata, situato a brevissima distanza dalla vetta della montagna. Questa tratta \u00e8 stata chiusa al pubblico nel 2012 ma, anche in risposta ad una petizione firmata da centinaia di cittadini, \u00e8 stata rimessa in funzione grazie ad un finanziamento pubblico. Una terza tratta funiviaria, che collegava \"Oropa Sport\" con l'anticima del Monte Mucrone a quota 2.191, fu invece dismessa a partire dal 1982. La sua stazione di monte, in pessime condizioni, \u00e8 tuttora presente e ben visibile dal basso, mentre quella di valle \u00e8 stata recentemente demolita come stabilito da un accordo di programma tra la fondazione proprietaria e il comune di Biella.\nServizi accessori.\nNella stazione di valle della funivia \u00e8 in funzione un bar-ristoro attivo negli orari di apertura dell'impianto. In caso di arresto prolungato della funivia \u00e8 attivo un accordo con il Soccorso Alpino per garantire in sicurezza l'eventuale evacuazione dell'impianto.\nSport.\nSci.\nLa tratta Oropa Sport-Monte Camino \u00e8 utilizzata d'inverno come impianto di risalita a servizio dell'area free-ride (ex piste Nanni Serralunga e Malpartus) che collega la cima della montagna con Oropa Sport. Anche la tratta che raggiungeva l'anticima del Mucrone era utilizzata principalmente dagli sciatori, ma in questa zona la difficolt\u00e0 delle piste era decisamente maggiore.\nAttorno al monte Rosso a partire dal 1948 si svolge una gara di sci alpinismo a tecnica classica chiamata \"Periplo del Rosso\".\nAlpinismo ed escursionismo.\nDalla stazione di monte della funivia \u00e8 possibile raggiungere in circa dieci minuti di cammino il Lago del Mucrone. Da Oropa Sport partono inoltre numerose escursioni e vie alpinistiche che raggiungono le cime che fanno da corona al santuario di Oropa (monte Mucrone, monte Rosso, punta della Barma, monte Camino, monte Tovo), e transita anche la Grande Traversata delle Alpi. Nella zona attorno al nuovo ed al vecchio pilone intermedio della funivia si sviluppano alcune vie di arrampicata e la ferrata \"Nito Staich\".\nMountain bike.\nDurante la stagione estiva \u00e8 possibile viaggiare con la mountain bike sulla funivia scendendo poi verso Pollone o Biella con vie di discesa di varia difficolt\u00e0 e lunghezza.\nPesca.\nIl lago del Mucrone \u00e8 piuttosto pescoso e qualche anno fa vi si teneva una gara di pesca annuale."}
{"id": "4612703", "revid": "125131339", "url": "https://it.wikipedia.org/wiki?curid=4612703", "title": "Riconoscimento dei gesti", "text": "Il Riconoscimento dei gesti \u00e8 un argomento dell'informatica e delle tecnologie del linguaggio che ha l'obiettivo di interpretare i gesti umani attraverso algoritmi matematici.\nI gesti si creano con qualsiasi movimento del corpo ma per lo pi\u00f9 sono movimento adempiuti con viso o mani.\nOggi, si \u00e8 focalizzati nel riconoscimento delle emozioni attraverso il riconoscimento dei gesti di mani e faccia.\nMolti approcci sono stati adottati usando algoritmi di macchine fotografiche e visione artificiale per interpretare il linguaggio dei segni.\nTuttavia, l'identificazione e il riconoscimento della postura, dell'andatura, della prossemica, e i comportamenti umani sono anche l'oggetto delle tecniche di riconoscimento gestuale.\nIl riconoscimento dei gesti pu\u00f2 essere visto come una maniera per i calcolatori di iniziare a comprendere il linguaggio del corpo umano, iniziano a costruire cos\u00ec una pi\u00f9 ricca interazione tra uomo e macchina che piuttosto che usare interfacce testuali o grafiche limitate per lo pi\u00f9 da una tastiera e un mouse come dispositivi d'ingresso dati, permettendo cos\u00ec all'uomo anche una interazione pi\u00f9 naturale.\nSarebbe possibile puntare un dito verso lo schermo del computer in modo che il cursore si sposter\u00e0 di conseguenza.\nIl riconoscimento dei gesti pu\u00f2 essere condotto con tecniche di computer vision e di elaborazione digitale delle immagini.\nUsi.\nIl riconoscimento dei gesti \u00e8 utile per l'elaborazione di informazione che gli esseri umani non possono comunicare attraverso il discorso o la scrittura."}
{"id": "4612708", "revid": "767487", "url": "https://it.wikipedia.org/wiki?curid=4612708", "title": "Sophie and the Fakir", "text": "Sophie and the Fakir \u00e8 un cortometraggio muto del 1915 diretto da Roy Clements.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti dalla Essanay.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 3 giugno 1915. \u00c8 conosciuto anche con il titolo \"Sophie and the Faker\"."}
{"id": "4612714", "revid": "101238016", "url": "https://it.wikipedia.org/wiki?curid=4612714", "title": "Real Betis Balompi\u00e9 2012-2013", "text": "Questa pagina raccoglie i dati riguardanti il Real Betis Balompi\u00e9 nelle competizioni ufficiali della stagione 2012-2013.\nStagione.\nIl Real Betis finisce al settimo posto in classifica e si qualifica alla Uefa Europa League.\nIn Coppa del Re la squadra arriva ai quarti di finale dove viene eliminata dall'.\nMaglie e sponsor.\nCIRSA"}
{"id": "4612721", "revid": "298229", "url": "https://it.wikipedia.org/wiki?curid=4612721", "title": "Rickard Bruch", "text": ""}
{"id": "4612722", "revid": "767487", "url": "https://it.wikipedia.org/wiki?curid=4612722", "title": "Sportklub Tepelena", "text": "Il Sportklub Tepelena \u00e8 una societ\u00e0 calcistica con sede a Tepelen\u00eb, in Albania. Fondata nel 1945, milita nella \"Kategoria e Par\u00eb\", la seconda serie del campionato albanese.\nRosa.\n\"Rosa e numerazione aggiornate al ?.\""}
{"id": "4612731", "revid": "101238019", "url": "https://it.wikipedia.org/wiki?curid=4612731", "title": "Real Betis Balompi\u00e9 2011-2012", "text": "Questa pagina raccoglie i dati riguardanti il Real Betis Balompi\u00e9 nelle competizioni ufficiali della stagione 2011-2012.\nStagione.\nIl Real Betis finisce al tredicesimo posto in classifica.\nIn Coppa del Re la squadra arriva ai trentaduesimi di finale.\nMaglie e sponsor.\nCIRSA"}
{"id": "4612733", "revid": "287204", "url": "https://it.wikipedia.org/wiki?curid=4612733", "title": "Gustaf Soderstrom", "text": ""}
{"id": "4612734", "revid": "848247", "url": "https://it.wikipedia.org/wiki?curid=4612734", "title": "Il fuoco della vendetta - Out of the Furnace", "text": "Il fuoco della vendetta - Out of the Furnace (\"Out of the Furnace\") \u00e8 un film del 2013 scritto e diretto da Scott Cooper.\nTrama.\nRussell Baze \u00e8 operaio nella fonderia della cittadina di Braddock e vive con la fidanzata Lena con cui spera di avere presto un figlio. Russell \u00e8 molto legato al padre malato, allo zio e al fratello minore Rodney. Nel tentativo di proteggere quest'ultimo da un debito non pagato decide di dare parte della sua paga a John Petty, un piccolo allibratore locale e per non mancargli di rispetto beve con lui durante l'incontro.\nSulla strada di ritorno, la sua vita viene sconvolta da un incidente stradale in cui uccide due persone a causa del suo stato di ebbrezza. Dopo aver scontato in carcere la condanna per omicidio colposo, cerca di tornare alla sua vita precedente, anche se la cosa gli riesce difficile per via del ricordo della ex compagna, nel frattempo legatasi allo sceriffo locale dal quale aspetta un figlio, e della situazione di Rodney, il quale, rientrato sconvolto dalla guerra in Iraq, ha deciso di darsi alle lotte clandestine.\nTutto cambia quando Rodney convince Petty a organizzare un ultimo incontro con cui spera di guadagnare una grossa somma. Le cose non vanno come sperato e dopo il combattimento Petty e Rodney vengono uccisi da Harlan DeGroat, un farabutto squilibrato e pericoloso, a capo di una cerchia di criminali dei bassifondi. Da quel momento la rabbia in Russell prevale su ogni altro sentimento e per lui inizia la strada della vendetta.\nProduzione.\nInizialmente il progetto prevedeva il regista Rupert Sanders dietro la macchina da presa, ma quest'ultimo rifiut\u00f2 e fu sostituito da Scott Cooper.\nLe riprese del film sono iniziate nell'aprile del 2012 e si sono svolte negli Stati della Pennsylvania e della Virginia Occidentale, nelle citt\u00e0 di Braddock, Beaver Falls e Moundsville.\nPromozione.\nIl primo trailer del film viene diffuso online l'11 luglio 2013.\nDistribuzione.\nLa pellicola \u00e8 stata presentata in anteprima all'ottava edizione del Festival Internazionale del Film di Roma il 12 novembre 2013.\nLa pellicola \u00e8 stata distribuita nelle sale cinematografiche statunitensi a partire dal 27 novembre 2013 in numero di copie limitata, e il 6 dicembre in tutti i cinema.\nIn Italia il film \u00e8 stato distribuito nelle sale a partire dal 27 agosto 2014 a cura di Indie Pictures."}
{"id": "4612737", "revid": "125796625", "url": "https://it.wikipedia.org/wiki?curid=4612737", "title": "Broncho Billy's Word of Honor", "text": "Broncho Billy's Word of Honor \u00e8 un cortometraggio muto del 1915 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 4 giugno 1915."}
{"id": "4612738", "revid": "287204", "url": "https://it.wikipedia.org/wiki?curid=4612738", "title": "Soren Tallhem", "text": ""}
{"id": "4612739", "revid": "88740", "url": "https://it.wikipedia.org/wiki?curid=4612739", "title": "Cino-malesi", "text": "I cino-malesi (Bahasa Malaysia: Kaum Cina Malaysia; Cinese: trad \u99ac\u4f86\u897f\u4e9e\u83ef\u4eba, simp \u9a6c\u6765\u897f\u4e9a\u534e\u4eba, pin M\u01cel\u00e1ix\u012by\u00e0 Hu\u00e1r\u00e9n) sono malesi di origine cinese di etnia Han.\nLa maggior parte arriv\u00f2 tra l'inizio e la met\u00e0 del XX secolo.\nI cino-malesi sono la terza comunit\u00e0 cinese al mondo dopo la Thailandia e l'Indonesia.\nIn Malaysia, si fa riferimento solamente come \"cinesi\" e rappresentano il secondo maggior gruppo etnico dopo i malesi.\nNel 2010, approssimativamente 6.960.000 malesi, quasi un quarto della popolazione, si autoidentifica come cinese.\nVi sono state tre ondate nel corso della storia di immigrazione cinese."}
{"id": "4612740", "revid": "1573940", "url": "https://it.wikipedia.org/wiki?curid=4612740", "title": "Dascyllus", "text": "Dascyllus \u00e8 un genere di pesci ossei appartenente alla famiglia Pomacentridae, volgarmente noti come damigelle. \nDescrizione.\nLe specie di questo genere sono tutte di forma discoidale.\nLa maggior parte delle specie presenta una livrea bianca e nera, solitamente a bande o a macchie.\nBiologia.\nTutte le specie sono caratterizzate da ermafroditismo sequenziale, in quanto nascono femmine per poi diventare maschi con l'avanzare dell'et\u00e0. Tuttavia, di rado, alcuni esemplari rimangono femmine per tutta la loro vita.\nTassonomia.\nIl genere comprende le seguenti specie:"}
{"id": "4612754", "revid": "599013", "url": "https://it.wikipedia.org/wiki?curid=4612754", "title": "Lightning Bolt", "text": ""}
{"id": "4612755", "revid": "767487", "url": "https://it.wikipedia.org/wiki?curid=4612755", "title": "Blindfolded (film 1915)", "text": "Blindfolded \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 27 aprile 1915."}
{"id": "4612756", "revid": "2069497", "url": "https://it.wikipedia.org/wiki?curid=4612756", "title": "Mar\u00e9chal, nous voil\u00e0 !", "text": "Mar\u00e8chal, nous voil\u00e0 ! (in italiano \"Maresciallo, eccoci!\") \u00e8 una canzone francese dedicata al maresciallo Philippe P\u00e9tain.\nIl testo venne scritto da Andr\u00e8 Montagnard, al quale fu attribuita, assieme a Charles Courtioux, anche la composizione della musica. Durante la Repubblica di Vichy fu eseguita in molte occasioni pubbliche in Francia e Algeria e divenne concorrente del \"La Marsigliese\" come inno nazionale, pur restando ufficiale sempre quest'ultimo.\nLa marcia, composta ufficialmente nel 1941, si scopr\u00ec poi essere un plagio della canzone del polacco Casimir Oberfeld, chiamata \"La Margoton du bataillon\"; lo stesso Oberfeld mor\u00ec nel 1945 ad Auschwitz.\nTesto.\nUna Fiamma Sacra\nEsce Dalla Nostra Terra Nativa\ne Si \u00e8 Trasformata in Francia\nSaluti a Lei, Maresciallo!\nTutti i Bambini che la Amano\ne Venerano i Tuoi Anni\nHanno Risposto al tuo Supremo Appello\nRispondendo: \"Presente\"\nMaresciallo, Eccoci qui!\nPrima di te, il Salvatore della Francia\nNoi, i Tuoi Uomini, Giuriamo Tutti\nDi Servirti e Seguire il tuo Cammino\nMaresciallo, Eccoci qui!\nCi Hai Ridato la Speranza\nChe la Madre Terra Rinascer\u00e0!\nMaresciallo, Maresciallo Eccoci qui!\nQuando la Tua Voce ci Ripete\nIn Ordine per Unirci\n\"Francesi Alzate la Testa,\nGuardiamo il Futuro!\"\nBrandendo le Pieghe\nDella Bandiera Immortale\ne Vediamo il Paradiso Splendere\nSull'oro delle tue Stelle!\nMaresciallo, Eccoci qui!\nPrima di te, il Salvatore della Francia\nNoi, i Tuoi Uomini, Giuriamo Tutti\nDi Servirti e Seguire il tuo Cammino\nMaresciallo, Eccoci qui!\nCi Hai Ridato la Speranza\nChe la Madre Terra Rinascer\u00e0!\nMaresciallo, Maresciallo Eccoci qui!\nMaresciallo, Eccoci qui!\nCi Hai Ridato la Speranza\nChe la Madre Terra Rinascer\u00e0!\nMaresciallo, Maresciallo Eccoci qui!"}
{"id": "4612757", "revid": "1457847", "url": "https://it.wikipedia.org/wiki?curid=4612757", "title": "Federazioni di bridge", "text": "Questo \u00e8 un elenco delle federazioni associate alla World Bridge Federation;"}
{"id": "4612761", "revid": "124302018", "url": "https://it.wikipedia.org/wiki?curid=4612761", "title": "Tom Odell", "text": "Ha pubblicato il suo primo album breve \"Songs from Another Love\" nel 2012 e ha vinto il Critics' Choice Award ai BRIT Awards 2013. Il suo album di debutto \"Long Way Down\" \u00e8 stato pubblicato il 24 giugno 2013.\nBiografia.\nTom Odell \u00e8 nato a Chichester, West Sussex. Il padre lavora come pilota di linea, mentre la madre \u00e8 un'insegnante di scuola elementare. Tom ha anche una sorella pi\u00f9 grande.\nTrascorre parte della sua infanzia in Nuova Zelanda per via del lavoro del padre. Frequenta una scuola privata, il Seaford College, dove conosce l'amico e futuro collaboratore Ian Miller.\nDa giovanissimo Odell studia piano classico e inizia a scrivere canzoni a tredici anni, ma pensando di non essere abbastanza bravo e per paura di non essere compreso musicalmente non mostra a nessuno i suoi testi. All'et\u00e0 di diciotto anni lascia l'universit\u00e0 e prova a trovare un posto come insegnante presso la scuola di musica in Liverpool. Si esibisce al piano in un locale notturno ma senza riscuotere successo, lavora come barman per potersi mantenere ma viene licenziato e dopo un anno ritorna nella sua Chichester. Tom Odell non si d\u00e0 per vinto e si sposta spesso a Londra con l'auto della madre per cercare di trovare una sua strada nel mondo della musica, lascia annunci alla scuola di musica e finalmente riesce a trasferirsi a Londra per suonare in un gruppo, i Tom and the Tides. L'avventura con la band dura poco perch\u00e9 lui stesso decide di diventare un solista.\nOdell ha un contratto con la casa discografica Columbia Records. \u00c8 stato scoperto da Lily Allen, la quale ha dichiarato che \"la sua energia sul palco le ricorda David Bowie\". Ha pubblicato il suo primo EP \"Songs from Another Love\", nell'ottobre 2012. Ha debuttato in televisione partecipando allo show di Jools Holland.\nLa musica di Tom Odell \u00e8 stata usata a numerose sfilate Burberry.\nL'album di debutto di Odell, \"Long Way Down\", \u00e8 stato distribuito il 24 giugno 2013, ed ha raggiunto la prima posizione nella classifica di vendita del Regno Unito.\nIl secondo album, \"Wrong Crowd\", \u00e8 stato pubblicato il 10 giugno 2016 con 11 tracce inedite. La versione \"Deluxe\" dell'album contiene 4 tracce in pi\u00f9.\nIl 22 giugno 2018 annuncia l'uscita del suo terzo disco, dal titolo \"Jubilee Road\", per il 26 ottobre seguente. Il 27 luglio 2018 viene rilasciato il video della traccia che ha dato il nome all'album, \"Jubilee Road\".\nIl terzo album in studio del cantautore \u00e8 composto da 10 brani su vinile, la versione in CD contiene un brano aggiuntivo \"If You Wanna Love Somebody (sigle version).\"\nIl quarto album in studio, intitolato \"monsters\", \u00e8 uscito il 9 luglio 2021. L'album si compone di 16 brani, le sonorit\u00e0 utilizzate risentono del periodo di chiusura legato alla pandemia di COVID-19 e assumono un effetto pi\u00f9 elettronico e intimo."}
{"id": "4612762", "revid": "339392", "url": "https://it.wikipedia.org/wiki?curid=4612762", "title": "Federazioni associate alla WBF", "text": ""}
{"id": "4612764", "revid": "1272592", "url": "https://it.wikipedia.org/wiki?curid=4612764", "title": "Magreta", "text": "Magreta (\"M\u00e0greda\" in dialetto modenese, \"M\u00e0gre\u00ecda\" in dialetto reggiano), \u00e8 una frazione di 4505 abitanti, nel comune di Formigine in provincia di Modena. Magreta fa parte insieme ad altre localit\u00e0 del \"Distretto Ceramico Modenese\", ed \u00e8 nella zona di produzione dell'Aceto Balsamico di Modena e del Parmigiano Reggiano DOP.\nGeografia fisica.\nMagreta \u00e8 situata nella zona pedemontana della provincia di Modena; dista 12\u00a0km da Modena, dista 23\u00a0km dalla vicina Reggio Emilia, 61\u00a0km da Bologna. A Ovest del centro abitato passa la Sp 15, provinciale che inizia a Sassuolo, ed ha fine sulla SS 9 (via Emilia); dista 11\u00a0km dal casello autostradale (A1-A22).\nStoria.\nL'abitato di Magreta ha origini risalenti al IX secolo. Qui risiedeva una nobile famiglia, i Da Magreda, che iniziarono a partecipare alla politica, e ad interessarsi degli affari del comune di Modena. Nell'XI secolo iniziarono le rivalit\u00e0 tra Modena e Reggio Emilia, per la divisione e gli usi delle acque del fiume Secchia a Ovest di Magreta. In un documento datato 14 aprile 1191, viene riportato che il nobile Cacciaguerra, gi\u00e0 signore di Magreta, titolo che aveva ereditato dal defunto padre biologico, prest\u00f2 giuramento assieme al fratello Guido e divenne signore di Sassuolo. Cacciaguerra e Guido sono citati come figli di una certa Agnese e del marito Ugo da Montemagno, un potente nobile modenese, ma in realt\u00e0 erano appunto figli del compianto signore di Magreta, primo marito di Agnese. Ci\u00f2 proverebbe, sempre secondo le fonti a disposizione, che i signori di Magreta e quelli di Sassuolo appartenevano alla stessa casata. I Da Magreda avevano anche un castello che poi vendettero a Nicolo III d'Este, che lo don\u00f2 a sua figlia Margherita.\nDi questo castello sono presenti le mura, sotterranee all'oratorio di Santa Maddalena di Canossa. Del castello di Magreta \u00e8 presente un affresco nel castello di Fiorano Modenese.\nNel 2011 durante la ristrutturazione della chiesa parrocchiale sono venuti alla luce alcuni reperti e oggetti medievali, ed uno scheletro appartenente a don Ludovico Antonio Bartolamasi, rettore della Chiesa.\nMonumenti.\nTra i vari monumenti si annoverano:\nSport.\nA Magreta si praticano numerosi sport, come il calcio, la pallavolo, il basket e l'equitazione. Sono presenti tre palestre, due campi da calcio, uno da beach volley e uno da calcetto in erba sintetica, un impianto equestre con campi outdoor e indoor, per equitazione all'inglese ed americana.\nLa squadra di pallavolo femminile, dopo essere stata promossa in Serie D nella stagione 2013/14, ha ottenuto la seconda promozione consecutiva nella stagione 2014/15, vincendo il proprio girone, ed approdando in Serie C.\nLa squadra di calcio della citt\u00e0 milita in Terza Categoria.\nAmbiente.\nA Ovest di Magreta passa il fiume Secchia, e da qui nasce un parco fluviale ricco di flora e fauna chiamato Oasi del Colombarone, comodo e raggiungibile anche in auto."}
{"id": "4612767", "revid": "767487", "url": "https://it.wikipedia.org/wiki?curid=4612767", "title": "Get Mean", "text": "Get Mean \u00e8 un film del 1976, diretto da Ferdinando Baldi. Mescola elementi del genere western con altri ispirati al genere fantasy eroico, in un contesto storico fittizio. Il film \u00e8 stato preceduto da altri tre con lo stesso protagonista, \"lo Straniero\", interpretato sempre da Tony Anthony: \"Un dollaro tra i denti\" (1967), \"Un uomo, un cavallo, una pistola\" (1967) e \"Lo straniero di silenzio\" (1968). Queste pellicole possono essere ritenute spaghetti western tradizionali bench\u00e9 presentino, soprattutto la terza, elementi estranei all'ambientazione del genere e alcuni anacronismi. \"Get Mean\", invece, mostra caratteristiche insolite rispetto agli standard: popoli vissuti in epoche precedenti all'Ottocento, armi da fuoco di vari periodi storici usate nel medesimo contesto, chiese infestate dagli spiriti, donne guerriere omosessuali. Bench\u00e9 prodotto in Italia, il film \u00e8 inedito in questo Paese.\nTrama.\nLo Straniero riceve da una strega zingara l'incarico di portare in Spagna la principessa Elisabetta Maria, che dovr\u00e0 essere incoronata regina. Spinto dalla ricompensa di $, il pistolero accetta. Nel Vecchio Mondo (in un'ambientazione a met\u00e0 tra il Medioevo e il Rinascimento) l'uomo si trova ad avere a che fare con nemici quali i vichinghi, i barbari e i mori. Gli avversari pi\u00f9 agguerriti sono un nobile e fiero sovrano barbaro di origini visigote, Diego; un uomo gobbo, gottoso e collerico che si crede il Riccardo III di shakespeariana memoria, Sombra; e un cicisbeo effeminato ed omosessuale, Alfonso. Nonostante numerose difficolt\u00e0 e rischi, come quello di essere letteralmente cotto allo spiedo, lo Straniero riuscir\u00e0 a sbarazzarsi di chi lo ostacola e a portare a termine la sua missione, per poi tornare al suo Paese e al suo tempo."}
{"id": "4612770", "revid": "838137", "url": "https://it.wikipedia.org/wiki?curid=4612770", "title": "Canoa/kayak ai XVII Giochi del Mediterraneo - K1 1000 metri maschile", "text": "Le gare di canoa/kayak nella categoria K1 1000 metri maschile si sono tenute fra il 27 e il 28 giugno 2013 alla Seyhan Baraj G\u00f6l\u00fc di Adana.\nRisultati.\nI 10 atleti vengono inquadrati in due batterie da 5 canoisti ciascuna. Si qualificano direttamente alla finale i primi sei tempi. Gli ultimi quattro disputano una semifinale di ripescaggio.\nSemifinale.\nAlla semifinale partecipano gli ultimi quattro tempi della batteria. Si qualificano alla finale i primi tre tempi, mentre l'ultimo viene definitivamente eliminato."}
{"id": "4612778", "revid": "713168", "url": "https://it.wikipedia.org/wiki?curid=4612778", "title": "Real Betis Balompi\u00e9 2002-2003", "text": "Questa pagina raccoglie i dati riguardanti il Real Betis nelle competizioni ufficiali della stagione 2002-2003.\nStagione.\nIl Real Betis finisce al ottavo posto in classifica.\nIn Coppa del Re la squadra arriva agli ottavi di finale."}
{"id": "4612781", "revid": "84184", "url": "https://it.wikipedia.org/wiki?curid=4612781", "title": "Ebenezer Assifuah", "text": "Caratteristiche tecniche.\nPu\u00f2 ricoprire il ruolo di punta centrale o giocare anche pi\u00f9 esterno. Dotato di una buona tecnica di base, agile nei movimenti, \u00e8 dotato di un'ottima progressione palla al piede; il piede preferito \u00e8 il destro ma sa usare anche il sinistro con discreti risultati.\nCarriera.\nClub.\nNella stagione 2012-2012 ha segnato 8 reti in Division One, la seconda serie ghanese, con la maglia del Sekondi Wise Fighters. L'anno seguente firma un contratto triennale con il Liberty Professionals, squadra della massima serie ghanese, con cui realizza 8 gol in 16 presenze, 4 dei quali in una partita vinta per 5-1 contro il Berekum Chelsea, nel dicembre 2012.\nNell'estate 2013 viene acquistato dal Sion, squadra della massima serie svizzera, con cui esordisce in gare ufficiali il 17 agosto 2013 giocando gli ultimi 20 minuti della partita di Coppa di Svizzera vinta per 3-1 contro l'FC Sursee; il successivo 21 agosto viene schierato da titolare nella squadra riserve del Sion, con cui segna anche il suo primo gol nella partita pareggiata per 2-2 contro lo Stade Nyonnais. Il 25 settembre fa il suo esordio nella massima serie svizzera con la prima squadra, giocando gli ultimi 40 minuti della partita vinta per 2-1 in casa contro il Losanna; il successivo 28 settembre segna invece il suo primo gol con il Sion, nella partita di campionato pareggiata per 2-2 sul campo del Basilea. Chiude la sua prima stagione con 7 reti in 24 presenze. Nella stagione 2014-2015 gioca 16 partite, senza mai segnare, vincendo per\u00f2 la Coppa di Svizzera, mentre nella stagione 2015-2016 esordisce in Europa League.\nNazionale.\nNella Coppa d'Africa Under-20 del 2013 ha segnato 3 gol in 5 presenze; nei successivi Mondiali Under-20 del 2013 ha invece segnato 6 reti in 7 presenze, vincendo il titolo di capocannoniere della competizione ed arrivando 3\u00ba con la propria nazionale. Nel 2016 esordisce con la nazionale maggiore."}
{"id": "4612786", "revid": "801854", "url": "https://it.wikipedia.org/wiki?curid=4612786", "title": "Regio decreto legge", "text": ""}
{"id": "4612796", "revid": "765341", "url": "https://it.wikipedia.org/wiki?curid=4612796", "title": "Fondo per il milione di fucili", "text": "Il Fondo per il milione di fucili fu promosso da Giuseppe Garibaldi allo scopo di raccogliere fondi per armare le progettate imprese militari dei patrioti italiani. I fondi, infatti, furono ampiamente utilizzati per il finanziamento della Spedizione dei Mille.\nLa data precisa del lancio della sottoscrizione fu il 29 settembre 1859, quando Garibaldi rivolse il suo appello a coloro che auspicavano l'unit\u00e0 politica dell'Italia. Enrico Besana e Giuseppe Finzi furono incaricati della direzione e dell'amministrazione del fondo finanziariamente installatosi a Milano. La prima sottoscrizione di 5.000 lire fu dello stesso Garibaldi.\nLa raccolta fondi era supportata da un'organizzazione capillare presente con propri comitati nei comuni dell'Italia centrosettentrionale i quali inviavano i fondi raccolti ai Comitati Provinciali che infine riversavano le sottoscrizioni alla direzione milanese. Non mancarono aiuti provenienti dall'estero. Secondo una stima del 12 novembre 1859, il Fondo per il milione di fucili era gi\u00e0 ricco di 100.000 lire ai quali si aggiunse un contributo di pari importo devoluto dal Comune di Milano.\nNon solo il denaro fu oggetto di offerte, ma fucili, munizione ed equipaggiamento militare furono donati al Fondo per il milione di fucili. Altres\u00ec l'Ospedale Maggiore di Milano mise a disposizione materiale medico. Il prestigio internazionale di Garibaldi indusse a una donazione anche Samuel Colt, che invi\u00f2 via mare da New York a Genova, cento revolver Colt Navy. Le armi che affluirono a Milano furono depositate presso la caserma dei carabinieri Santa Teresa dalla quale non uscirono per armare i garibaldini salpati da Quarto, poich\u00e9 il governatore di Milano, Massimo d'Azeglio, li fece sequestrare giustificando tale ordine con il timore che le armi non giungessero nelle mani di Garibaldi.\nLa sottoscrizione per il milione di fucili fu chiusa il 20 dicembre 1860 con una rimanenza di cassa di 52.179 lire e 19 centesimi. L'anno successivo fu pubblicato a Milano il \"Reso conto di tutta la gestione del \u201cFondo del milione di fucili\u201d diretta dai signori Enrico Besana e Giuseppe Finzi d'immediato incarico del Generale Garibaldi\"."}
{"id": "4612797", "revid": "21880", "url": "https://it.wikipedia.org/wiki?curid=4612797", "title": "Parque Regional de la Cuenca Alta del Manzanares", "text": ""}
{"id": "4612801", "revid": "466539", "url": "https://it.wikipedia.org/wiki?curid=4612801", "title": "Swedish Open 2013 - Singolare maschile", "text": "Il singolare maschile dello Swedish Open 2013 \u00e8 stato un torneo di tennis facente parte dell'ATP World Tour 2013.\nDavid Ferrer era il detentore del titolo, ma non partecipa al torneo per infortunio alla caviglia.\nCarlos Berlocq ha sconfitto in finale Fernando Verdasco per 7-5, 6-1.\nTeste di serie.\nLe prime 4 teste di serie ottengono un bye per il 2\u00ba turno."}
{"id": "4612810", "revid": "3732", "url": "https://it.wikipedia.org/wiki?curid=4612810", "title": "Gianfranco Miro Gori", "text": " \nBiografia.\nNasce a San Mauro Pascoli l'11 agosto 1951.\nDopo gli studi classici si \u00e8 laureato in filosofia all'Universit\u00e0 degli Studi di Bologna e ha conseguito il dottorato di ricerca in \"storia e filologia del cinema\" nello stesso ateneo.\nHa fondato la cineteca del comune di Rimini nel 1986, dirigendola fino al 2012.\nTra i primi a dedicarsi in Italia ai rapporti cinema e storia, si \u00e8 occupato del regista Federico Fellini, dello sceneggiatore e poeta dialettale Tonino Guerra, del musicista Secondo Casadei e del poeta Giovanni Pascoli.\nNel 2000 ha progettato l'associazione culturale Sammauroindustria, della quale \u00e8 stato eletto presidente varandone le iniziative principali: il Premio Pascoli di poesia, il concorso Un talento per la scarpa riservato ai giovani stilisti, il Processo del X agosto nella Torre.\nNel 2004 \u00e8 stato eletto sindaco di San Mauro Pascoli (FC), carica che ha mantenuto fino al 2014.\nHa pubblicato un romanzo \"Senza Movente\" e quattro raccolte di poesie in dialetto (\"Straf\u00f3cc\", Chiamami Citt\u00e0, Rimini, 1995; \"Gn\u00e9nt\", Pazzini, Verucchio, 1998; \"Cant\u00e8di\", Mobydick, Faenza, 2008; \"\u00c8 cino, la gran b\u00f2ta, la s-ciupt\u00e8da\", Fara, Rimini, 2014).\nOpere.\nPoesia.\nI suoi testi poetici in romagnolo appaiono anche in:"}
{"id": "4612820", "revid": "713168", "url": "https://it.wikipedia.org/wiki?curid=4612820", "title": "Real Betis Balompi\u00e9 2003-2004", "text": "Questa pagina raccoglie i dati riguardanti il Real Betis Balompi\u00e9 nelle competizioni ufficiali della stagione 2003-2004.\nStagione.\nIl Real Betis finisce al nono posto in classifica.\nIn Coppa del Re viene eliminato agli ottavi di finale."}
{"id": "4612828", "revid": "1924342", "url": "https://it.wikipedia.org/wiki?curid=4612828", "title": "Lightning Bolt (Jake Bugg)", "text": "Lightning Bolt \u00e8 un singolo del cantautore britannico Jake Bugg, pubblicato il 27 aprile 2012 come terzo singolo estratto dall'album \"Jake Bugg\".\nIl 18 maggio 2012 fu diffuso su YouTube il videoclip della canzone, girato ad Amsterdam con alcune scene a Bruxelles."}
{"id": "4612834", "revid": "767487", "url": "https://it.wikipedia.org/wiki?curid=4612834", "title": "Bab'Aziz - Il principe che contemplava la sua anima", "text": "Bab'Aziz - Il principe che contemplava la sua anima (\"Bab'Aziz - Le prince qui contemplait son \u00e2me\"), conosciuto anche come Bab'Aziz, \u00e8 un film del 2005 diretto da Nacer Khemir. \u00c8 il terzo film della \"Trilogia del deserto\" dopo \"I figli delle mille e una notte\" e \"La collana perduta della colomba\" diretti dallo stesso regista. Il tema principale del film \u00e8 il sufismo, il misticismo islamico. \u00c8 stato presentato fuori concorso al 23\u00b0 Torino Film Festival.\nTrama.\nBab'Aziz, un anziano derviscio cieco, e la sua nipotina Ishtar vagano insieme nel deserto alla ricerca di una grande riunione di dervisci che si tiene solo una volta ogni trent'anni in un luogo sconosciuto. Con la fede come unica guida, nel loro cammino attraverseranno per giorni l'esteso paesaggio arido. Per intrattenere Ishtar, Bab'Aziz racconta l'antica storia di un principe che ha abbandonato il suo regno e le sue ricchezze per rimanere accanto a uno specchio d'acqua nel deserto fissandolo nelle sue profondit\u00e0, per contemplare la sua anima. I due incontrano poi altri viaggiatori, tra cui Osman, alla ricerca di una bella donna che ha incontrato dopo essere finito in fondo ad un pozzo, e Zaid, che cerca una giovane donna affascinante che \u00e8 fuggita da lui dopo essere stata sedotta dalle sue canzoni.\nProduzione.\nRegia.\nIl regista Nacer Khemir ha voluto rappresentare nel film una visione diversa dell'Islam, in particolare del sufismo, dichiarando: \"Vorrei spiegare con questa allegoria: se camminate a fianco di vostro padre e lui cade improvvisamente verso il basso, con la faccia nel fango, cosa fareste? Potreste aiutarlo a rialzarsi e pulire il suo viso con le vostre vesti. Il viso di mio padre sta per l'Islam, ed ho provato a pulirgli il volto con il mio film, mostrando una cultura islamica aperta, tollerante e accogliente, piena di amore e di saggezza... un Islam che \u00e8 diverso da quello rappresentato dai media all'indomani del 9/11.\"\nSceneggiatura.\nLa sceneggiatura \u00e8 stata scritta dallo stesso regista e dallo sceneggiatore Tonino Guerra, al suo penultimo film. Essa ruota intorno alla dignit\u00e0, la devozione e la profondit\u00e0 di Bab'Aziz.\nRiprese.\nIl film \u00e8 stato girato nel deserto centrale dell'Iran, vicino Annarak, e nel deserto tunisino, a Tataouine. Il regista ha affermato che le scene venivano girate solo una volta, poich\u00e9 era impossibile ricreare la purezza della sabbia dopo che gli attori avevano lasciato orme su di essa, quindi nel caso una scena risultava insoddisfacente il set dove spostarsi in zone senza impronte. Sempre riguardo al luogo ha dichiarato: \"Il deserto \u00e8 un campo letterario e un campo di astrazione, allo stesso tempo. Si tratta di uno dei rari luoghi dove l'infinitamente piccolo, che \u00e8 un granello di sabbia, e l'infinitamente grande, che sono miliardi di granelli di sabbia, si incontrano. \u00c8 anche un luogo dove si pu\u00f2 avere un vero senso dell'Universo e della sua scala. Il deserto evoca anche la lingua araba, che porta la memoria delle sue origini. In ogni parola araba, vi scorre un po' di sabbia. \u00c8 anche una delle principali fonti di poesia d'amore araba.\"\nIn Iran le altre riprese sono state girate a Kashan, Yazd, Kerman e nell'antica citt\u00e0 di Bam, dove \u00e8 stata girata la scena del raggruppamento dei dervisci. Pochi mesi dopo aver girato la citt\u00e0 fu distrutta da un terremoto. In Tunisia, le altre riprese sono state girate a Tunisi, Korba, Sultan Walad e Tataouine.\nDistribuzione.\nData di uscita.\nIl film \u00e8 stato distribuito nelle sale di diversi paesi del mondo dal 2005 al 2008. Nel novembre del 2005 \u00e8 stato presentato fuori concorso al 23\u00b0 Torino Film Festival.\nTitolo.\nRiguardo al titolo il regista ha dichiarato: \"\u00c8 vero che il Principe si specchia sulle acque, ma non vede il proprio volto, a differenza di Narciso, perch\u00e9 chi vede solo il suo riflesso nell'acqua \u00e8 incapace di amare. Il principe contempla ci\u00f2 che \u00e8 invisibile, che \u00e8 la sua stessa anima. Siamo tutti simili agli iceberg; solo un decimo di noi \u00e8 visibile, mentre il resto giace sotto il mare.\"\n\"L'idea del \"Principe\" mi \u00e8 venuta da una bella lastra che \u00e8 stata dipinta in Iran nel XII secolo. Si presenta con un principe in prossimit\u00e0 dell'acqua, e porta la seguente scritta \"Il principe che contemplava la sua anima.\" Questa immagine mi ha colpito come qualcosa che dovevo costruire su di essa, motivo per cui mi sembrava ovvio che il film doveva essere girato in Iran.\"\nAccoglienza.\nIncassi.\nIl film ha incassato $ 263,447 in tutto il mondo.\nCritica.\nIl film ha ricevuto critiche miste da parte della critica. Sull'Internet Movie Database ha una valutazione di 7/10, mentre Rotten Tomatoes riporta che il 56% dei 25 critici hanno dato al film una recensione positiva."}
{"id": "4612835", "revid": "729019", "url": "https://it.wikipedia.org/wiki?curid=4612835", "title": "William George Keith Elphinstone", "text": "Biografia.\nNato in Scozia il 26 gennaio 1782, si arruol\u00f2 nell'esercito nel 1804. Si distinse nella battaglia di Waterloo, dove comand\u00f2 il 33\u00ba reggimento di fanteria dell'esercito britannico, e venne creato Compagno dell'Ordine del Bagno.\nDurante la prima guerra anglo-afghana (1839-1842), gli fu assegnato il comando della guarnigione britannica di Kabul. Nel 1842, fu costretto dagli afgani a ritirarsi da Kabul insieme ad una colonna di ben sedicimila soldati e civili, dei quali la maggioranza furono uccisi o morirono di freddo sulla strada per Jalalabad."}
{"id": "4612840", "revid": "466539", "url": "https://it.wikipedia.org/wiki?curid=4612840", "title": "Swedish Open 2013 - Qualificazioni singolare maschile", "text": "Le qualificazioni del singolare maschile dello Swedish Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4612848", "revid": "599013", "url": "https://it.wikipedia.org/wiki?curid=4612848", "title": "The Gilded Cage", "text": ""}
{"id": "4612852", "revid": "729019", "url": "https://it.wikipedia.org/wiki?curid=4612852", "title": "Clarence Kparghai", "text": "Statistiche.\n\"Statistiche aggiornate a luglio 2013.\""}
{"id": "4612854", "revid": "119970530", "url": "https://it.wikipedia.org/wiki?curid=4612854", "title": "Umberto Forti", "text": "Biografia.\nLaureatosi in matematica e fisica, insegnante, si \u00e8 occupato soprattutto di storia della scienza e delle sue possibili applicazioni didattiche all'insegnamento delle scienze. Fautore di un ritorno ai valori dell'umanesimo, ha introdotto una nuova metodologia didattica di insegnamento della scienza, fondata sul metodo storico. \nDopo la Liberazione, fond\u00f2 e diresse il periodico \"Il solco\", organo della \"Federazione nazionale insegnanti medi\". Collabor\u00f2 quindi con varie altre riviste culturali, fra le quali \"La nuova antologia\", \"Il periodico di matematica\", \"Rivista critica di storia della filosofia\", \"Rassegna di cultura\", \"Italia letteraria\", \"Lo Stato moderno\", pubblicando diversi articoli e saggi. \nHa quindi curato vari classici del pensiero scientifico, fra cui: \"Il metodo\" di Archimede, \"L'Algebra\" di Rafael Bombelli, \"Machine nove\" di Fausto Veranzio, la \"Storia del calcolo infinitesimale nell'era moderna\" di Guido Castelnuovo.\nHa inoltre pubblicato il trattato \"Storia della Scienza, nei suoi rapporti con la filosofia, le religioni, la societ\u00e0\", in 6 voll., nel 1968.\nMolto apprezzati, a livello scolastico, sono stati anche diversi suoi libri di testo per la matematica e la fisica, rivolti alle scuole superiori."}
{"id": "4612857", "revid": "767487", "url": "https://it.wikipedia.org/wiki?curid=4612857", "title": "The Gilded Cage (film 1915)", "text": "The Gilded Cage \u00e8 un cortometraggio muto del 1915. Il nome del regista non viene riportato nei credit del film che, prodotto dalla Essanay, era interpretato da Bryant Washburn e da Ruth Stonehouse.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 7 giugno 1915.\nViene citato in \"Moving Picture World\" del 5 giugno 1915."}
{"id": "4612867", "revid": "1480390", "url": "https://it.wikipedia.org/wiki?curid=4612867", "title": "Villa Biancardi (Codogno)", "text": "La villa Biancardi \u00e8 una villa di Codogno in stile liberty, risalente all'Ottocento, opera dell\u2019architetto Gino Copped\u00e8.\nDescrizione.\n\u00c8 situata vicino al centro storico della citt\u00e0, lungo viale Risorgimento.\nL'edificio \u00e8 a pianta irregolare, con struttura in mattoni pieni a corsi regolari, tetti a padiglione con rivestimento in tegole portoghesi. Il corpo principale dell'edificio, di due piani fuori terra e piano seminterrato, \u00e8 mosso dalla presenza di una torretta angolare sul lato posteriore della villa, e da due rialzi posti ai lati della facciata principale, a imitazione di un castello con torri angolari.\nLa facciata principale presenta un'alta zoccolatura in pietra lavorata rustica che comprende lo scalone d'accesso: il rosso dei mattoni contrasta con il bianco della pietra.\nSono inoltre presenti decorazioni a graffito policrome. Lo scalone a due rampe conduce ad una loggia a tre campate posta al centro del piano nobile. Numerose finestre muovono la facciata.\nLa propriet\u00e0 comprende, oltre alla villa padronale abitata tuttora, l'edificio della portineria."}
{"id": "4612868", "revid": "287204", "url": "https://it.wikipedia.org/wiki?curid=4612868", "title": "Associazione Calcio Venezia 1956-1957", "text": "Questa pagina raccoglie le informazioni riguardanti l'Associazione Calcio Venezia nelle competizioni ufficiali della stagione 1956-1957.\nStagione.\nNella stagione 1956-1957 il Venezia disput\u00f2 il quattordicesimo campionato di Serie B della sua storia.\nOrganigramma societario.\nArea direttiva\nArea tecnica"}
{"id": "4612871", "revid": "1442080", "url": "https://it.wikipedia.org/wiki?curid=4612871", "title": "Swedish Open 2013 - Doppio maschile", "text": "Il doppio maschile dello Swedish Open 2013 \u00e8 stato un torneo di tennis facente parte dell'ATP World Tour 2013.\nRobert Lindstedt e Horia Tec\u0103u erano i detentori del titolo, ma hanno deciso di non partecipare insieme. Tec\u0103u giocava con Marius Copil, ma sono stati sconfitti al primo turno da Jan H\u00e1jek e Filip Pol\u00e1\u0161ek. Lindstedt giocava con Daniel Nestor, ma sono stati sconfitti al secondo turno da Nicholas Monroe e Simon Stadler.\nIn finale Nicholas Monroe e Simon Stadler hanno sconfitto Carlos Berlocq e Albert Ramos per 6-2, 3-6, [10-3].\nCollegamenti esterni.\nTabellone principale"}
{"id": "4612872", "revid": "767487", "url": "https://it.wikipedia.org/wiki?curid=4612872", "title": "Joe Boko in a Close Shave", "text": "Joe Boko in a Close Shave \u00e8 un cortometraggio muto del 1915 scritto e diretto da Wallace A. Carlson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di animazione di 150 metri - usc\u00ec nelle sale cinematografiche USA il 9 giugno 1915. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio di Carlson, \"Lost in the Jungle\"."}
{"id": "4612877", "revid": "458786", "url": "https://it.wikipedia.org/wiki?curid=4612877", "title": "Torneo Competencia", "text": "Il Torneo Competencia \u00e8 stata una manifestazione calcistica uruguaiana disputata in modo discontinuo dal 1934 al 1990. Il torneo veniva disputato ad inizio stagione come preparazione per il campionato.\nFormula.\nNelle prime due edizioni la formula prevedeva due gruppi da 5 squadre ciascuno, le due migliori qualificate venivano ammesse ai turni ad eliminazione in partita singola per decretare il campione del torneo.\nA partire dal 1941 la formula adottata \u00e8 stata quella del girone all'italiana con partita singola con l'eccezione dell'edizione 1990 svolta col sistema del doppio girone (2 gruppi da 7 squadre che qualificavano 4 squadre ciascuno al girone finale). Il numero delle partecipanti \u00e8 variato nel corso degli anni, da un minimo di 10 ad un massimo di 14 squadre. Il sistema di punteggio prevedeva l'attribuzione di due punti in caso di vittoria, un punto in caso di pareggio e di zero in caso di sconfitta; il sistema \u00e8 rimasto invariato dalla prima all'ultima edizione.\nStoria.\nLa prima edizione si svolse nel 1934: dopo la fase a gironi si qualificarono per le semifinali il Wanderers, il Pe\u00f1arol (Gruppo A), il Nacional e il Rampla Juniors (Gruppo B). Nelle semifinali il Wanderers sconfisse ai calci di rigore il Rampla Juniors mentre il Nacional si impose 3-0 sul Pe\u00f1arol, nella finale il Nacional batt\u00e9 il Wanderers 3-0.\nL'edizione 1944 segn\u00f2 un importante momento nella storia del calcio uruguaiano, per la prima volta dall'introduzione del professionismo nel 1933 una competizione organizzata dalla federazione non venne vinta dal Pe\u00f1arol o dal Nacional, quell'anno si impose infatti il Central.\nLa stagione 1950 fu quella col maggior numero di partecipanti (14) e con il maggior numero di reti messe a segno (324 in 91 partite).\nL'edizione 1990 viene invece ricordata per la partita disputata il 19 aprile tra il Pe\u00f1arol e il Nacional all'Estadio Centenario, il \"Supercl\u00e1sico\" venne interrotto a causa di una rissa scoppiata in campo tra i giocatori delle due squadre, al termine della colluttazione l'arbitro del match espulse undici giocatori del Pe\u00f1arol e nove del Nacional, oltre ad alcune riserve che erano entrate nel rettangolo di gioco per partecipare alla rissa, decretando la sospensione dell'incontro e la successiva sconfitta a tavolino per entrambi i club.\nIn tre occasioni il torneo fu disputato ma non venne decretato un vincitore, questo accadde nel 1942, 1964 e 1967 quando al termine della competizione il Nacional e il Pe\u00f1arol si trovarono entrambe al primo posto a pari punti."}
{"id": "4612878", "revid": "767487", "url": "https://it.wikipedia.org/wiki?curid=4612878", "title": "Lost in the Jungle (film 1915)", "text": "Lost in the Jungle \u00e8 un cortometraggio muto del 1915 scritto e diretto da Wallace A. Carlson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di animazione di 150 metri conosciuto anche con il titolo \"Dreamy Dud Lost in the Jungle\" - usc\u00ec nelle sale cinematografiche USA il 9 giugno 1915. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio di Carlson, \"Joe Boko in a Close Shave\"."}
{"id": "4612880", "revid": "442848", "url": "https://it.wikipedia.org/wiki?curid=4612880", "title": "Lago Soda", "text": "Il lago Soda \u00e8 un lago asciutto al termine del fiume Mojave nel deserto del Mojave nella contea di San Bernardino in California. \nIl lago contiene acqua nei soli periodi di pioggia mentre l'acqua pu\u00f2 essere trovata sotto la sua superficie.\nAssieme al lago Silver rappresenta ci\u00f2 che resta del grande lago Mojave presente nell'Olocene.\nL'acqua del lago, senza sbocco, evapora lasciando evaporiti alcaline di carbonato di sodio e di bicarbonato di sodio.\nIl lago si trova nella parte sud della Interstate 15."}
{"id": "4612881", "revid": "767487", "url": "https://it.wikipedia.org/wiki?curid=4612881", "title": "Dreamy Dud in the Swim", "text": "Dreamy Dud in the Swim \u00e8 un cortometraggio muto del 1915 scritto e diretto da Wallace A. Carlson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di animazione in una bobina - usc\u00ec nelle sale cinematografiche USA il 7 giugno 1915."}
{"id": "4612884", "revid": "47767", "url": "https://it.wikipedia.org/wiki?curid=4612884", "title": "Maclou", "text": ""}
{"id": "4612901", "revid": "767487", "url": "https://it.wikipedia.org/wiki?curid=4612901", "title": "The Wealth of the Poor", "text": "The Wealth of the Poor \u00e8 un cortometraggio muto del 1915 scritto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA l'11 giugno 1915."}
{"id": "4612920", "revid": "729019", "url": "https://it.wikipedia.org/wiki?curid=4612920", "title": "Sci alpino ai IV Giochi olimpici invernali - Combinata maschile", "text": "Tra le competizioni dello sci alpino ai IV Giochi olimpici invernali di Garmisch-Partenkirchen 1936 si svolse la combinata maschile.\nLa prova di discesa libera si disput\u00f2 sulla Kandahar il 7 febbraio. Mentre il 9 febbraio si tenne la prova di slalom sulla Gudiberg.\nVinse il tedesco Franz Pfn\u00fcr (medaglia d'oro), davanti al compagno di squadra Gustav Lantschner (medaglia d'argento) e al francese \u00c9mile Allais (medaglia di bronzo)."}
{"id": "4612926", "revid": "1921867", "url": "https://it.wikipedia.org/wiki?curid=4612926", "title": "Grammy Awards 2011", "text": "La 53\u00aa edizione dei Grammy Awards si \u00e8 svolta il 13 febbraio 2011 allo Staples Center di Los Angeles. Lo show \u00e8 stato trasmesso sul canale statunitense CBS, ed \u00e8 stato presentato da pi\u00f9 artisti contemporaneamente. Le nomination sono state annunciate il 1\u00ba dicembre 2010, e sono stati assegnati 109 premi. Gli artisti pi\u00f9 premiati di questa edizione sono stati i Lady Antebellum con cinque statuette su sei nomination. Eminem, nonostante sia risultato l'artista col maggior numero di nomination (dieci), \u00e8 riuscito a vincerne solo due.\nVincitori e candidati.\nI vincitori sono scritti in grassetto."}
{"id": "4612927", "revid": "2091899", "url": "https://it.wikipedia.org/wiki?curid=4612927", "title": "Episodi di Switched at Birth - Al posto tuo (seconda stagione)", "text": "La seconda stagione della serie televisiva Switched at Birth - Al posto tuo \u00e8 stata trasmessa dal 7 gennaio 2013 al 19 agosto 2013 sul canale statunitense ABC Family.\nIn Italia i primi 14 episodi sono andati in onda ogni mercoled\u00ec in prima serata sul canale Deejay TV, mentre i restanti 7 sono stati anticipati al preserale.\nIl 12 febbraio 2015 la stagione comincia a essere trasmessa in chiaro su Rai 4\nIl nono episodio \u00e8 stato girato quasi totalmente nel linguaggio dei segni, senza parlare.\nVerso la libert\u00e0.\nAngelo utilizza i soldi vinti al processo per comprare regali ai Kennish e ai Vasquez.\nBay, che ora si comporta diligentemente, \u00e8 accusato di aver copiato il test di francese e viene messa sotto inchiesta.\nLa Carlton avvia un programma per udenti con fratelli o genitori sordi; Dapne ed Emmett ne incontrano uno Teo.\nAngelo e Regina iniziare a fare progetti per la loro casa dei sogni e John decide di concorrere per un seggio al Senato, anche se \u00e8 in origine era un progetto di Kathryn.\nToby ascolta accidentalmente Angelo e una donna di nome Lana, parlare della gravidanza della donna che dichiara che il bimbo \u00e8 di Angelo, e condivide a malincuore la notizia con Bay, che la prende decisamente male. Chef Jeff dice a Daphne di non mandargli pi\u00f9 SMS e che non dovranno mai pi\u00f9 rivedersi; Daphne a sua volta dice a Travis che lui non le piace. Quando poi decide di scusarsi con lui, viene a sapere che i suoi genitori vogliono cacciarlo di casa. Bay decide di trasferirsi alla Carlton.\nCuriosit\u00e0: Travis cita Dummy Hoy\nIl risveglio della coscienza.\nBay convince John e Kathryn a farle frequentare la Carlton. Angelo racconta a una furente Regina di aver messo Lana incinta e John ai ragazzi di essersi presentato alle elezioni. Toby inizia ad uscire con Nikki, ma con suo grande dispiacere, Kathryn e Nikki si mettono a lavorare insieme a una canzone per la band. Successivamente Toby si allontana da Nikki quando Emmett gli mostra una foto scandalosa di lei.\nBay ha problemi ad inserirsi alla Carlton e a seguire le lezioni.\nCon l'aiuto di John, Daphne vende Tacos all'autolavaggio e fa un sacco di soldi, ma si rende conto che quello che vuole veramente fare \u00e8 dare una mano al suo vecchio quartiere. Contro il parere di John, vende i suoi tacos a East Riverside e dice a tutti di pagare quello che possono, causando l'ira di un negoziante.\nEmmett vuole aiutare Bay a entrare in sintonia con la Carlton, ma \u00e8 l'unico. Regina incontra Lana in ascensore a casa di Angelo, ma non le dice chi \u00e8.\nCuriosit\u00e0: In questo episodio scopriamo che John e Kathryn hanno avuto Toby dopo quattro anni di matrimonio.\nDuello tra due donne.\nMelody scopre i problemi tra i sordi e gli studenti udenti e costringe tutti ad andare in ritiro per il fine settimana. Regina scopre dal medico che non potr\u00e0 mai pi\u00f9 usare il linguaggio dei segni o tagliare i capelli o rischier\u00e0 di perdere la mano. Toby si imbatte in Lana dal meccanico e si trova costretto a portarla all'ospedale quando lei inizia ad avere le contrazioni di Braxton-Hicks. Scopre successivamente che la ragazza vuole dare il bambino in adozione.\nNoah, un nuovo amico udente di Bay alla Carlton, confida alla ragazza che ha la sindrome di Meniere e quando Emmett li vede chiacchierare \u00e8 visibilmente turbato. Kathryn parla di politica nel corso di un'intervista radiofonica, che ha ripercussioni negative su John e sulla sua campagna.\nRegina racconta a Daphne che lei non potr\u00e0 mai pi\u00f9 parlare con i segni sconvolgendola e Melody chiede all'amica se sta fingendo offendendola. Bay e Natalie arrivano a una tregua durante la gita.\nBay in seguito dice a Emmett che ha bisogno di lui come amico, ma Emmett le risponde che non riesce a essere solo questo per lei.\nLa farsa.\nI coniugi Kennish trovano il conto dell'ecografia fatta fare a Lana da Toby e chiedono al figlio spiegazioni pensando abbia messo incinta Nikki o un'altra ragazza, ma lui spiega che si tratta di Lana e la invita a cena. Nel frattempo, Angelo continua a cercare di sistemare le cose con Bay. Daphne parla con la madre di Travis senza alcun risultato. Frustrata dalla campagna politica di John, Kathryn invita Regina ad andare a un jazz club dove la portoricana incontra un suo vecchio spasimante Zane.Un'avversaria politica di John lancia uno spot televisivo contro di lui e il suo consulente lo spinge a vendicarsi. Lana viene a cena, e i Kennish scoprono che cerca di dare il bambino in adozione. Durante la cena un poliziotto si presenta a controllare il matrimonio di Regina e Angelo. I Kennish, Regina, Daphne e Travis (che \u00e8 andato a trovare quest'ultima) riescono a imbrogliarlo e a fargli credere che Regina e Angelo stiano insiemeDaphne si rende conto che potrebbe provare qualcosa per Travis, e si baciano.\nL'incapacit\u00e0 acquisita di fuggire.\nEmmett non \u00e8 troppo convinto della relazione di Daphne con Travis. Il corso di teatro alla Carlton potrebbe essere sospeso per mancanza di fondi e quando lo viene a sapere Kathryn si offre volontaria come regista gratuitamente con grande imbarazzo di Bay che parla male di lei con Natalie offendendola. Le due poi si riconciliano.\nNel frattempo, Toby chiede al nonno di aiutarlo ad entrare al college ma poi decide di non frequentarlo.\nMentre lavorava con il suo camion ristorante con Travis, Daphne viene aggredita e derubata da due ragazzi in un momento di assenza del ragazzo.\nGuest Star: William Lucking (Billy Kennish).\nL'essere umano ha bisogno del desiderio.\nBay decide di dare una festa anti- San Valentino e invita tutti i suoi amici sia sordi che udenti cosa che porter\u00e0 Noah e Travis a un'accesa discussione che finir\u00e0 a botte. Dopo Bay e Noah si baciano. Successivamente Nikki lascia Toby perch\u00e9 non hanno le stesse convinzioni (Nikki \u00e8 una convinta cattolica e lui no) Angelo e Lana decidono di una istituire una tregua e tengono d'occhio i ragazzi alla festa. Regina ha uno scontro con John e Kathryn su come gestire la situazione del camioncino di Daphne.\nConficca il coltello.\nIl rapporto tra Bay e Noah procede bene, mentre Daphne decide di rompere con Travis; successivamente Kathryn convince Daphne a partecipare ai provini per la recita scolastica. Bay si offre per fare il manifesto per la campagna di John ma poi rinuncia per paura di danneggiarlo. Anche Toby, aiuta la campagna, (con Emmet) e si ritrova attratto da una volontaria carina, che per\u00f2 si rivela essere la figlia di un'altra candidata. Bay racconta a Emmett della sua nuova relazione; Emmett risponde baciandola e chiedendole se lei \u00e8 sicura di voler andare avanti, confondendola.\nRegina inizia il suo nuovo lavoro come designer di interni, ma viene licenziata quando si presenta in ritardo al lavoro a causa di una sbornia,; successivamente mente a Daphne sul perch\u00e9 abbia perso il posto. Daphne e Travis devono identificare l'aggressore di Daphne, ma Travis dichiara che nessuno dei sospetti \u00e8 la persona giusta. Daphne si rende conto Travis vuole vendicarsi picchiandolo e convince John a parlare con lui. Bay vede Regina tornare a casa dopo aver bevuto e percepisce che qualcosa non va. \nL'equilibrista sulla fune.\nMentre Toby frequenta Elisa, alla Carlton la situazione si fa esplosiva quando gli studenti sordi si oppongono al programma pilota per gli studenti, udenti e Daphne si ritrova fra due fuochi.\nDopo aver parlato con il consiglio scolastico, la ragazza dice a Kathryn che la Carlton chiuder\u00e0. Nel frattempo, Bay dice a Zane dell'alcolismo di Regina, e quando l'uomo glielo dice Regina si arrabbia moltissimo con Bay e la rimprovera aspramente, pentendosi le chiede poi scusa; la figlia la perdona, le due decidono di mantenere il segreto e Regina promette di chiedere aiuto. Tuttavia, non mantiene la parola. Emmet e sua madre decidono di far venire Travis a vivere a casa loro.\nLa rivolta.\nL'episodio si apre con Bay e Daphne che informano il pubblico che l'episodio sar\u00e0 girato quasi interamente nella lingua dei segni e privo di sonoro.\nDaphne, Emmett, Travis e i loro amici sordi decidono di occupare la scuola come manifestazione di protesta per convincere il consiglio scolastico a tenere la Carlton aperta. Bay \u00e8 in difficolt\u00e0 perch\u00e9 la maggior parte degli studenti vuole sciogliere il programma pilota e lasciare scuola solo ai sordi, la ragazza perci\u00f2 non viene informata del, sit-in, se non all'ultimo momento anche se Emmet le chiede di fare per loro una delle sue opere. Lo stesso Emmett durante le prove di Romeo e Giulietta vede Daphne e Noah baciarsi. \u00c8 proprio durante la recita che i ragazzi mettono in moto il loro piano: Bay attiva l'allarme anti incendio e nella confusione generale gli studenti ne approfittano per introdursi nell'edificio. I Kennish e Regina sono preoccupati per il coinvolgimento delle loro figlie nel sit-in. Nel frattempo, Melody deve scegliere da che parte stare dal momento che il consiglio scolastico le ha offerto un nuovo lavoro, se sostiene la chiusura della Carlton.\nCuriosit\u00e0: Questo episodio non ha audio oltre la musica di sottofondo e gli attori dicono tutte le battute nella lingua dei segni. Lo scopo di ci\u00f2 \u00e8 quello di dare alle persone udenti un assaggio di ci\u00f2 che vuol dire essere sordo, fatto che ha provocato alcune lamentele.\nQuando Daphne si avvicina a Noha per la batteria dell'apparecchio acustico il suo armadietto prima \u00e8 aperto, poi chiuso.\nVi presento il miracolo.\nDopo le trattative di Daphne con il consiglio scolastico, il consiglio si impegna a tenere la Carlton aperta, ma con solo il 50% di alunni non udenti.\nAdrianna ritorna e aiuta Regina fare i conti con il suo alcolismo. La donna \u00e8 stata allertata da Angelo, dopo che Regina si \u00e8 presentata completamente brilla a casa sua e l'uomo si offre di pagare la riabilitazione di Regina, e lei accetta di andare, in clinica sapendo di lasciare Daphne alle cure dei Kennish.\nEmmet dice a Bay ci\u00f2 che ha visto; la ragazza inizialmente non gli crede ma quando chiede a Noah e lui glielo conferma rompono perch\u00e9 la ragazza, comprende che lui prova sentimenti per Daphne. Questo causa un litigio fra le sorellastre, anche perch\u00e9 Daphne non ha difeso Bay durante il sit-in dalle posizione contro gli udenti. Patricia Sawyer si ritira dalla gara, e John vince il seggio al Senato.\nNel frattempo, Toby e Nikki sconvolgono tutti decidendo di fidanzarsi e sposarsi.\nLana d\u00e0 alla luce una bambina e scompare con lei subito dopo.\nMadre e figlia divise.\nRegina torna e scopre che mentre \u00e8 stata via per la riabilitazione, Daphne si \u00e8 avvicinata moltissimo alla famiglia Kennish, trascorrendo le sue giornate al loro country club e dormendo a casa loro. Questa nuova dinamica della famiglia non va bene per Regina, che torna prima nella speranza di trascorrere pi\u00f9 tempo con Daphne. Questo provoca una litigio tra le due e alla fine Regina decide di andare a vivere a casa di Angelo (che \u00e8 attualmente in cerca di Lana). Bay inizia a lavorare a malincuore, all'ufficio al Senato di suo padre e, quando la sua auto si rompe in prossimit\u00e0 di un luna park locale, si imbatte nel suo ex-fidanzato, Ty che \u00e8 tornato dal servizio in Afghanistan. Successivamente decide di stare da Regina Nel frattempo, Travis ed Emmett su idea del primo portano a casa due ragazze mentre Melody \u00e8 fuori citt\u00e0, e le idee di Kathryn per la cena prenunziale di Toby e Nikki non piacciono a quest'ultima.\nUna casa stravolta.\nBay ricomincia a frequentare Ty, ma scopre notizie scioccanti sulle sue esperienze in Afghanistan. Sia Toby che Travis vogliano il lavoro di manager all'autolavaggio, e John \u00e8 combattuto nella sua decisione: alla fine sceglie Toby perch\u00e9 il figlio sta per sposarsi, mentre a Travis resta un altro anno di liceo. Kathryn e Daphne hanno difficolt\u00e0, ad accettare che Bay stia con Regina, e la situazione si complica con il ritorno di Angelo le cui indagini non sono giunte a nulla, dato che convince Bay e Regina a rimanere da lui.\nIl buon samaritano.\nLe esigenze di una vita \"adulta\" iniziano a danneggiare il rapporto tra Toby e Nikki. Quando vede che Toby \u00e8 sopraffatto dalle esigenze di lavoro e dalla pianificazione del matrimonio, Bay cerca di distrarlo proponenedo alla sua band di suonare al luna park. Angelo \u00e8 frustrato dal disordine di Regina e Bay, mentre le frequenti visite di Adrianna danno sui nervi a Kathryn. Nel frattempo, Jace un collega di Daphne la introduce al geocaching e successivamente i due si baciano.\nHa fatto quello che voleva.\n\u00c8 il momento di festeggiare il 4 luglio, ma tutti hanno comunque problemi.\nDaphne riceve segnali contrastanti da Jace e scopre che gestisce un blog, mentre Bay cerca inutilmente di sistemare Mary Beth con Mac il loro capo al lavoro aiutata da Ty. Angelo si unisce al country club e Regina riesce a recuperare il lavoro. Emmett scopre che suo padre sta pensando a un impianto cocleare e che anche Travis lo prende in considerazione; la cosa lo fa arrabbiare e invece di andare al barbecue di suo padre per conoscere la sua nuova fidanzata (anche lei con il cocleare) decide di passare la giornata con Daphne. Nel frattempo, Kathryn viene corteggiata da un superiore di John e quest'ultimo dopo averlo scoperto ha un grave malore e viene salvato da Regina.\nCuriosit\u00e0: La storia di quest'episodio va dal 2 luglio al 5 luglio.\nEcce Mono.\nL'episodio \u00e8 un \"what if\" che ci mostra cosa sarebbe successo se Regina avesse comunicato subito dello scambio.\nIn questa realt\u00e0 alternativa i Kennish ottengono la custodia di entrambe le ragazze quando hanno tre anni.\nTredici anni dopo Daphne ha un impianto cocleare e non conosce la lingua dei segni americana. Anche caratterialmente \u00e8 una persona completamente diversa: infatti \u00e8 una ragazza snob e frivola poco interessata allo studio, migliore amica di Simone, non si cura minimamente di sapere ci\u00f2 che \u00e8 accaduto a Regina e ha un pessimo rapporto con Bay. Anche lei in questo mondo \u00e8 una persona molto diversa: infatti si rivela un'ottima studentessa e si sente poco legata ai Kennish. Vorrebbe conoscere la sua madre naturale, ma non l'ha mai incontrata.\nKathryn \u00e8 un'autrice di successo, ma pur essendo ancora sposata al senatore John Kennish, il loro matrimonio \u00e8 lungi dall'essere perfetto: Kathryn tradisce il marito e quando John lo scopre lei gli dice che con lui non \u00e8 felice perch\u00e9 non le d\u00e0 mai retta.\nLa svolta c'\u00e8 quando i loro genitori costringono Daphne a portare con s\u00e9 la \"sorella\" a una festa; Bay se ne va via quasi subito e poco dopo, incontra Emmett che la avverte che quel quartiere non \u00e8 sicuro di notte. Lui le d\u00e0 un passaggio e diventano immediatamente amici, tanto che Bay si fa aiutare da lui a cercare sua madre e dopo una lunga ricerca trovano una cartella che contiene ordini restrittivi verso di lei e e le sue lettere. La mora ne parla con Daphne che dopo qualche titubanza decide di andare a cercare Regina con Bay. Le due per\u00f2 trovano solo Adriana, la cui figlia \u00e8 morta e danno la notizia a casa sconvolgendo John e Kathryn.\nAlla fine della puntata vediamo Daphne andare da Adrianna intenzionata a saperne di pi\u00f9, mentre Bay se na va in moto con Emmett e si pu\u00f2 presumere che finiranno per intrecciare una relazione.\nJohn subisce un attacco di cuore e dato che in questo mondo Regina non pu\u00f2 salvarlo muore. \nCuriosit\u00e0: In quest'episodio scopriamo che Regina \u00e8 stata arrestata due volte per guida in stato di ubriachezza e che una delle volte c'era Daphne con lei. \nL'impossibilit\u00e0 fisica della morte nella mente di un vivo.\nBay incontra alcuni soldati amici di Ty, tra cui un'infermiera di nome Aida con cui lui ha avuto rapporti, la cosa inizialmente la fa arrabbiare, ma dopo aver parlato con sua madre riesce a superarla e passa con lui la notte. Angelo offre a Regina di aiutarla a trovare nuovi clienti: infatti ha deciso di aprire un ristorante e naturalmente senza far sapere del loro rapporto al capo della donna. Le cose si complicano quando quest'ultima dice a Regina di essere attratta da Angelo e le chiede di scoprire se \u00e8 single. Dopo ci\u00f2 che \u00e8 accaduto al capofamiglia i Kennish devono cambiare alcune cose e soprattutto John deve affrontare la realt\u00e0 della sua situazione. Daphne invece \u00e8 divisa tra la sua famiglia e il suo interesse per Jace. Angelo riceve finalmente notizie della bambina.\nPrudenza, avarizia, lussuria, giustizia, rabbia.\nDopo aver dato lezioni di nuoto a Jace nella piscina del country club, Daphne incontra Parker, una collega che le dice che il senatore Coto l'ha messa incinta.\nAngelo va a St. Louis per cercare la bambina. Inizialmente chiede a Regina di accompagnarlo, quando lei rifiuta lo chiede a Bay; inizialmente rifiuta anche lei ma poi dopo averne parlato con Ty decide di andare. \nAll'autolavaggio Toby incontra Simone, che \u00e8 diventata animatrice. Grazie a lei ottiene una serata in un locale, Nikki che ha visto i loro messaggi lo raggiunge e dopo una breve discussione Toby le fa notare che la musica per lei ha perso importanza, la ragazza non riesce a replicare anche perch\u00e9 riceve una chiamata che le dice che l'assassino di suo padre \u00e8 stato trovato. \nJace scopre la situazione di Parker e la verit\u00e0, ma Daphne raccontandogli la storia di lei e Jeff lo convince a non pubblicare la storia.\nLa ragazza tuttavia il giorno dopo dice che \u00e8 stato un falso allarme, ma Daphne e Jace grazie a uno SMS \"minatorio\" convincono Coto a non votare una legge che non vogliono.\nOmbre profonde.\nBay decide istituire la giornata dei sordi al Maui per ottenere nuovi clienti, dato che il parco ne sta perdendo a causa di un acquapark situato nelle vicinanze. Per organizzare tutto la ragazza si fa aiutare da Emmett, cosa che causa problemi quando Ty li vede insieme. Daphne scopre che Jeff \u00e8 ora fidanzato con un'amica di Jace e che i due avevano una relazione a distanza, ai tempi in cui Daphne aveva una cotta per lui. Le cose tra Jace e la bionda peggiorano dopo che lui cerca di rubare una carta di credito e racconta alla fidanzata di Jeff della storia che quest'ultimo ha avuto con Daphne. Toby suggerisce a Nikki di andare in prigione a trovare il tizio che ha ucciso suo padre. John inizia con l'aiuto della moglie a cercare di recuperare la sua relazione con il padre. Bay viene a sapere che l'unit\u00e0 di Ty sta per tornare in Afghanistan.\nCi\u00f2 che sale deve scendere.\nDaphne si preoccupa che il senatore Coto sospetti di lei e litiga di nuovo con Jace a causa di Parker. Nikki affronta sua madre dopo aver scoperto che suo padre era uno spacciatore . Nel frattempo, John continua a cercare di ripagare Regina per avergli salvato la vita, e Ty e Bay decidono di andare in campeggio.\nGuest star: Joey Lauren Adams.\nI festaioli.\nBay e Daphne organizzano l'addio al nubilato di Nikki mentre Emmett e Travis si occupano di quello al celibato di Toby. Ovviamente non possono mancare gli imprevisti: Simone chiama Toby per dirgli che \u00e8 risultata positiva al test per la Chlamydia, cos\u00ec Toby e Emmett devono andare in clinica a fare il test; Nikki invece dopo essersi completamente ubriacata invia un messaggio minaccioso al senatore Coto, dopo aver saputo cosa ha fatto con Parker. Nel frattempo, Kathryn \u00e8 sorpresa dalle idee stravaganti per il matrimonio di Jennice la madre di Nikki. Angelo e Regina rivalutano il loro rapporto.\nPartenza d'estate.\nToby e Nikki si preparano per il loro matrimonio, e John e Kathryn decidono di dire ai due ci\u00f2 che pensano davvero sulla loro decisione di sposarsi. Daphne decide di rendere pubblico ci\u00f2 che ha scoperto su Coto, ma Jace viene espulso dal paese e la ragazza viene condannata a 100 ore di servizi sociali.\nBay cerca di intrecciare una relazione a distanza con Ty, solo per scoprire che lui l'ha tradita. In realt\u00e0 il ragazzo scopre che la sua unit\u00e0 \u00e8 stata assegnata a una zona molto pericolosa, e decide di ingannare Bay per spingerla a lasciarlo. Mary Beth (diventata la ragazza di Travis), lo scopre ma il soldato le impone il silenzio. Bay intanto decide di sfogarsi con Emmett. Nel frattempo, Angelo si trova in difficolt\u00e0 con la bambina e decide di crescerla insieme ai due che l'avevano adottata."}
{"id": "4612930", "revid": "104458", "url": "https://it.wikipedia.org/wiki?curid=4612930", "title": "Prevallo", "text": ""}
{"id": "4612933", "revid": "606039", "url": "https://it.wikipedia.org/wiki?curid=4612933", "title": "Armadillo comune", "text": ""}
{"id": "4612935", "revid": "466539", "url": "https://it.wikipedia.org/wiki?curid=4612935", "title": "Bet-at-home Open - German Tennis Championships 2013", "text": "Il Bet-at-home Open - German Tennis Championships 2013 \u00e8 stato un torneo di tennis giocato sulla terra rossa. \u00c8 stata la 106\u00aa edizione dell'evento che dal 2009 ha preso il nome di International German Open, e che fa parte della categoria ATP World Tour 500 series nell'ambito dell'ATP World Tour 2013. Si \u00e8 giocato all'Am Rothenbaum di Amburgo in Germania dal 14 al 22 luglio 2013.\nPartecipanti.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nCampioni.\nSingolare.\n Fabio Fognini ha sconfitto in finale Federico Delbonis per 4-6, 7-68, 6-2.\nDoppio.\n Mariusz Fyrstenberg / Marcin Matkowski hanno sconfitto in finale Alexander Peya / Bruno Soares per 3-6, 6-1, [10-8]."}
{"id": "4612937", "revid": "56620", "url": "https://it.wikipedia.org/wiki?curid=4612937", "title": "Lord of the Bedchamber", "text": "Il Lord of the Bedchamber, precedentemente conosciuto come Gentleman of the Bedchamber, era un cortigiano della Casa Reale del Re del Regno Unito e del Principe di Galles. Uno dei compiti del Lord of the Bedchamber consisteva nell'assistere il re durante la sua vestizione, fare da guardiano all'accesso alla sua camera da letto e provvedergli compagnia. Dal 1660, il primo Lord of the Bedchamber fu anche Groom of the Stole.\nQuesta \u00e8 una lista \"incompleta\" dei nobili che prestarono servizio come Lord of the Bedchamber:"}
{"id": "4612938", "revid": "599013", "url": "https://it.wikipedia.org/wiki?curid=4612938", "title": "Giocatori dei Minnesota Vikings", "text": "In pi\u00f9 di 50 anni di storia, oltre 1000 giocatori hanno vestito la maglia dei Minnesota Vikings, squadra professionistica di football americano della National Football League con sede a Minneapolis.\nStoria.\nDiversi, tra questi 1000, sono quelli distintisi per aver, durante la loro militanza con la maglia dei Vikings, stabilito record NFL o di franchigia, ricevuto prestigiosi riconoscimenti (come MVP della NFL, MVP del Pro Bowl, Giocatore offensivo dell'anno della NFL o Difensore dell'anno della NFL), essere stati indotti nella Pro Football Hall of Fame o anche solo essersi resi protagonisti di giocate entrate nel cuore dei tifosi. Tra di essi vanno annoverati i primi due MVP della NFL ed Hall of Famer della franchigia, il quarterback Fran Tarkenton che condusse i Vikings a 3 finali di Super Bowl oltre che detentore di numerosi record di franchigia, ed il defensive tackle Alan Page, primo difensore nella storia della NFL a ricevere l'ambito riconoscimento di MVP. Entrambi si sono visti ritirare il numero di maglia dalla franchigia al termine della loro carriera, onore concesso a soli altri 4 grandi giocatori tra cui i defensive end Jim Marshall e Carl Eller, che assieme allo stesso Page ed al defensive tackle Gary Larsen costitu\u00ec una delle defensive line pi\u00f9 forti di sempre nella storia della NFL, i Purple People Eaters. Altri giocatori delle prime due decadi dell'ultracinquantenaria storia dei Vikings da menzionare sono poi il safety Paul Krause, indotto nella Pro Football Hall of Fame nel 1998 e tutt'oggi detentore del record NFL per il maggior numero di intercetti (81), l'offensive tackle Ron Yary, anch'egli Hall of Famer, il centro Mick Tingelhoff, detentore del record NFL per il maggior numero di partite consecutive disputate come titolare da un centro ed onorato dalla franchigia col ritiro del suo numero 53, il placekicker Fred Cox, detentore del record di franchigia di punti segnati ed unico a sfondare quota 1000 con i suoi 1365 punti messi a segno, i running back Chuck Foreman e Bill Brown, portatori di palla dei Vikings durante gli anni '60 e '70 nonch\u00e9 pluridetentori di numerosi record di franchigia, il quarterback Joe Kapp che nel 1969 guid\u00f2 i Vikings alla vittoria del Campionato NFL, il wide receiver Ahmad Rash\u0101d, MVP del Pro Bowl nel 1978 ed indimenticabile protagonista di un che permise ai Vikings di assicurarsi il titolo divisionale nel 1980, il cornerback Bobby Bryant, detentore (con altri 7 giocatori) del record di franchigia per intercetti ritornati in touchdown (3) e considerato il miglior cornerback nella storia dei Vikings.\nTra coloro che hanno vestito la maglia dei Vikings durante gli anni '80 e '90, bisogna annoverare poi i linebacker Scott Studwell e Matt Blair, primatisti a livello di franchigia rispettivamente per tackle messi a segno (1981 in carriera, 230 in una singola stagione, 24 in una singola gara) e per calci bloccati (20), il safety Joey Browner, 6 volte convocato al Pro Bowl ed altrettante volte nominato per entrar a far parte della Pro Football Hall of Fame, il defensive end Chris Doleman ed il defensive tackle John Randle, entrambi Hall of Famer nonch\u00e9 rispettivamente al 4\u00ba e 7\u00ba posto nel ristretto club dei 100 sack, il quarterback Tommy Kramer, secondo solo a Tarkenton nelle statistiche di franchigia relative ai quarterback e coautore del sopracitato Hail Mary pass, il defensive tackle Keith Millard, secondo Viking a ricevere il premio di Difensore dell'anno della NFL nonch\u00e9 detentore del record NFL di sack messi a segno in una singola stagione da un defensive tackle, la guardia Randall McDaniel, Hall of Famer considerato uno dei migliori di sempre nel suo ruolo nonch\u00e9 detentore del record per il maggior numero di partecipazioni al Pro Bowl (a partire dalla fusione AFL-NFL) (11 con i Vikings, 12 in totale in carriera), il running back Robert Smith, sino al 2012 detentore del record di franchigia per yard su corsa, la coppia di wide receiver Anthony Carter e Cris Carter, il primo detentore con 642 yard del record NFL per yard complessive (ricevute e corse) in post-season e il secondo detentore di buona parte dei record di franchigia in ricezione nonch\u00e9 in ordine cronologico ultimo Hall of Famer della franchigia, l'offensive tackle Gary Zimmerman, Hall of Famer ed inserito nelle formazioni ideali della NFL sia degli anni '80 che '90.\nProtagonisti negli ultimi anni sono stati invece il wide receiver Randy Moss, uno dei pi\u00f9 grandi di sempre nel suo ruolo nonch\u00e9 detentore di numerosi record sia NFL che di franchigia, il quarterback Daunte Culpepper, detentore dei record di franchigia per il miglior passer rating stagionale e in carriera e secondo nella corsa al premio di MVP della NFL nel 2004, la guardia Steve Hutchinson, 4 volte Pro Bowler durante i suoi 6 anni con i Vikings ed inserito nella formazione ideale della NFL degli anni 2000, il cornerback Antoine Winfield, uno dei migliori defensive back della NFL per pi\u00f9 di un quinquennio, il linebacker Chad Greenway, miglior Viking nel suo ruolo negli anni a cavallo tra la fine degli anni 2000 e l'inizio degli anni 2010 oltre che 2 volte Pro Bowler ed una volta inserito nella NFL Top 100, il defensive tackle Kevin Williams, 6 volte Pro Bowler e leader della difesa per 3 anni consecutivi prima in NFL in pass rush, il defensive end Jared Allen, detentore del record di franchigia per il numero di sack messi a segno in una stagione (22), il running back Adrian Peterson, capace di stabilire gi\u00e0 da rookie il record NFL per yard corse in una singola gara e di divenire nel 2012 il terzo MVP della NFL nella storia della franchigia.\nRecord.\nRecord NFL *.\nPro Bowl.\nDifesa.\nNote:\nRecord di franchigia.\nNote:\nGiocatori premiati.\nSono qui riportati i nominativi dei giocatori destinatari di premi loro assegnati durante la loro militanza nei Vikings:\nPremi NFL.\nNote:\nAltri.\nNote:\nRiconoscimenti.\nConvocazioni al Pro Bowl.\nNote:\nInserimenti in liste stagionali ed annuali.\nNote:\nInserimenti in liste decennali e secolari.\nNote:\nMembri della Pro Football Hall of Fame e del Vikings Ring of Honor.\nI Vikings figurano tra le 30 franchigie della NFL con membri indotti nella Pro Football Hall of Fame (PFHoF), il museo del football americano nel quale sono esposti busti e memorabilia delle pi\u00f9 grandi personalit\u00e0 di questo sport distintesi come contributori e/o allenatori e/o giocatori. I Vikings sono tra i pochi ad avere almeno un rappresentante per ogni categoria: un contributore, un allenatore e ben 12 giocatori, pi\u00f9 altri 7 indotti soprattutto per il contributo dato durante la militanza in altre squadre, che ne fanno la 12\u00aa squadra della NFL per maggior numero di membri indotti. Oltre la PFHoF vi \u00e8 anche il Minnesota Vikings Ring of Honor, l'equivalente della prima gestita per\u00f2 internamente dal club, che si prefigge di onorare le leggende della franchigia che hanno contribuito ai successi della squadra dentro e fuori dal campo. Ogni membro indotto riceve, oltre alla giacca ed all'anello, anche l'onore di vedere affisso all'interno dello stadio uno striscione col proprio nome ad imperitura memoria.\nNote:\nNumeri ritirati.\nIn oltre 50 anni di storia i Vikings hanno ufficialmente ritirato 6 numeri. Di questi 6 Vikings, 4 fanno parte della Pro Football Hall of Fame."}
{"id": "4612947", "revid": "599013", "url": "https://it.wikipedia.org/wiki?curid=4612947", "title": "Carson Sink", "text": "Il Carson Sink \u00e8 una depressione presente nel Gran Bacino, nel Nevada nord-occidentale, negli Stati Uniti. \u00c8 parte del pi\u00f9 esteso Carson Desert; il bacino \u00e8 raggiunto dal fiume omonimo e, in seguito all'istituzione del Truckee-Carson Irrigation District ed alla conseguente realizzazione di opere di canalizzazione per l'irrigazione dei terreni agricoli, da parte delle acque del fiume Truckee. Le zone umide presenti nella porzione sudorientale del bacino costituiscono un'importante area di sosta per gli uccelli acquatici e sono protette attraverso il Fallon National Wildlife Refuge e la Stillwater Wildlife Management Area.\nLa porzione nordoccidentale del bacino \u00e8 utilizzata come campo di addestramento per aerei da combattimento delle forze armate statunitensi. Un solitario pinnacolo di roccia che si eleva nel bacino - nel campo di addestramento - \u00e8 considerato sacro dagli indiani Paiute.\nStoria.\nIl Carson Sink era una porzione profonda del lago Lahontan, che nel Pleistocene occupava quello che \u00e8 oggi indicato come il bacino Lahontan.\nUno dei percorsi pi\u00f9 seguiti dai cercatori d'oro diretti in California durante la Corsa all'oro, a met\u00e0 dell'Ottocento, includeva un tratto attraverso il Carson Sink. Nel marzo del 1860 fu costruita la \"Carson Sink Station\" del Pony Express.\nNel 1984, nell'argine naturale esistente tra il Carson Sink e l'Humboldt Sink \u00e8 stato aperto un canale dal Nevada Department of Transportation per impedire alle nevi cadute nei tre anni precedenti di dar vita ad alluvioni che potessero coinvolgere l'Interstate 80 e la citt\u00e0 di Lovelock. Il collegamento tra i due bacini \u00e8 rimasto attivo fino al 1987, quando il canale si \u00e8 prosciugato."}
{"id": "4612948", "revid": "606039", "url": "https://it.wikipedia.org/wiki?curid=4612948", "title": "Dasypus cucurbitalis", "text": ""}
{"id": "4612949", "revid": "606039", "url": "https://it.wikipedia.org/wiki?curid=4612949", "title": "Dasypus cucurbitinus", "text": ""}
{"id": "4612951", "revid": "606039", "url": "https://it.wikipedia.org/wiki?curid=4612951", "title": "Dasypus decumanus", "text": ""}
{"id": "4612952", "revid": "606039", "url": "https://it.wikipedia.org/wiki?curid=4612952", "title": "Dasypus leptorhinus", "text": ""}
{"id": "4612953", "revid": "606039", "url": "https://it.wikipedia.org/wiki?curid=4612953", "title": "Dasypus longicaudatus", "text": ""}
{"id": "4612954", "revid": "606039", "url": "https://it.wikipedia.org/wiki?curid=4612954", "title": "Dasypus longicaudus", "text": ""}
{"id": "4612955", "revid": "606039", "url": "https://it.wikipedia.org/wiki?curid=4612955", "title": "Dasypus minor", "text": ""}
{"id": "4612956", "revid": "606039", "url": "https://it.wikipedia.org/wiki?curid=4612956", "title": "Dasypus novenxinctus", "text": ""}
{"id": "4612957", "revid": "606039", "url": "https://it.wikipedia.org/wiki?curid=4612957", "title": "Dasypus pepa", "text": ""}
{"id": "4612958", "revid": "113757", "url": "https://it.wikipedia.org/wiki?curid=4612958", "title": "Marcos de Niza", "text": ""}
{"id": "4612961", "revid": "765341", "url": "https://it.wikipedia.org/wiki?curid=4612961", "title": "Tecnica dei loci", "text": "La tecnica dei loci (plurale del termine latino \"locus\", che significa \"luogo\"), anche chiamata \"palazzo della memoria\", \u00e8 una tecnica mnemonica introdotta in antichi trattati di retorica greci e romani (\"Rhetorica ad Herennium\", \"De oratore\", e \"Institutio oratoria\").\nIn questa tecnica mnemonica gli elementi da ricordare vengono associati a luoghi fisici. Per rammentare in un certo ordine vari contenuti si ricorre alla memorizzazione di relazioni spaziali. Il termine viene utilizzato principalmente in scritti specializzati di psicologia, neurobiologia e memoria, anche se tracce del suo uso generico possono essere rinvenute gi\u00e0 in scritti di retorica, logica e filosofia risalenti alla prima met\u00e0 del XIX secolo.\nStoria.\nCicerone, nel suo \u201cDe Oratore\u201d narra che tale tecnica mnemonica sarebbe da attribuirsi a tale Simonide di Ceo, poeta lirico dell'antichit\u00e0. Durante un banchetto presso il re tessalo Skopas, fu chiamato fuori dal palazzo ad accogliere due giovani. Proprio in quel momento, quando il poeta si trovava ancora fuori, il palazzo croll\u00f2 seppellendo tutti i commensali. Dato che i volti dei morti erano rimasti sfigurati, il poeta riusc\u00ec a dare loro un nome ricordando il posto in cui erano seduti.\nDescrizione.\nLa tecnica dei loci viene anche chiamata \"Metodo del viaggio\" (\"Journey Method\", in inglese), in cui vengono immagazzinate liste di elementi, oppure tecnica della \"Roman Room\" (ovvero \"della stanza romana\"), che risulta pi\u00f9 efficace per una memorizzazione di informazioni prive di relazione tra loro. In pratica, si tratta di un metodo di miglioramento della memoria che utilizza la visualizzazione di elementi per ricordare e organizzare le informazioni. Svariati campioni di concorsi di memoria affermano di utilizzare questa tecnica per poter ricordare visi, numeri e liste di parole; il loro successo ha poco a che fare con la struttura del cervello o l'intelligenza, piuttosto il merito \u00e8 da attribuire all'uso di parti del cervello che controllano l'apprendimento spaziale. Le regioni del cervello utilizzate includono il lobo parietale, la corteccia retrospleniale e l'ippocampo posteriore destro.\nUso contemporaneo.\nMolti memorizzatori capaci utilizzano la tecnica dei loci. Le competizioni mnemoniche hanno avuto inizio nel 1991 e sono state introdotte negli USA nel 1997. Parte della competizione consiste nel memorizzare e ricordare sequenze di cifre, numeri a due cifre, lettere dell'alfabeto o carte da gioco. I contendenti utilizzano varie strategie prima della competizione e utilizzando la memoria a lungo termine associano un'immagine vivida ad ogni elemento da ricordare. Inoltre creano una via precisa e familiare, da poter seguire, stabilendovi dei punti definiti detti loci. Successivamente l'unico compito da svolgere nella competizione sar\u00e0 quello di recuperare l'immagine, associata all'elemento desiderato, da ogni locus. Per ricordare ci\u00f2 che serve ripercorrono la via creata, si fermano nel locus interessato e osservano l'immagine che li condurr\u00e0 all'elemento associatovi. I campioni di memorizzazione elaborano la tecnica in modo da combinare diverse immagini. Dominic O'Brien vincitore per otto volte della World Memory Championship utilizza questa tecnica chiamandola \"The Journey Method\" (metodo del viaggio). Il tedesco Clemens Mayer, nel 2006 vincitore della sopracitata competizione, utilizz\u00f2 un \u201cviaggio\u201d composto da 300 punti di riferimento collocati in casa sua, per realizzare il record del mondo nella \"number half marathon\", riuscendo a memorizzare 1040 cifre casuali in mezz'ora. In un esperimento, utilizzando la tecnica dei loci, un soggetto \u00e8 addirittura riuscito a memorizzare 65.536 cifre del Pi Greco.\nUtilizzando questa tecnica un individuo con capacit\u00e0 mnemoniche nella media, dopo aver creato una via, stabiliti dei punti di fermo e impresso le immagini di riferimento nella memoria a lungo termine, pu\u00f2 riuscire a ricordare l'ordine delle carte di un mazzo mescolato in meno di mezz'ora di pratica. Il record del mondo in questa disciplina \u00e8 di Simon Reinhard che ha memorizzato un intero mazzo di carte mescolato in 21.19 secondi.\nQuesta tecnica viene insegnata come tecnica metacognitiva e solitamente viene utilizzata per codificare le idee chiave di un soggetto.\nI due approcci sono:\nIl \"Rhetorica ad Herennium\", e gran parte delle altre risorse riguardo alla tecnica dei loci, consigliano l'integrazione di un'elaborazione codificata, che comprenda immagini o suoni, per migliorare il processo di memorizzazione. Tuttavia, data l'efficacia della memoria spaziale, anche solo posizionare mentalmente degli elementi da ricordare in luoghi veri o immaginari, in vari casi funziona.\nUna recente versione della tecnica ha integrato la creazione di luoghi immaginari (case, palazzi, strade) a cui viene applicato lo stesso metodo mnemonico, che funziona come la tecnica dei loci standard nonostante l'iniziale impegno maggiore richiesto nella realizzazione del luogo. Il vantaggio di questo metodo \u00e8 quello di poter creare citt\u00e0 che rappresentano vari argomenti o aree di studio, il che consente di poter organizzare le informazioni in modo ordinato e facilmente accessibile tramite un percorso, quest'ultimo inoltre porter\u00e0 i ricordi verso l'immagazzinamento nella memoria a lungo termine.\nUn esempio della sopravvivenza della tecnica dei loci nella lingua italiana sono le espressioni \u201cin primo luogo\u201d, \u201cin secondo luogo\u201d e altre simili.\nApplicabilit\u00e0 del termine.\nIl termine \u201ctecnica dei loci\u201d viene in certi casi utilizzato rispetto a ci\u00f2 che \u00e8 conosciuta come mnemotecnica le cui origini, secondo la tradizione risalgono alla storia di Simonide e del banchetto distrutto dal terremoto. Simonide fu capace di ricordare i posti in cui erano seduti i commensali e pot\u00e9 in questo modo riconoscere i defunti. Secondo lo psicologo e neuroscienziato Steven M. Kosslyn questo racconto port\u00f2 allo sviluppo della tecnica mnemonica che i Greci chiamarono \u201ctecnica dei loci\u201d Secondo John Skoyles, neuroscienziato e Dorion Sagan, giornalista scientifico \"si tratta di un'antica tecnica di memorizzazione chiamata \u201ctecnica dei loci\u201d in cui i ricordi vengono associati a luoghi mentali, la quale dal racconto di Simonide\u201d Linda Verlee Williams asserisce che \"Una tecnica valida \u00e8 quella detta \u201cdei loci\u201d, creata da Simonide, un poeta greco del V secolo a.C.\" La psicologa Elizabeth Loftus cita la storia di Simonide e descrive gli aspetti basilari dell'uso dello spazio nella mnemotecnica, inoltre commenta \"Questo tipo di tecnica mnemonica viene ora chiamata tecnica dei loci\". L'utilizzo di luoghi e posizioni fisiche era particolarmente presente nelle tecniche mnemoniche antiche, tuttavia il termine \u201ctecnica dei loci\u201d non venne utilizzato esclusivamente in riferimento a schemi di memorizzazione basati sull'organizzazione spaziale. Ad esempio, Aristotele parla di \"topoi\" (luoghi) in cui i ricordi vengono riuniti. Mentre il \"Rhetorica ad Herennium\" tratta l'uso di immagini oltre che di luoghi. Nelle risorse classiche e medievali le tecniche mnemoniche vengono chiamate \u201carte (o arti) della memoria\u201d (\"ars memorativa\" or \"artes memorativae\") invece che \u201ctecnica dei loci\u201d. Questa locuzione non viene utilizzata sempre nemmeno negli studi specializzati sull'argomento, ad esempio Mary Carruthers, professoressa esperta di tecniche mnemoniche chiama questa tecnica \u201carchitettura mnemonica\u201d.\nIn altri casi l'uso del termine \u00e8 pi\u00f9 specifico: \"La tecnica dei loci \u00e8 uno strumento mnemonico che comprende la creazione di una mappa visiva della propria abitazione\u201d\nIl nome della tecnica pu\u00f2 risultare fuorviante in quanto gli antichi principi della mnemotecnica sopracitati si basano in modo equivalente sia su immagini che su luoghi. L'allenamento mnemonico nell'antichit\u00e0 era molto pi\u00f9 comprensivo e specifico riguardo all'importanza degli elementi utilizzati.\nMemoria spaziale e attivazione selettiva del cervello.\nI campioni di memorizzazione, il cui 90% utilizza la tecnica dei loci, si sono sottoposti a risonanze magnetiche al cervello, i test hanno dimostrato che durante l'utilizzo di questo metodo le regioni del cervello attive sono quelle che regolano la percezione spaziale; queste ultime includono il Lobo parietale, la corteccia retrospleniale e l'ippocampo posteriore destro. Il Lobo parietale \u00e8 responsabile della codifica e del recupero delle informazioni. Gli individui che riscontrano problemi clinici al Lobo parietale hanno difficolt\u00e0 ad associare punti di riferimento fisici ai luoghi corrispondenti; inoltre molti di questi pazienti, ricevute indicazioni su un percorso non sono capaci di seguirle e finiscono con il perdersi. La corteccia retrospleniale \u00e8, invece, una zona collegata alla memoria di navigamento; durante lo studio di Pothuzien HH, sugli effetti di specifiche lesioni granulari della corteccia retrospleniale nei ratti, i ricercatori hanno riscontrato una relazione stabile tra le suddette lesioni e il peggioramento delle abilit\u00e0 di comprensione spaziale. I ratti malati, sotto esperimento, non riescono a ricordare in quale parte del labirinto sono gi\u00e0 stati, non esplorano quasi mai parti nuove e spesso dimenticano il percorso durante gli esperimenti successivi; per queste ragioni impiegano molto pi\u00f9 tempo per completare il percorso ed uscire dal labirinto rispetto ai ratti con una corteccia retrospleniale sana.\nIn uno studio classico di neuroscienza cognitiva O'Keefe e Nadel sostengono la seguente tesi \"L'Ippocampo \u00e8 il centro del sistema della memoria neuronale e fornisce un quadro oggettivo in cui gli elementi e gli eventi, facenti parte dell'esperienza di un organismo, sono localizzati e correlati tra loro.\" Questa teoria \u00e8 fonte di grandi dibattiti infatti \u00e8 stato fatto presente tramite esperimenti che \u201cL'Ippocampo convalida la nostra capacit\u00e0 di navigazione, la creazione e il recupero dei ricordi e l'abilit\u00e0 di immaginare esperienze future. Il modo in cui si svolgano tali attivit\u00e0 tra milioni di neuroni ippocampali \u00e8 tuttora un'incognita notevole della Neuroscienza, inoltre \u00e8 aperto il dibattito su dimensioni e organizzazione dei neuroni ippocampali.\":\n\u201cTramite tecniche di diagnostica per immagini di tipo neuropsicologico, strutturale e funzionale abbiamo scoperto che la cosiddetta \u201csuper memoria\u201d non \u00e8 dovuta ad eccezionali capacit\u00e0 intellettuali o differenze nella conformazione del cervello. \u00c8 stato piuttosto accertato che i memorizzatori pi\u00f9 capaci utilizzano un metodo di apprendimento spaziale (\u201cla tecnica dei loci\u201d; Yates, 1966) nel quale le parti attive del cervello sono infatti quelle responsabili della memoria spaziale, tra queste vi \u00e8 l'Ippocampo.\"\nLa \u201ctecnica dei loci\u201d, descritta per la prima volta da Simonide \u00e8 esplicitamente spaziale. In questo tipo di tecnica i soggetti migliorano le proprie capacit\u00e0 mnemoniche mettendo gli elementi da ricordare in un luogo. Il recupero viene effettuato semplicemente dirigendosi nel posto mentale corrispondente all'elemento desiderato [\u2026] Gli eventi che si manifestano in contesti differenti vengono ricordati solo in quei contesti e nonostante possano essere molto simili vengono raramente confusi tra loro. Le mappe mentali di casa nostra, del nostro quartiere o citt\u00e0 che conserviamo sono esempi del tipo di contesto spaziale in cui gli eventi avvengono e in cui possono venire codificati e successivamente ricordati. Studi effettuati da Smith, Glenberg, e Bjork (1978) e da Bellezza e Reddy (1978) indicano che il potere della \u201ctecnica dei loci\u201d \u00e8 il trarre vantaggio dallo stato delle cose attuale."}
{"id": "4612963", "revid": "404449", "url": "https://it.wikipedia.org/wiki?curid=4612963", "title": "Odoardo Voccoli", "text": "Biografia.\nOdoardo Voccoli nasce a Castellaneta il 13 marzo 1877 da Lorenzo Voccoli, un tecnico dell'impresa Del Croix e Carri\u00e8 e da Giuseppina Cassano, una di Castellaneta. Nel 1893 la famiglia Voccoli si trasferisce a Taranto.Voccoli comp\u00ec gli studi classici al Liceo ginnasio Archita e si iscrisse giovanissimo all'et\u00e0 di 19 anni al Partito Socialista Italiano nel quale milit\u00f2 dal 1896 al 1921.\nFu ferroviere ed organizzatore sindacale a Savona ma fu allontanato dal servizio per motivi politici. Si rec\u00f2 quindi a Genova interessandosi alle lotte dei portuali, pass\u00f2 poi a Brindisi e poi torn\u00f2 a Taranto.\nLotta antifascista.\nNel 1906 fu eletto consigliere comunale a Taranto con Edoardo Sangiorgio, avvocato ginosino leader dei socialisti jonici e l'arsenalotto Francesco Boccuni.\nSi sposa con Maria Assunta D'Auria e a novembre nasce il suo primo figlio.\nNelle elezioni dell'provincia di Lecce del 1920 venne eletto insieme a Sangiorgio, nello stesso anno viene anche rieletto consigliere comunale.\nNel gennaio 1921 partecipa come delegato al XVII Congresso del Partito Socialista Italiano a Livorno, portando l'adesione alla mozione comunista non solo della Sezione socialista di Taranto, ma anche di quelle di Castellaneta, Grottaglie, Monteiasi, Montemesola e Mottola, Massafra.\nAssunse quindi la carica di segretario provinciale della federazione comunista di Taranto. Nel 1926 fu delegato al III Congresso intenzionale di Lione.\nIl 20 giugno 1926, a seguito della segnalazione viene arrestato mentre tiene una riunione di comunisti e antifascisti. Il 28 aprile 1928, il Tribunale speciale lo condanna 12 anni e sei mesi di reclusione, per cospirazione ai danni del fascismo. Con lui viene condannato a tre anni anche il figlio Todol, muore nel carcere di Bari, e viene arrestata la moglie.\nNel 1932 per l'amnistia del decennale del fascismo viene scarcerato, ma fu arrestato nuovamente nel 1934 e condannato ad altri quattro anni di reclusione.\nDopoguerra.\nScarcerato ritorna a Taranto, riorganizzando il fronte antifascista. Costituir\u00e0 il Comitato di Liberazione Nazionale di Taranto di cui presidente era Ciro Drago. Il 6 maggio 1944 viene nominato vicepresidente della provincia di Taranto, \u00e8 il primo esponente comunista a far parte degli organi provinciali.\nVoccoli si candida alle elezioni comunali del capoluogo jonico nelle prime libere elezioni del 24 novembre 1946 sostenuto da Partito Repubblicano Italiano, Partito d'Azione, Partito Socialista Italiano e Partito Comunista Italiano. Il blocco laico socialista raccoglie il 60% dei voti e Odoardo Voccoli \u00e8 il primo degli eletti. All'insediamento del Consiglio comunale, al primo scrutinio, Voccoli viene eletto Sindaco di Taranto ed \u00e8 il primo Sindaco della nuova Repubblica eletto in libere elezioni.\nIl 23 dicembre 1946 Voccoli insedia la Giunta. Nel 1948 Voccoli che si dimette da sindaco ed \u00e8 candidato al Senato per il Fronte popolare: l'aggregazione socialcomunista prevale a Taranto con 32.747 voti e Voccoli \u00e8 eletto Senatore della Repubblica. Nel 1953 \u00e8 ricandidato e rieletto nelle file del Partito Comunista Italiano con 26.459 voti. Finita nel 1958 questa seconda esperienza parlamentare si ritira dall'attivit\u00e0 politica.\nOdoardo Voccoli muore a 85 anni il 27 ottobre del 1963 in seguito ad emorragia cerebrale."}
{"id": "4612964", "revid": "665277", "url": "https://it.wikipedia.org/wiki?curid=4612964", "title": "Spirale di Fibonacci", "text": ""}
{"id": "4612965", "revid": "599013", "url": "https://it.wikipedia.org/wiki?curid=4612965", "title": "The Greater Courage", "text": ""}
{"id": "4612970", "revid": "56620", "url": "https://it.wikipedia.org/wiki?curid=4612970", "title": "Gentleman of the Bedchamber", "text": "Il Gentleman of the Bedchamber (poi conosciuto come Lord of the Bedchamber) era il detentore di un'importante officio della Real Casa inglese sin dall'XI secolo, poi passato in uso anche al Regno di Gran Bretagna per poi mutare nel Regno Unito.\nDescrizione e funzioni.\nA differenza di quanto accadr\u00e0 poi con i Lord of the Bedchamber, i Gentleman erano personaggi provenienti perlopi\u00f9 dai nobili di alto rango che regolavano l'accesso al monarca da parte dei cortigiani, raccogliendo le richieste di audizione e le problematiche da esporre.\nInoltre altro compito basilare era quello di assistere il re nella sua vestizione, di curare il suo guardaroba e di far da guardia alla camera da letto del re, nonch\u00e9 di fargli compagnia.\nDal 1660 l'incarico di primo Gentleman of the Bedchamber venne combinato con quello di Groom of the Stole.\nFrancia.\nIl termine 'gentleman of the bedchamber' \u00e8 trasposizionato in francese nel \"Gentilhomme de la Chambre\", che ricopre gli incarichi del Gran Ciambellano di Francia durante la sua assenza dalla corte."}
{"id": "4612972", "revid": "53508", "url": "https://it.wikipedia.org/wiki?curid=4612972", "title": "Delle navigationi et viaggi", "text": "Le Navigationi et viaggi sono una compilazione storico-geografica cinquecentesca, composta dal diplomatico, geografo e umanista trevigiano Giovan Battista Ramusio (1485-1557). Essa venne pubblicato in tre volumi a Venezia nel 1550, nel 1559 e nel 1556, nella stamperia di Tommaso Giunti. L'opera esaltava anche gli aspetti letterari della scrittura, riconoscendo quindi ufficialmente anche la letteratura di viaggio.\nIl Ramusio forse era entrato in contatto con il navigatore Sebastiano Caboto, figlio di Giovanni, con cui fu incaricato di trattare affinch\u00e9 questi si mettesse al servizio della Serenissima.\nPiano dell'opera.\nL'opera \u00e8 divisa in sei tomi per un totale di 2787 pagine ed era dedicata al medico, filosofo, astronomo, geografo e letterato veronese Girolamo Fracastoro (1478-1553):"}
{"id": "4612979", "revid": "256896", "url": "https://it.wikipedia.org/wiki?curid=4612979", "title": "Conferenza Episcopale delle Antille", "text": ""}
{"id": "4612980", "revid": "287204", "url": "https://it.wikipedia.org/wiki?curid=4612980", "title": "Eddie Edwards (tennista)", "text": "Carriera.\nIn carriera ha vinto 1 titolo in singolare e 3 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio agli Australian Open nel 1980 e a Wimbledon nel 1988."}
{"id": "4612982", "revid": "256896", "url": "https://it.wikipedia.org/wiki?curid=4612982", "title": "Consiglio Episcopale Latinoamericano", "text": ""}
{"id": "4612985", "revid": "486946", "url": "https://it.wikipedia.org/wiki?curid=4612985", "title": "Mandarino sichuanese", "text": ""}
{"id": "4612987", "revid": "256896", "url": "https://it.wikipedia.org/wiki?curid=4612987", "title": "Conferenza dei Rettori delle Universit\u00e0 Italiane", "text": ""}
{"id": "4612990", "revid": "205250", "url": "https://it.wikipedia.org/wiki?curid=4612990", "title": "Gianfranco Andreoletti", "text": "Biografia.\nAttivo nel campo della produzione di materie plastiche e presidente della multinazionale C.o.s.p.a. \u00e8 altres\u00ec noto in quanto dal 1999 presidente dell'Unione Calcio AlbinoLeffe, societ\u00e0 calcistica nata dalla fusione tra l'Albinese Calcio e il Leffe Calcio, che sotto la sua gestione ha disputato nove campionati consecutivi in Serie B e sfiorato la promozione in Serie A."}
{"id": "4612991", "revid": "1610933", "url": "https://it.wikipedia.org/wiki?curid=4612991", "title": "Cucina indiana meridionale", "text": "La cucina indiana meridionale \u00e8 la cucina degli stati meridionali dell'India: Andhra Pradesh, Karnataka, Kerala e Tamil Nadu.\nIn comune la cucina di questi quattro stati ha l'uso del riso e degli ingredienti di base, l'uso delle lenticchie e delle spezie, l'uso di peperoncino rosso essiccato e peperoncini verdi freschi, noce di cocco e frutta e verdure locali come il tamarindo, piantaggine, zucca serpente, aglio, zenzero, etc.\nIn Kerala, Tamil Nadu, nel Karnataka meridionale e costiero e nella maggior parte dell'Andhra Pradesh usano pi\u00f9 riso. Nel Karnataka settentrionale consumano pi\u00f9 ragi e jowar, mentre nella regione di Telangana usano di pi\u00f9 jowar e bajra.\nAndhra Pradesh.\nLa cucina dell'Andhra Pradesh \u00e8 fra le pi\u00f9 piccanti di tutta l'India. Si fa largo uso di peperoncino e tamarindo.\nLa maggior parte dei piatti sono basati su verdure e lenticchie.\nAll'interno dello stato vi sono variazioni regionali.\nKarnataka.\nLa cucina del Karnataka \u00e8 molto varia. Sicuramente la meno piccante dei 4 stati, c'\u00e8 un largo uso di sag\u00f9 e zucchero di palma. I piatti a base di verdure sono i pi\u00f9 popolari.\nLa cucina udupi \u00e8 parte integrante della cucina karnataka.\nLa cucina dello stato si pu\u00f2 ulteriormente suddividere in cucina karnataka settentrionale, della costa, meridionale e cucina Coorgi.\nKerala.\nLa cucina del Kerala usa anch'essa molto le verdure ma a causa di una forte presenza di cristiani e musulmani anche i piatti a base di carne sono molto comuni.\nPiatti a base di verdure: olan, paalpradaman, nendarangai chips, aviyal, pulissery, erucherri, sambar, rasam, kalan, upperis, pachady, kichadi.\nTamil.\nI Tamil hanno sia piatti piccanti che non. A parte i bramini e un paio di caste non bramine i Tamil mangiano cibo non vegetariano. Molti di questi piatti sono mangiati con riso al vapore, che \u00e8 il prodotto di base della regione.\nLa cucina Tamil raggruppa i piatti sotto cinque categorie leggermente sovrapponibili.\nPer primo vi sono i piatti che vanno necessariamente mischiati col riso come Kuzhambu, Sambhar, Paruppu, Rasam, Thayir, Kadaiyals .\nLa seconda categoria \u00e8 rappresentata dai contorni che accompagnano questa mistura come Kootu, Kari, Poriyal, Sottaceti, Papads\nLa terza categoria sono gli spuntini: vadai, bonda, bajji, zuppe, vari tipi di chutney, thayir pachadi.\nLa quarta categoria sono i dessert: come i Payasam, Kheer, Kesari\nLa quinta categoria comprende infine i pasti leggeri per la colazione e la cena: dosai, poori, tipi di pongal, tipi di uppma, idiyappam, aappam, adai, parotta, paniyaram etc"}
{"id": "4612992", "revid": "256896", "url": "https://it.wikipedia.org/wiki?curid=4612992", "title": "Conferenza Nazionale dei Vescovi del Brasile", "text": ""}
{"id": "4612993", "revid": "256896", "url": "https://it.wikipedia.org/wiki?curid=4612993", "title": "Conferenza Episcopale di Francia", "text": ""}
{"id": "4613000", "revid": "256896", "url": "https://it.wikipedia.org/wiki?curid=4613000", "title": "Conferenza Episcopale dell'Oceano Indiano", "text": ""}
{"id": "4613001", "revid": "256896", "url": "https://it.wikipedia.org/wiki?curid=4613001", "title": "Conferenza Episcopale regionale dell'Africa occidentale francofona", "text": ""}
{"id": "4613003", "revid": "256896", "url": "https://it.wikipedia.org/wiki?curid=4613003", "title": "Conferenza Episcopale venezuelana", "text": ""}
{"id": "4613004", "revid": "599013", "url": "https://it.wikipedia.org/wiki?curid=4613004", "title": "Isabelle Demongeot", "text": "Carriera.\nIn carriera ha vinto un titolo in singolare e nove titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio all'Open di Francia nel 1987 e nel 1992.\nIn Fed Cup ha disputato un totale di venti partite, vincendone dodici."}
{"id": "4613005", "revid": "256896", "url": "https://it.wikipedia.org/wiki?curid=4613005", "title": "Conferenza dei Vescovi latini nelle Regioni Arabe", "text": ""}
{"id": "4613006", "revid": "256896", "url": "https://it.wikipedia.org/wiki?curid=4613006", "title": "Conferenza Episcopale paraguaiana", "text": ""}
{"id": "4613008", "revid": "256896", "url": "https://it.wikipedia.org/wiki?curid=4613008", "title": "Conferenza Episcopale", "text": ""}
{"id": "4613010", "revid": "647919", "url": "https://it.wikipedia.org/wiki?curid=4613010", "title": "Conferenza Episcopale della Tanzania", "text": ""}
{"id": "4613011", "revid": "599013", "url": "https://it.wikipedia.org/wiki?curid=4613011", "title": "Honda Motor Football Club 1990-1991", "text": "Questa voce raccoglie le informazioni riguardanti il Honda Motor Football Club nelle competizioni ufficiali della stagione 1990-1991.\nStagione.\nDopo aver iniziato la stagione giungendo sino alle semifinali di coppa di Lega (dalla quale, nonostante l'eliminazione, usc\u00ec imbattuta vedendosi negare l'accesso in finale ai rigori), nel corso del campionato l'Honda Motor, nonostante una rosa composta interamente da giocatori dilettanti, fu in grado di competere con lo Yomiuri nella lotta al titolo nazionale, risultando fuori dai giochi con due giornate di anticipo. A met\u00e0 stagione la squadra disput\u00f2 la Coppa dell'Imperatore dove, dopo aver eliminato a fatica Fujitsu e Mitsubishi Motors, giunse sino alle semifinali dove fu estromesso dai futuri vincitori del Matsushita Electric.\nMaglie e sponsor.\nLe divise, prodotte dall'Adidas, recano sulla parte anteriore della maglia l'iscrizione Honda."}
{"id": "4613012", "revid": "256896", "url": "https://it.wikipedia.org/wiki?curid=4613012", "title": "Conferenza Episcopale del Pacifico", "text": ""}
{"id": "4613013", "revid": "256896", "url": "https://it.wikipedia.org/wiki?curid=4613013", "title": "Conferenza Episcopale regionale del Nordafrica", "text": ""}
{"id": "4613014", "revid": "256896", "url": "https://it.wikipedia.org/wiki?curid=4613014", "title": "Conferenza Generale (Chiesa di Ges\u00f9 Cristo dei Santi degli Ultimi Giorni)", "text": ""}
{"id": "4613017", "revid": "256896", "url": "https://it.wikipedia.org/wiki?curid=4613017", "title": "Unione Nazionale per la Lotta contro l'Analfabetismo", "text": ""}
{"id": "4613018", "revid": "256896", "url": "https://it.wikipedia.org/wiki?curid=4613018", "title": "Tasso di Istruzione degli Adulti", "text": ""}
{"id": "4613020", "revid": "2111144", "url": "https://it.wikipedia.org/wiki?curid=4613020", "title": "Comunicazione politica", "text": "La comunicazione politica indica una pratica comunicativa che pone in relazione tre diversi soggetti: il sistema politico, i mass media e i cittadini.\nAnalisi sociologica.\nQuesto tipo di comunicazione \u00e8 oggetto di studio a partire dagli anni cinquanta negli Stati Uniti d'America, e la disciplina ha in seguito interessato numerosi studiosi provenienti da varie nazioni. Non esiste una definizione univoca della materia, dal momento che essa viene osservata, descritta e analizzata da numerose discipline differenti, ed ogni qualvolta si tenta di darne una definizione organica non vi si riesce appieno, dal momento che il peso specifico dei diversi fenomeni ad essa correlati non \u00e8 distribuito equamente, alcuni fenomeni vengono enfatizzati a scapito di altri a seconda delle aree di ricerca volte ad osservarne gli effetti.\nLa comunicazione politica nasce dall'incontro di due insiemi di discipline: le scienze della comunicazione (comprendendo dunque sociologia, psicologia sociale, antropologia, semiotica e massmediologia) e le scienze politiche. La comunicazione politica inoltre, pu\u00f2 essere definita come \"lo scambio e il confronto dei contenuti di interesse pubblico-politico prodotti dal sistema dei media e dal cittadino-elettore\". In questo panorama il sistema politico pu\u00f2 essere visto come l'insieme di partiti, coalizioni, Parlamento, organi di governo e amministrazione, tutti interconnessi tra di loro. \nSoltanto quando vi saranno approcci volti a sistematizzare la svariata letteratura disponibile sull'argomento in modo da costituirne una scienza munita di fondamenta autonome, allora sar\u00e0 possibile definire con maggiore chiarezza l'argomento in questione. Al momento la letteratura scientifica sull'argomento si concentra su tematiche ad essa inerenti, ma specifiche, come ad esempio il rapporto tra mass media e sistema politico, oppure lo studio del linguaggio dei politici, o ancora lo studio degli effetti della comunicazione politica mediata sulla partecipazione e il voto da parte dei cittadini-elettori, o ancora l'analisi delle campagne elettorali dei partiti e dei vari candidati.\nLa comunicazione politica non \u00e8 soltanto di tipo verbale, ma anche relativa ad altri aspetti dell'agire umano, come il modo di porsi dinanzi ai cittadini, le strette di mano dopo un comizio elettorale (un modo per comunicare un senso di vicinanza al popolo), il modo di impostare i manifesti elettorali, i momenti simbolici forti durante una campagna elettorale. Inoltre, essa si manifesta principalmente se non solamente attraverso i media di massa. Pertanto, l'attore mediale \u00e8 quello pi\u00f9 importante nella comunicazione, perch\u00e9 consente l'incontro tra politici e cittadini, molto spesso in un tipo di comunicazione a senso unico, anche se i cittadini possono far sentire la propria voce attraverso vari strumenti, quali lettere ai ministeri, manifestazioni di protesta, comunicando con i politici tramite social network, leggi di iniziativa popolare, attraverso le rilevazioni sull'opinione pubblica mediante ricerche demoscopiche (sondaggi), e attraverso la scelta del voto.\nPratica politica.\nLa comunicazione politica \u00e8 inoltre anche una professione, dal momento che soprattutto in campagna elettorale i partiti ingaggiano personale esperto e conoscitore della materia, figure provenienti in gran parte dal mondo della pubblicit\u00e0, delle pubbliche relazioni e del marketing, allo scopo di guadagnare consenso presso l'opinione pubblica, misurata tramite lo strumento del sondaggio politico-elettorale.\nLe campagne elettorali sono da sempre l'argomento prediletto da chi si occupa dello studio di comunicazione politica, e ci\u00f2 \u00e8 dovuto soprattutto alla complessit\u00e0 dell'oggetto. Questo argomento spesso incontra elementi di marketing, ponendo l'elezione di un candidato come un prodotto da vendere, che offre un servizio ad una domanda proveniente da uno specifico target su cui tale partito si posiziona strategicamente, attraverso i suoi modi di agire e di comunicare al cittadino-elettore. \nGli elettori quindi valutano alcuni aspetti del candidato in base al suo \"essere\" e al suo \"fare\". Ci sono degli elementi dell'\"essere\" del candidato che gli elettori valutano con pi\u00f9 attenzione: la \"credibilit\u00e0\", intesa come il poter fare e il saper fare, e l\"'affidabilit\u00e0\", che invece riprende le capacit\u00e0 del dover fare e del voler fare. Nel primo caso, quello della credibilit\u00e0, gli elettori si chiedono se il futuro leader politico sar\u00e0 in grado di guidare le forze politiche e gestire i programmi; nel secondo caso, l'affidabilit\u00e0, esprime le qualit\u00e0 pi\u00f9 astratte del leader: l'onest\u00e0, la lealt\u00e0, la coerenza e l'impegno a mantenere le promesse.\nDopo le elezioni, residuerebbe uno spazio per la comunicazione politica, attinente alla messa in pratica delle promesse della campagna elettorale: ma \"in un\u2019azione politica presentata come se il momento della sua proclamazione valesse l\u2019azione (...) l\u2019azione amministrativa \u00e8 stata progressivamente \u00abseparata\u00bb dall\u2019azione politica, poich\u00e9 \u00e8 meno esposta e si inserisce nel tempo pi\u00f9 lungo e caotico della messa in pratica\". Il relativo ambito comunicativo \u00e8 quindi meno presidiato, dando luogo ad un dislivello qualitativo nel messaggio trasmesso agli elettori.\nNella linguistica.\nIl gergo politico registra un'evoluzione linguistica proprio nella sua valenza comunicativa: in passato, si lamentava che la carenza di contenuti fosse segnata dall'affermarsi del politichese, mentre oggi essa viene identificata con il populismo; vi \u00e8 per\u00f2 chi individua in ambedue i fenomeni una connessione, rappresentata dal prevalente prescindere dalla complessit\u00e0 del reale."}
{"id": "4613022", "revid": "256896", "url": "https://it.wikipedia.org/wiki?curid=4613022", "title": "Istituto Superiore di Scienze Religiose San Tommaso d'Aquino", "text": ""}
{"id": "4613024", "revid": "339392", "url": "https://it.wikipedia.org/wiki?curid=4613024", "title": "Fraternit\u00e0 Laica di San Domenico", "text": ""}
{"id": "4613025", "revid": "256896", "url": "https://it.wikipedia.org/wiki?curid=4613025", "title": "Pontificio Collegio Americano del Nord", "text": ""}
{"id": "4613027", "revid": "256896", "url": "https://it.wikipedia.org/wiki?curid=4613027", "title": "Pontificio Collegio Armeno", "text": ""}
{"id": "4613028", "revid": "256896", "url": "https://it.wikipedia.org/wiki?curid=4613028", "title": "Scuola Apostolica di Cesena", "text": ""}
{"id": "4613030", "revid": "256896", "url": "https://it.wikipedia.org/wiki?curid=4613030", "title": "Segretariato per i Brevi ai principi e per le lettere latine", "text": ""}
{"id": "4613033", "revid": "247222", "url": "https://it.wikipedia.org/wiki?curid=4613033", "title": "Libro dei fatti", "text": ""}
{"id": "4613050", "revid": "174925", "url": "https://it.wikipedia.org/wiki?curid=4613050", "title": "Studio1", "text": ""}
{"id": "4613053", "revid": "767487", "url": "https://it.wikipedia.org/wiki?curid=4613053", "title": "Trattato di Valen\u00e7ay", "text": "Il trattato di Valen\u00e7ay (11 dicembre 1813), che prende il nome dall'omonimo castello di propriet\u00e0 del ministro degli esteri francese Charles Maurice de Talleyrand, fu firmato da Antoine Ren\u00e9 Mathurin e Jos\u00e9 Miguel de Carvajal y Manrique per conto rispettivamente dell'impero francese e della monarchia spagnola. Inteso come fase preliminare di un trattato di pace completo tra Francia e Spagna, l'accordo permise la restaurazione di Ferdinando VII, imprigionato a Valen\u00e7ay dal 1808, sul trono di Spagna usurpato da Giuseppe Bonaparte.\nDescrizione.\nAll'interno del trattato si parlava anche di un armistizio che nessuno dei due, diffidando dell'avversario, aveva intenzione di rispettare. Sembra che Napoleone abbia anche ottenuto da Ferdinando la promessa, in un documento segreto a parte, che la monarchia spagnola avrebbe ordinato all'esercito di attaccare britannici e portoghesi, dato che Wellington continuava ad utilizzare la Spagna come base per gli attacchi alla Francia. In ogni caso, la Cortes di Cadice sciolse l'accordo una volta che Ferdinando ebbe raggiunto sano e salvo Madrid. La guerra d'indipendenza spagnola si sarebbe trascinata fino alla sconfitta finale di Napoleone contro le forze della sesta coalizione."}
{"id": "4613056", "revid": "287204", "url": "https://it.wikipedia.org/wiki?curid=4613056", "title": "Trattato di Valencay", "text": ""}
{"id": "4613058", "revid": "70647", "url": "https://it.wikipedia.org/wiki?curid=4613058", "title": "John Arundell, Secondo Barone Arundell di Trerice", "text": ""}
{"id": "4613060", "revid": "1993636", "url": "https://it.wikipedia.org/wiki?curid=4613060", "title": "Trattato di Finckenstein", "text": "Il trattato di Finckenstein, spesso scritto Finkenstein, fu siglato tra Francia e Persia (oggi Iran) all'interno del palazzo Finckenstein (Prussia orientale) il 4 maggio 1807, e diede vita all'alleanza franco-persiana.\nDescrizione.\nNapoleone Bonaparte garant\u00ec l'integrit\u00e0 della Persia, riconoscendo parte di Georgia ed altre terre orientali transcaucasiche come possessi di Fath Ali Shah, promettendo di fare il possibile per permettergli di riaverli. Napoleone promise anche di fornire allo sci\u00e0 armi, ufficiali e soldati. Dal punto di vista della Francia, invece, lo sci\u00e0 avrebbe dichiarato guerra al Regno Unito, al fine di espellere i britannici dalla Persia, e raggiungere un accordo con gli afghani creando un'alleanza franco-perso-afghana per l'invasione dell'India. Nonostante il trattato di Finckenstein, la Francia non riusc\u00ec nei suoi obiettivi, e nessuno dei termini del trattato fu rispettato. Il 12 marzo 1809 il Regno Unito firm\u00f2 con la Persia un accordo che port\u00f2 all'espulsione dei francesi."}
{"id": "4613083", "revid": "1543377", "url": "https://it.wikipedia.org/wiki?curid=4613083", "title": "Gracias a la vida (Voces unidas por Chile)", "text": "Gracias a la vida \u00e8 un singolo di artisti vari, pubblicato nel 2010.\nDescrizione.\nSi tratta di una speciale cover della canzone omonima, composta dalla cantautrice Violeta Parra, eseguita da vari artisti internazionali raggruppati come Voces Unidas por Chile e pubblicata su CD singolo da Warner Music nel 2010, realizzato con lo scopo di raccogliere fondi per l'associazione no-profit \"Habitat for Humanity\", in solideriet\u00e0 alle vittime del terremoto del Cile del 2010.\nProduzione.\nGli artisti hanno dato vita ad un gruppo chiamato Voces unidas por Chile, realizzato con lo scopo di raccogliere fondi per l'associazione no-profit \"Habitat for Humanity\", che si occupa di fornire alloggi alle famiglie in difficolt\u00e0 in vari paesi, tra cui il Cile, devastato in seguito al terremoto, avvenuto il 27 febbraio 2010.\nTutti gli artisti impegnati nel progetto si sono esibiti a titolo gratuito e tutti i proventi del progetto verranno destinati alla popolazione colpita dal terremoto.\nIl cantante cileno Beto Cuevas, ideatore del progetto ha iniziato a contattare vari artisti famosi, in seguito il produttore Humberto Gatica e cos\u00ec l'iniziativa ha preso forma. Per primi sono stati chiamati gli artisti dell'America Latina e poi altri tra cui Laura Pausini, Alejandro Sanz, Juanes, Julieta Venegas, Juan Luis Guerra, Michael Bubl\u00e9, Miguel Bos\u00e9. Il 9 maggio Beto Cuevas ha iniziato le registrazioni della canzone a Los Angeles. Dopo ha inviato le registrazioni a tutti gli artisti per poi completarle seperatamente.\nDistribuzione.\nIl brano viene trasmesso in radio dal 4 maggio 2010 (solo in Cile) e venduto nei negozi dal 12 maggio in un CD singolo prodotto dall'etichetta \"Warner Music\" solo in Cile, accompagnato da un video in cui tutti gli artisti raccontano le loro opinioni sul terremoto. Inoltre viene distribuito negli store digitali oltre che in Cile, in Italia, negli Stati Uniti, Messico e America Latina al prezzo di 0.99 euro.\nLa canzone era pronta per essere pubblicata il 22 aprile 2010, ma \u00e8 stata rinviata dato che sulla canzone non era ancora stata incisa la voce di Shakira."}
{"id": "4613087", "revid": "110157", "url": "https://it.wikipedia.org/wiki?curid=4613087", "title": "I fiammiferi svedesi", "text": "I fiammiferi svedesi \u00e8 un romanzo di Robert Sabatier del 1969. \u00c8 stato tradotto in italiano da Gioia Zannino Angiolillo per la casa editrice Rizzoli nel 1972."}
{"id": "4613088", "revid": "1305772", "url": "https://it.wikipedia.org/wiki?curid=4613088", "title": "Gracias a la vida (disambigua)", "text": "Gracias a la vida \u00e8 una canzone di Violeta Parra, il titolo pu\u00f2 riferirsi anche a:"}
{"id": "4613097", "revid": "124155506", "url": "https://it.wikipedia.org/wiki?curid=4613097", "title": "Alessandro Gnocchi", "text": "Biografia.\nAlessandro Gnocchi, laureato in storia e filosofia, \u00e8 giornalista professionista e scrittore di tematiche religiose nell'ambito della letteratura contemporanea. \u00c8 dell'opera letteraria di Giovannino Guareschi che ha approfondito in una decina di saggi. Oltre ai personaggi della saga di \"Don Camillo\" ha studiato i personaggi delle opere di Carlo Collodi, Arthur Conan Doyle, Georges Simenon e John Ronald Reuel Tolkien.\nCollabora con i quotidiani \"Il Giornale\", \"Il Foglio\", \"La Verit\u00e0\" e la rivista di apologetica cattolica \"Il Timone\".\nIn coppia con Mario Palmaro ha scritto numerosi libri di apologetica cattolica. Insieme a Eugenio Corti (autore de \"Il cavallo rosso\") ha presenziato al matrimonio di Palmaro come testimone di nozze.\nLa rubrica a Radio Maria e la sospensione.\nHa tenuto a Radio Maria una rubrica mensile intitolata \"Uomini e Letteratura: incontri alla luce del Vangelo\".\nLa rubrica \u00e8 stata sospesa in seguito alla pubblicazione di un articolo su \"Il Foglio\" del 9 ottobre 2013 scritto con Mario Palmaro e critico nei confronti di Papa Francesco. Ne hanno dato notizia i due conduttori sulle colonne dello stesso quotidiano . La vicenda ha ricevuto attenzione mediatica \nOpere.\nLibri sull'opera di Giovannino Guareschi:\nAltri libri:\nLibri scritti con Mario Palmaro:"}
{"id": "4613102", "revid": "71155", "url": "https://it.wikipedia.org/wiki?curid=4613102", "title": "Bonfanti", "text": ""}
{"id": "4613104", "revid": "60066568", "url": "https://it.wikipedia.org/wiki?curid=4613104", "title": "Spine elastiche", "text": ""}
{"id": "4613109", "revid": "1318658", "url": "https://it.wikipedia.org/wiki?curid=4613109", "title": "Ooh La La (Britney Spears)", "text": "Ooh La La \u00e8 un brano musicale della cantante Britney Spears, pubblicato il 17 giugno 2013 come singolo di lancio della colonna sonora del film d'animazione \"I Puffi 2\".\nIl brano \u00e8 stato scritto da Dr. Luke, Ammo, Cirkut, Lola Blanc, Fransisca Hall, Bonnie McKee e Jacob Kasher Hindlin. \u00c8 stato prodotto da Dr. Luke, Cirkut e Ammo.\nIl video musicale \u00e8 stato pubblicato sul canale YouTube della Spears l'11 luglio 2013.\nDescrizione.\nIl brano \u00e8 stato scritto da Ammo, Fransisca Hall e Lola Blanc, e doveva essere il singolo di debutto di quest'ultima.\nDopo alcune richieste da parte del produttore Dr. Luke, \u00e8 stato raggiunto un accordo che ha permesso alla Spears di registrare il brano.\nDr. Luke ha collaborato con altri scrittori come Cirkut, Jacob Kasher e Bonnie McKee, per riscrivere il testo e renderlo pi\u00f9 adatto ai bambini.\nLa produzione del brano \u00e8 stata affidata allo stesso Dr. Luke, Cirkut e Ammo.\nBritney Spears ha scelto di registrare il brano per contribuire alla colonna sonora del film d'animazione \"I Puffi 2\" perch\u00e9, a suo dire, lei ha \"sempre amato i Puffi sin da bambina\" e ora i suoi figli \"sono i pi\u00f9 grandi fan de \"I Puffi\"\".\nVideo musicale.\nIl video musicale \u00e8 stato girato a giugno ed \u00e8 stato diretto da Marc Klasfeld.\nNel video compaiono anche i figli della Spears, Sean Preston e Jayden James Federline, e vi \u00e8 anche una breve comparsa della nipote della Spears, Maddie Aldridge, figlia di Jamie Lynn Spears.\nIl video \u00e8 stato pubblicato sul canale YouTube e Vevo della Spears l'11 luglio 2013.\nIl video si apre con la Spears e i suoi figli al cinema, mentre guardano una scena tratta dal finale del film \"I Puffi 2\".\nAd un certo punto il malvagio Gargamella lancia un incantesimo che colpisce accidentalmente la cantante, la quale si ritrova catapultata all'interno dello schermo del cinema, nel villaggio dei Puffi.\nInizia il brano e il video alterna scene dove la cantante balla e canta con altre scene del film, inquadrando qualche volta anche i Puffi mentre ballano al ritmo del brano.\nAccoglienza.\n\"Ooh La La\" ha ricevuto valutazioni generalmente positive dalla critica.\nDan Reilly di \"Rolling Stone\" ha voluto sottolineare l'orecchiabilit\u00e0 del brano, dicendo \"Ora che l'avete ascoltato, provate a farlo uscire dalla vostra testa\".\nBrian Mansfield di \"USA Today\" asserisce che \"Il brano per bambini di Mamma Spears \u00e8 energetico a tal punto da sembrare iperattivo, passando da una parte rap a un ritornello accompagnato da una chitarra acustica, fino ad un frizzante ed elettronico breakdown. Puffantastico? Forse\"."}
{"id": "4613115", "revid": "767487", "url": "https://it.wikipedia.org/wiki?curid=4613115", "title": "Ramchandra Balaram Parab", "text": "Caratteristiche tecniche.\nEra un attaccante dotato di un buon controllo di palla e di un buon dribbling; aveva un tiro preciso e potente, che in carriera gli ha consentito di segnare molte reti con dei tiri da fuori area.\nCarriera.\nClub.\nHa giocato per diversi anni nel campionato indiano.\nNazionale.\nHa partecipato con la Nazionale indiana ai Giochi olimpici di Londra nel 1948, giocando nell'unica partita disputata dalla sua Nazionale, persa per 2-1 contro la Francia il 31 luglio 1948; la partita in questione \u00e8 anche stata la prima partita ufficiale di calcio disputata dalla Nazionale indiana."}
{"id": "4613116", "revid": "599013", "url": "https://it.wikipedia.org/wiki?curid=4613116", "title": "Bellei", "text": ""}
{"id": "4613126", "revid": "63756", "url": "https://it.wikipedia.org/wiki?curid=4613126", "title": "Smart pointer", "text": "Gli smart pointers (letteralmente \"puntatori intelligenti\") sono oggetti del linguaggio C++ che facilitano l'utilizzo dei puntatori. Lo scopo principale di uno smart pointer \u00e8 quello di provvedere una cancellazione automatica della memoria. Non facendo parte delle caratteristiche del C++ gli Smart Pointers vengono forniti attraverso librerie (tra cui quella standard), e pertanto non possono sostituirsi completamente alla gestione della memoria cos\u00ec come avviene per i linguaggi con Garbage Collection. Sono elencati qui di seguito i principali tipi di Smart Pointers ad oggi diffusi e ampiamente approvati dalla comunit\u00e0."}
{"id": "4613128", "revid": "1833487", "url": "https://it.wikipedia.org/wiki?curid=4613128", "title": "Inno del Primo Maggio", "text": "L'Inno del Primo Maggio, chiamato anche Vieni o maggio o Canzone del maggio, \u00e8 un canto anarchico e socialista, scritto da Pietro Gori sulla melodia del \"Va, pensiero\", il coro del \"Nabucco\" di Giuseppe Verdi.\nStoria.\nGori la scrisse nel 1892, nel carcere milanese di San Vittore, dove era stato rinchiuso preventivamente: il testo fu scritto in prossimit\u00e0 del mese di maggio, per celebrare i Fasci siciliani (cui probabilmente si fa riferimento nel testo del canto). Lo defin\u00ec \"bozzetto drammatico in un atto\" col titolo di \"Primo Maggio\"; avrebbe riscosso subito successo, specialmente fra gli immigrati italiani negli Stati Uniti dove Gori and\u00f2 pi\u00f9 tardi. A Paterson, il luogo pi\u00f9 frequentato dagli anarchici americani (anche Gaetano Bresci visse l\u00ec) Gori rappresent\u00f2 il bozzetto anche come attore, e cos\u00ec fece in molte altre citt\u00e0, tra cui Chicago, dove il primo maggio si ricordavano appunto i cinque anarchici impiccati, in seguito alla rivolta seguita allo sciopero organizzato per ottenere la giornata lavorativa di otto ore. Alla fine del Prologo del Primo Maggio, il coro cantava l'Inno del Primo Maggio, che sarebbe divenuto il canto privilegiato della ricorrenza. L'Inno \u00e8 cantato spesso a manifestazioni anarchiche, come il Primo Maggio di Carrara, anche con variazioni popolari della melodia. I versi finali furono incisi, con altre epigrafi, sul cippo commemorativo di Felice Cascione (partigiano comunista autore di \"Fischia il vento\") ad Alto, in localit\u00e0 Fontane: \"date fiori al ribelle caduto / con lo sguardo rivolto all'aurora / al vegliardo che lotta e lavora / al veggente poeta che muor\". L'ultimo verso \u00e8 un riferimento probabile a Goffredo Mameli, il patriota e poeta autore dell'inno nazionale italiano, qui celebrato da Gori come un combattente per la libert\u00e0 (cadde per difendere la Repubblica Romana del 1849).\nTesto.\nVieni o Maggio t'aspettan le genti\nti salutano i liberi cuori\ndolce Pasqua dei lavoratori\nvieni e splendi alla gloria del sol\nSquilli un inno di alate speranze\nal gran verde che il frutto matura\na la vasta ideal fioritura\nin cui freme il lucente avvenir\nDisertate o falangi di schiavi\ndai cantieri da l'arse officine\nvia dai campi su da le marine\ntregua tregua all'eterno sudor!\nInnalziamo le mani incallite\ne sian fascio di forze fecondo\nnoi vogliamo redimere il mondo\ndai tiranni de l'ozio e de l'or\nGiovinezze dolori ideali\nprimavere dal fascino arcano\nverde maggio del genere umano\ndate ai petti il coraggio e la f\u00e8\nDate fiori ai ribelli caduti\ncollo sguardo rivolto all'aurora\nal gagliardo che lotta e lavora\nal veggente poeta che muor!"}
{"id": "4613142", "revid": "287204", "url": "https://it.wikipedia.org/wiki?curid=4613142", "title": "Draft NFL 1949", "text": "Il Draft NFL 1949 si \u00e8 tenuto il 21 dicembre 1948 al Bellevue-Stratford Hotel di Philadelphia.\nHall of Fame.\nAll'annata 2013, quattro giocatori della classe del Draft 1949 sono stati inseriti nella Pro Football Hall of Fame:"}
{"id": "4613152", "revid": "1779341", "url": "https://it.wikipedia.org/wiki?curid=4613152", "title": "Joachim Bl\u00fcher", "text": "Dal 2002 \u00e8 direttore dell'Accademia Tedesca di Roma Villa Massimo.\nBiografia.\nDopo aver conseguito la maturit\u00e0 nel 1974, Joachim Bl\u00fcher svolge il servizio civile presso i Beni Culturali della citt\u00e0 di Magonza nell\u2019area della tutela del patrimonio archeologico. Successivamente studia storia dell\u2019arte e archeologia a Magonza, Vienna, Roma e Bonn. Nel 1989 consegue il dottorato di ricerca presso la Rheinische Friedrich-Wilhelm-Universit\u00e4t Bonn con una tesi su \"La precedente rotonda di S. Martino \u2013 La Gerusalemme Celeste nella Bonn del XII secolo\". Durante gli studi universitari lavora come restauratore in ambito archeologico in Germania e in Francia. Sempre in quel periodo si impegna come fotografo e curatore di esposizioni internazionali di design per gioielli della Galleria Birgitta Knauth di Bonn. \nIl gallerista e la galleria Joachim Bl\u00fcher.\nDal 1989 al 1993 Bl\u00fcher lavora per la \"Galleria Michael Werner\", Colonia e New York. Dal 1993 dirige la \"Galleria Joachim Bl\u00fcher\" sita nella Gertrudenstra\u00dfe 7 a Colonia. Qui espone artisti come Georg Baselitz, Sigmar Polke, A.R. Penck, J\u00f6rg Immendorff e Per Kirkeby, ma rappresenta anche artisti pi\u00f9 giovani come Jean-Michel Alberola, Siegfried Anzinger, Saskia Niehaus, Peter Roesch, Dirk Sommer e Barbara Camilla Tucholski.\nNel 1994 Bl\u00fcher espone nella sua galleria una piccola selezioni di disegni di Victor Hugo. In \"Intime Protokolle der Phantasie \u2013 Der Romancier Victor Hugo als Zeichne\"r (trad. lett. \u201cIntimi protocolli della fantasia \u2013 Il romanziere Victor Hugo come disegnatore\u201c) presenta 27 opere di piccolo formato tratte dalla poco nota opera grafica del romanziere, altrimenti conservata principalmente presso la Biblioth\u00e8que Nationale di Parigi.\nNel 1994 e nel 1996 Benjamin Katz espone presso la Galleria Bl\u00fcher. Nel 1998 e nel 2001 Joachim Bl\u00fcher presenta le fotografie di Jaroslav Poncar. Nel 2001 \u00e8 la volta delle immagini del fotogiornalista Thomas Rabsch.\nDirettore di Villa Massimo.\nNel 2002 l\u2019allora Ministro per la cultura Julian Nida-R\u00fcmelin nomina Joachim Bl\u00fcher direttore di Villa Massimo, l\u2019Accademia Tedesca Roma, affidandogli l\u2019incarico di rilanciare l\u2019ente con l\u2019obiettivo, tra l\u2019altro, di rafforzare la reputazione dell\u2019Accademia come istituzione per la promozione di artisti tedeschi di grande talento e metterla in stretto contatto con la scena culturale romana.\nBl\u00fcher spicca tra i 160 aspiranti alla direzione anche per la sua fluente conoscenza della lingua italiana. Dopo aver gi\u00e0 vissuto a Roma, all\u2019inizio degli anni 1980, ritorna a viverci con la moglie Birgitta Knauth, titolare di una galleria d\u2019arte per gioielli a Bonn, e i loro due figli, per assumere la direzione dell\u2019Accademia dal 1\u00ba settembre 2002. In quello stesso anno, proprio a Villa Massimo, un gatto, Rosso, sceglie di aggregarsi alla famiglia Bl\u00fcher. Questo gatto appare come figura letteraria nei testi di Sibylle Lewitscharoff, Katja Lange-M\u00fcller, Jan Wagner o Hanns-Josef Ortheil. Nel 2003 accoglie i primi borsisti di Villa Massimo all\u2019insegna del \u201cSchluss mit dem Dornr\u00f6schenschlaf\u201c, per risvegliare l\u2019Accademia dal suo sonno di bella addormentata. Bl\u00fcher, considerato un ottimo mediatore e maestro nella messa in scena, organizza numerosi eventi come feste estive, mostre, concerti e letture. Anche la cerimonia di conferimento del premio cinematografico il Globo d\u2019oro si svolge regolarmente nella cornice di Villa Massimo. In questo modo \u00e8 stato possibile suscitare a Roma maggior interesse per l\u2019istituzione tedesca.\nLa notte di Villa Massimo.\nNel 2007 Joachim Bl\u00fcher inventa la \u201cNotte di Villa Massimo\u201c: ogni anno a febbraio, nel Martin-Gropius-Bau di Berlino, i borsisti presentano sotto forma di letture, mostre e concerti i loro lavori realizzati durante il soggiorno romano.\nBorsa di studio per le arti pratiche.\nCon le cosiddette \u201cborse di studio per le arti pratiche\u201c, Bl\u00fcher propone anche di aprire Villa Massimo a chi non \u00e8 artista in senso stretto ma opera in ambiti professionali che \u201ccorrispondono alle arti\u201c. Tra i borsisti di arti pratiche anche Sasha Waltz, Jim Rakete e Till Br\u00f6nner, Martin Helmchen e l\u2019organaro Philipp Casper Andreas Klais. Sono stati resi possibili anche i soggiorni del tipografo Friedrich Forssman, della direttrice d\u2019opera Valentina Simeonova, dello stampatore d\u2019arte Till Verclas e del fornaio Josef Wagner. Anche Konstantin Grcic, Barbara Klemm, Stefan Sagmeister e Peter Zizka sono stati borsisti di arti pratiche di Villa Massimo. \nJoachim Bl\u00fcher \u00e8 ad oggi l\u2019unico direttore di Villa Massimo che concluder\u00e0 il suo mandato dopo 17 anni di regolare servizio. Nel 2020 \u00e8 stato insignito del Bundesverdienstkreuz am Bande (\"Croce al merito federale\") per i suoi meriti.\nFamiglia.\nJoachim Bl\u00fcher proviene da una vecchia famiglia di avvocati e politici. Il bisnonno Carl Wilhelm Bl\u00fcher (1790 \u2013 1857) era un avvocato tedesco e membro della Seconda Camera dell\u2019Assemblea cittadina del Regno di Sassonia, la bisnonna Jenny Bl\u00fcher era sposata con Kurt Sorge. Bernhard Bl\u00fcher (1864 \u2013 1938), sindaco di Dresda, era il suo prozio. Bl\u00fcher \u00e8 sposato con Birgitta Knauth, titolare dell\u2019omonima galleria d\u2019arte per gioielli a Bonn, e ha due figli grandi. "}
{"id": "4613158", "revid": "1573940", "url": "https://it.wikipedia.org/wiki?curid=4613158", "title": "Neochmia phaeton", "text": "Il diamante rosso o diamante fetonte (\"Neochmia phaeton\" ) \u00e8 un uccello passeriforme della famiglia degli Estrildidi.\nTassonomia.\nSe ne riconoscono due sottospecie:\nIn passato venivano riconosciute altre due sottospecie di diamante rosso (\"Neochmia phaeton albiventer\" comprendente le popolazioni della penisola di Capo York e \"Neochmia phaeton iredalei\" diffusa nella porzione meridionale dell'areale occupato dalla specie), attualmente accorpate rispettivamente alla sottospecie \"evangelinae\" e alla sottospecie nominale.\nIl nome scientifico di questa specie deriva dal mito greco di Fetonte, figlio di Apollo e Climene che os\u00f2 guidare il carro del sole, in riferimento alla colorazione rossa fiammante dell'area ventrale di questi uccelli.\nDistribuzione e \"habitat\".\nIl diamante fetonte occupa la fascia costiera dell'Australia orientale, dal Queensland nord-orientale alla penisola di Capo York: la specie \u00e8 inoltre diffusa in Nuova Guinea meridionale e sud-orientale.\nRispetto alla maggior parte delle altre specie di diamanti australiani, questi uccelli sono maggiormente legati alle aree umide: li si trova principalmente nei pressi di canneti, corsi d'acqua e aree paludose, con adeguata copertura vegetale (soprattutto \"Pandanus\", ai quali la specie \u00e8 strettamente legata) e presenza di radure erbose pi\u00f9 o meno estese. La specie non teme eccessivamente l'uomo, anzi ha beneficiato dell'antropizzazione di alcune aree estendendo il proprio areale anche alle risaie e alle aree coltivate con sistemi d'irrigazione e cisterne.\nDescrizione.\nDimensioni.\nMisura fino a 14\u00a0cm di lunghezza, dei quali circa la met\u00e0 spettano alla lunga coda.\nAspetto.\nSi tratta di un uccellino dalla forma slanciata, munito di un forte becco e di una lunga coda cuneiforme.\nLa colorazione \u00e8 grigia su vertice, nuca, collo, dorso, ali e codione, mentre la faccia, il petto, i fianchi la porzione superiore del ventre, il codione e la facciata superiore della coda sono di un bel colore rosso cremisi, che compare anche sulle remiganti, mentre il basso ventre, il sottocoda e la facciata inferiore di quest'ultima sono nerastri nella sottospecie nominale e biancastri nella sottospecie \"evangelinae\". All'attaccatura delle ali sono presenti dei puntini bianchi. Gli occhi sono bruno-olivacei, le zampe sono di colore carnicino, il becco \u00e8 rosso corallo.\nIn questa specie \u00e8 presente un dimorfismo sessuale piuttosto marcato, in quanto nella femmina la colorazione rossa si limita alla faccia, alla coda e alle sfumature sulle ali, sebbene siano presenti variazioni individuali nell'estensione del rosso anche piuttosto nette in entrambi i sessi.\nBiologia.\nA differenza di molte specie di diamanti australiani, anche congeneri, il diamante fetonte \u00e8 una specie scarsamente sociale, che tende a muoversi in gruppi familiari di modeste dimensioni (meno di una decina d'individui) spostandosi fra la vegetazione alla ricerca di cibo e acqua. Questi uccelli sono piuttosto vivaci e muovono continuamente la coda per segnalare il proprio stato d'animo, innalzandola quasi perpendicolarmente al corpo in caso di eccitazione e muovendola lateralmente in caso di nervosismo.\nAlimentazione.\nSi tratta di uccelli essenzialmente granivori, che prelevano il cibo (principalmente piccoli semi di graminacee, privilegiando quelli ancora immaturi) in massima parte direttamente dalla pianta, mentre \u00e8 difficile che essi cerchino il cibo al suolo. I diamanti fetonte integrano inoltre la propria dieta con germogli, bacche e frutti, e soprattutto durante la stagione riproduttiva cacciano attivamente per nutrirsene anche piccoli insetti ed artropodi.\nRiproduzione.\nLa stagione degli amori cade fra i mesi di gennaio e aprile, vale a dire durante la seconda met\u00e0 della stagione delle piogge; in alcune zone dell'areale occupato dalla specie (principalmente nelle aree antropizzate), tuttavia, essa si estende anche fino a giugno. Il maschio corteggia insistentemente la femmina saltellandole intorno ed arruffando le penne di testa, petto e fianchi, in modo tale da mettere ben in mostra la colorazione rossa del corpo, tenendo un filo d'erba o una pagliuzza di materiale vegetale nel becco e al contempo emettendo un basso canto cinguettato: quando la femmina \u00e8 pronta all'accoppiamento, lo segnala accovacciandosi e spostando lateralmente la coda.\nIl nido viene costruito con fili d'erba ed altro materiale fibroso di origine vegetale intrecciati a formare una struttura sferica ubicata nel folto della vegetazione, all'interno della quale la femmina depone 5-8 uova che vengono covate da ambedue i genitori per circa due settimane: i \"pulli\" sono ciechi ed implumi alla nascita, e vengono accuditi e nutriti da ambedue i genitori. Essi sono in grado d'involarsi a circa tre settimane dalla schiusa, tuttavia tendono a rimanere coi genitori senza allontanarsi troppo dal nido per un'altra decina di giorni, dopodich\u00e9 vengono in genere scacciati dal maschio, che nel frattempo assieme alla femmina si appresta generalmente a portare avanti una nuova covata.\nDurante l'intero periodo riproduttivo le coppie rimangono rigidamente isolate, ed in particolare il maschio si dimostra estremamente aggressivo nei confronti di eventuali intrusi, conspecifici e non, che vengono inseguiti e messi in fuga con colpi di becco e caratteristici fischi minacciosi: questa caratteristica comportamentale, l'origine e le motivazioni della quale non sono ancora chiare, \u00e8 risultata piuttosto dannosa per l'allevamento in cattivit\u00e0 di questi uccelli, in quanto durante il periodo riproduttivo il maschio \u00e8 in grado di ferire gravemente quanto improvvisamente sia eventuali coinquilini che la stessa femmina (molto meno aggressiva) o i nidiacei."}
{"id": "4613159", "revid": "123592451", "url": "https://it.wikipedia.org/wiki?curid=4613159", "title": "Bermuda ai Giochi della XIX Olimpiade", "text": "Bermuda partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 16 atleti impegnati in due discipline: atletica leggera e vela. Fu la settima partecipazione di questo paese ai Giochi. Non fu conquistata nessuna medaglia."}
{"id": "4613162", "revid": "122315", "url": "https://it.wikipedia.org/wiki?curid=4613162", "title": "Diamante fetonte", "text": ""}
{"id": "4613163", "revid": "122315", "url": "https://it.wikipedia.org/wiki?curid=4613163", "title": "Diamante rosso", "text": ""}
{"id": "4613167", "revid": "1543377", "url": "https://it.wikipedia.org/wiki?curid=4613167", "title": "Bolivia ai Giochi della XIX Olimpiade", "text": "La Bolivia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di quattro atleti impegnati in tre discipline: canoa, equitazione e tiro. Fu la terza partecipazione di questo paese ai Giochi estivi. Non fu conquistata nessuna medaglia."}
{"id": "4613168", "revid": "212348", "url": "https://it.wikipedia.org/wiki?curid=4613168", "title": "Rebecca Shoichet", "text": "Attualmente lavora per la Ocean Productions a Vancouver.\n\u00c8 nota per il lavoro di doppiaggio svolto nelle serie animate \"InuYasha\", \"Mobile Suit Gundam\", \"Nana\" e nel lungometraggio animato \"My Little Pony - Equestria Girls\"."}
{"id": "4613175", "revid": "93556", "url": "https://it.wikipedia.org/wiki?curid=4613175", "title": "Partito del Progresso e del Socialismo", "text": "Il Partito del Progresso e del Socialismo (; ) \u00e8 un partito politico marocchino di orientamento socialista democratico fondato nel 1974 dal leader comunista Ali Yata, sulle radici del \"Partito della Liberazione e del Socialismo\", a sua volta nato dal disciolto Partito Comunista Marocchino."}
{"id": "4613178", "revid": "767487", "url": "https://it.wikipedia.org/wiki?curid=4613178", "title": "Midsummer Night in Sardinia", "text": "Midsummer Night in Sardinia \u00e8 un album di Andrea Parodi, realizzato con la collaborazione di Al Di Meola e pubblicato nel 2005."}
{"id": "4613181", "revid": "92723", "url": "https://it.wikipedia.org/wiki?curid=4613181", "title": "Serhiy Husyev", "text": ""}
{"id": "4613182", "revid": "1318658", "url": "https://it.wikipedia.org/wiki?curid=4613182", "title": "Mugby Junction", "text": "Mugby Junction \u00e8 una raccolta di racconti brevi scritti nel 1866 da Charles Dickens e dai suoi collaboratori Charles Collins, Amelia B. Edwards, Andrew Halliday, e Hesba Stretton.\nLa raccolta venne pubblicata per la prima volta all'interno dell'edizione natalizia della rivista \"All the Year Round\". Dickens scrisse la maggior parte dei racconti, incluso il frammento narrativo nel quale \"il gentiluomo dal nulla\", passata gran parte della sua vita in clausura nella ditta Barbox Brothers &amp; Co., fa uso della propria nuova libert\u00e0 acquisita andando in pensione, esplorando la linea ferroviaria che collega Mugby Junction. I collaboratori di Dickens contribuirono ognuno individualmente con la stesura di un racconto alla raccolta.\nLa raccolta comprende la celebre storia di fantasmi \"Il segnalatore\" \"(The Signal-Man)\" che vede la presenza di uno spettro vicino all'imbocco di un tunnel. \"L'uomo dei segnali\" del titolo racconta la storia di un fantasma che lo perseguita. Ogni apparizione spettrale precede, ed \u00e8 foriera di, un tragico evento sulla tratta ferroviaria dove lavora l'uomo. Il lavoro del segnalatore si svolge nelle vicinanze di una profonda galleria che sbocca su una linea isolata, da dove egli controlla il passaggio dei vari treni. Quando si verifica un pericolo, il suo collega lo avverte via telegrafo per dare l'allarme. Per tre volte, egli riceve l'avvertimento da parte dello spettro di un pericolo imminente attraverso il suono di una campana che solo lui pu\u00f2 udire. Ogni avvertimento \u00e8 seguito dall'apparizione del fantasma, e infine da un terribile incidente.\nIl primo incidente coinvolge due treni che si scontrano violentemente l'uno con l'altro all'interno della galleria. \u00c8 risaputo che Dickens bas\u00f2 l'incidente sul reale disastro ferroviario del Clayton Tunnel avvenuto nel 1861, cinque anni prima della stesura del racconto. I lettori del 1866 avevano ancora ben chiaro in mente il ricordo di questo grande disastro. Il secondo avvertimento indica la misteriosa morte di una giovane donna su un treno di passaggio. L'avvertimento finale, \u00e8 la premonizione della morte dello stesso segnalatore.\nUn altro racconto tratta di un episodio autobiografico accaduto a Dickens alla stazione ferroviaria di Rugby nel Warwickshire. Una delle storie satireggia i punti di ristoro, dove l'autore venne umiliato dal proprietario di uno di questi, quando, avendo ordinato una tazza di caff\u00e8, si vide negare la zuccheriera fino al pagamento, chiaramente non essendo stato riconosciuto come il celebre scrittore che era."}
{"id": "4613185", "revid": "729019", "url": "https://it.wikipedia.org/wiki?curid=4613185", "title": "Nor-Am Cup 2014", "text": "La Nor-Am Cup 2014 \u00e8 stata la 37\u00aa edizione della manifestazione organizzata dalla Federazione Internazionale Sci. \u00c8 iniziata a Loveland negli Stati Uniti per gli uomini il 23 novembre 2013 e per le donne il 2 dicembre, in entrambi i casi con un slalom gigante. La competizione si \u00e8 conclusa il 16 marzo: per gli uomini a Calgary, in Canada, con uno slalom speciale e per le donne a Nakiska, ancora in Canada, con uno slalom gigante.\nIn campo maschile sono state disputate 28 delle 29 gare in programma (4 discese libere, 5 supergiganti, 8 slalom giganti, 8 slalom speciali, 3 supercombinate), in 7 diverse localit\u00e0. Lo statunitense Ryan Cochran-Siegle si \u00e8 aggiudicato la classifica generale; i suoi connazionali Bryce Bennett e Colby Granstrom hanno vinto rispettivamente quelle di discesa libera e di slalom speciale, i canadesi Tyler Werry, Dustin Cook ed Erik Read rispettivamente quelle di supergigante, di slalom gigante e di combinata. Lo statunitense Jared Goldberg era il detentore uscente del trofeo generale.\nIn campo femminile sono state disputate 28 delle 29 gare in programma (4 discese libere, 5 supergiganti, 8 slalom giganti, 8 slalom speciali, 3 supercombinate), in 7 diverse localit\u00e0. La canadese Madison Irwin si \u00e8 aggiudicata sia la classifica generale, sia quella di combinata (a pari merito con la connazionale Mikaela Tommy); le statunitensi Katie Ryan, Abby Ghent e Lila Lapanja hanno vinto rispettivamente quelle di discesa libera, di supergigante e di slalom speciale, la canadese Candace Crawford quella di slalom gigante. La statunitense Megan McJames era la detentrice uscente del trofeo generale.\nUomini.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata\nDonne.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nSC = supercombinata"}
{"id": "4613186", "revid": "834", "url": "https://it.wikipedia.org/wiki?curid=4613186", "title": "Cucina telugu", "text": "La cucina telugu \u00e8 una cucina dell'India meridionale del popolo telugu dello stato dell'Andhra Pradesh e dei Telugu che vivono in Karnataka e Tamil Nadu ma con piccole differenze a causa delle influenze locali.\nMolto conosciuta per i suoi piatti piccanti e speziati, la cucina \u00e8 molto varia a causa della vasta diffusione di questo popolo in diverse aree geografiche.\nLo stato \u00e8 il pi\u00f9 grande produttore di peperoncino rosso e riso dell'India.\nNei loro men\u00f9 si pu\u00f2 trovare cibo a base di pesce, carne e verdure.\nIl pomodoro e il tamarindo sono usati per fare il curry.\nSono molto importanti i sottaceti anch'essi speziati e piccanti.\nVarianti regionali.\nAndhra costiero.\nLa regione costiera di Andhra \u00e8 dominata dai delta dei fiumi Godavari e Krishna e si affaccia sulla Baia del Bengala. Quindi, riso, dal, e pesce sono la dieta principale delle persone che vi vivono.\nLa regione una delle pi\u00f9 grandi produttrici di riso e chili. La regione di Nellore nella parte meridionale ha una cucina che si differenzia particolarmente dalla regione di Uttarandhra. Ulava charu invece \u00e8 famosa per le sue zuppe fatte con fagioli di Madras, \"Bommidala Pulusu\" \u00e8 invece uno stufato di pesce tipico di tutto l'Andhra Pradesh.\nLa cucina di Andhra \u00e8 la principale servita nei ristoranti di tutto l'Andhra Pradesh, in citt\u00e0 come: Bangalore, Chennai e Nuova Delhi.\nUttarandhra.\nLa regione di Uttarandhra corrisponde ai distretti nord-orientali del Srikakulam, Vizianagaram e Visakhapatnam al confine con l'Orissa. Mentre il distretto di Visakhapatnam ha il suo dialetto e cucina distinte che \u00e8 pi\u00f9 vicina al resto di Andhra, Vizianagaram e Srikakulam hanno una leggera differenza in sapori comparata al resto di Andhra.\nLa gente di questa regione preferisce mangiare i suoi piatti ritenuti pi\u00f9 dolci di altre regioni dell'Andhra Pradesh. Cucinano spesso le lenticchie in Jaggery (indicato come \" Bellam Pappu \") accompagnato con burro e riso al vapore.\nCucinano verdure in salsa di \" menthipettina kura \" (pasta di semi di fieno greco), \" avapettina kura \" (pasta di semi di senape), \" nuvvugunda kura \" ( pasta di sesamo), ecc. \"Ullikaram\" \u00e8 un altro piatto popolare in cui verdure o semi di mais sono aromatizzati in pasta di scalogno o cipolla.\n\"Poori\" e \"Patoli\" sono la colazione ed il piatto festivo preferito. Il patoli \u00e8 imbevuto di ceci neri (\"Senagapappu\" o chana dal) macinato a pasta grossolana e condito con semi di coriandolo, cipolle e, a volte, con fagioli (Goruchikkudu kaya). \" Uppupindi \" \u00e8 il riso Upma rotto grossolanamente e cotto al vapore con verdure e semi. Questo piatto viene consumato nei giorni festivi in cui le persone digiunano durante il giorno e lo consumano di notte. \"Attu\" che \u00e8 anche chiamato Dosa \u00e8 la colazione standard in Andhra Pradesh che viene servita con chutney di cocco o pomodoro. Idli \u00e8 un'altra colazione molto comune.\n\" Inguva Charu \" \u00e8 uno stufato agrodolce fatto con tamarindo e hing. Si pu\u00f2 avere con riso o Uppupindi. \" Bellam Pulusu \" \u00e8 un altro spezzatino denso, molto saporito, fatto di farina di riso, jaggery (zucchero di canna), pannocchie di mais e scalogni interi.\nI sottaceti variano dalle altre regioni dell'Andhra Pradesh. Avakaya \u00e8 un sottaceto di mango che fa parte di un pasto standard della regione di Andhra. I pezzi di mango essiccati al sole con senape in polvere, polvere di peperoncino e sale imbevuti di olio di sesamo per prolungare la durata del sottaceto. Il risultato \u00e8 una tonalit\u00e0 pi\u00f9 scura e un gusto pi\u00f9 dolce. Questo metodo \u00e8 seguito per resistere all'umidit\u00e0 elevata dalla costa del Golfo del Bengala.\n\" Karapodi \", \u00e8 un curry molto diffuso che viene servito con Idli, Dosa e Upma.\nAltri progetti.\n]"}
{"id": "4613187", "revid": "1573940", "url": "https://it.wikipedia.org/wiki?curid=4613187", "title": "Conus striatulus", "text": "Conus striatulus \u00e8 un mollusco gasteropode estinto della famiglia dei Conidi.\nDescrizione.\nQuesto gasteropode possiede una conchiglia biconica di piccole dimensioni; la spira \u00e8 acuta ed i giri sono subangolosi. Le suture sono marcate e quasi canalicolate. La base \u00e8 solcata e la superficie presenta talvolta leggere striature spirali, talvolta cos\u00ec sottili da potersi vedere solo con l'ausilio di un ingrandimento. In alcuni degli esemplari di \"Conus striatulus\" sono a volte presenti fini lineette giallo-arancio che spesso si trovano sovrapposte a sottili cordoncini, soprattutto verso la base.\nLe linee di accrescimento visibili sulle spire formano un arco molto pronunciato sia nella specie fossile, sia nella specie attuale. In entrambe le specie, le spire sono ornate con 2-3 linee spirali incise. La colorazione dell'ultimo giro nella specie recente \u00e8 formata da due fasce di color arancione separate da una zona sfumata di colore bianco, contornata da macchie di colore marrone. La spira \u00e8 di colore bianco, compresa la spalla; sulla spira sono inoltre presenti macchie radiali di colore marrone che seguono l'andamento delle linee di crescita. Nella specie attuale, la colorazione interna del labbro \u00e8 differente da quella tipica del \"Conus ventricosus\". Rispetto al \"Conus ventricosus\", \u00e8 facilmente distinguibile per il maggior numero di spire, per la notevole diversit\u00e0 della protoconca e per la forma delle linee di accrescimento sulle spire, che nel \"Conus ventricosus\" sono meno arcuate.\n\"Conus striatulus\" var. \"taurinensis\".\nNel 1826, Bonelli riporta l'indicazione di un \"Conus emmanuelis\", senza tuttavia fornirne n\u00e9 una descrizione n\u00e9 un disegno.\nNel 1849, Bellardi e Michelotti rinominano questa entit\u00e0 come \"Conus striatulus\" var. \"taurinensis\", poich\u00e9, nonostante potessero sembrare molto sensibili le differenze del \"Conus taurinensis\" con i \"Conus striatulus\" descritti dal Brocchi, in una serie di esemplari scorsero un passaggio di caratteristiche tra le due specie. Successivamente Sacco, nel 1893, si riferisce a questa entit\u00e0 semplicemente come \"Conus taurinensis\", e la descrive come una specie assai mutevole.\nIl World Register of Marine Species considera \"Conus taurinensis\" come specie a s\u00e9 stante.\nDistribuzione e habitat.\nQuesto gasteropode \u00e8 noto da tempo come fossile."}
{"id": "4613196", "revid": "729019", "url": "https://it.wikipedia.org/wiki?curid=4613196", "title": "Benbecula", "text": "Benbecula (in gaelico scozzese: Beinn na Faoghla; 82,3\u00a0km\u00b2, 1.200 ab. circa) \u00e8 un'isola sull'Oceano Atlantico della Scozia nord-occidentale, facente parte dell'arcipelago delle Ebridi Esterne.\nCentro principale dell'isola \u00e8 Balivanich.\nL'isola \u00e8 dotata di aeroporto e ospita una base della RAF.\nEtimologia.\nIl toponimo gaelico \"Beinn na Faoghla\" significa letteralmente \"montagne dei guadi\".\nGeografia.\nCollocazione.\nBenbecula si trova tra le isole di North Uist e South Uist, ad ovest dell'isola di Skye (da cui \u00e8 separata dal Little Minch).\nStoria.\nDell'isola si hanno notizie sin dal VI secolo, quando vi fu fondato un monastero.\nTrasporti.\nBenbecula \u00e8 collegata da alcuni ponti alle isole di South Uist e North Uist."}
{"id": "4613197", "revid": "92723", "url": "https://it.wikipedia.org/wiki?curid=4613197", "title": "Yuri Hudymenko", "text": ""}
{"id": "4613200", "revid": "1573940", "url": "https://it.wikipedia.org/wiki?curid=4613200", "title": "Pelodryadidae", "text": "Le Pelodryadidae dette raganelle australiane, sono una famiglia di anfibi.\nDistribuzione e habitat.\nLe specie di questa famiglia sono presenti sul territorio australiano e nella regione di Papua.\nTassonomia.\nLa famiglia comprende 219 specie raggruppate in tre generi a cui si sommano alcune specie dalla collocazione incerta:"}
{"id": "4613201", "revid": "131358", "url": "https://it.wikipedia.org/wiki?curid=4613201", "title": "Oleh Matveev", "text": ""}
{"id": "4613214", "revid": "751106", "url": "https://it.wikipedia.org/wiki?curid=4613214", "title": "Nokia Lumia 1020", "text": "Il Nokia Lumia 1020 \u00e8 uno smartphone di fascia alta prodotto da Nokia. \u00c8, assieme al predecessore, il Nokia 808 PureView, noto per avere tra la dotazione hardware una fotocamera da 41 megapixel. \u00c8 stato il primo dispositivo Windows Phone con 2 gigabyte di memoria RAM.\nDettagli.\nIl dispositivo presenta una struttura molto simile a quella del Nokia Lumia 920 ad eccezione della parte posteriore occupata in gran parte dall'obiettivo della fotocamera e dallo spessore e peso pi\u00f9 ridotti. I tasti laterali per scattare foto, sblocco tasti e controllo volume, sono invece in alluminio (quelli del 920 erano in zirconio-ceramica) ed il display (la stessa unit\u00e0 AMOLED montata su Nokia Lumia 925) resta di 4,5\" mantenendo la tecnologia PureMotion HD+ e Clear Black Gorilla Glass per utilizzarlo anche con guanti e sotto la luce diretta del sole. Disponibile in tre colori (giallo, bianco e nero) e dotato di un processore Qualcomm Snapdragon S4 da 1.5 Ghz dual core, ha come Sistema operativo Windows Phone 8 \u00e8 il primo dispositivo Windows Phone a montare 2GB di memoria RAM. Ha due fotocamere: quella principale (caratterizzata dalla presenza della tecnologia PureView, con 6 lenti Zeiss, dello stabilizzatore ottico dell'immagine e dal sensore da 41 megapixel) scatta fotografie fino a 41 megapixel, mentre quella frontale \u00e8 da 1.2 MP\n\u00c8 inoltre presente una serie di applicazioni preinstallate, come la suite di localizzazione e navigazione integrati HERE che permette la navigazione pedonale ed in auto anche in modalit\u00e0 offline, e Nokia MixRadio per l'ascolto in streaming illimitato di playlist musicali gratuite.\nLa famiglia di smartphone Nokia Lumia permette di visualizzare, modificare, creare e condividere i documenti di Microsoft Office con la versione mobile preinstallata dei programmi Word, Excel, PowerPoint. Si tratta di versioni alquanto semplificate di Office: per esempio i files protetti da password non sono elaborati, le note delle celle di Excel sono ignorate. Presente inoltre un client email per smartphone con funzioni avanzate, i calendari condivisi con \"Microsoft for Exchange\" e OneNote per gestire al meglio gli appunti. L'interfaccia, comune a quella degli altri prodotti della gamma Windows Phone, \u00e8 organizzata in Live Tiles, caselle colorate e personalizzabili con cui \u00e8 possibile ricevere informazioni in tempo reale dalle applicazioni installate.\nFotocamera.\nPureView Pro \u00e8 una tecnologia utilizzata nel Nokia Lumia 1020. Il sensore \u00e8 di grandi dimensioni (1/1.5\") e di elevata risoluzione (41Mpx) con 6 lenti Carl Zeiss. L'ampio sensore permette il \"pixel oversampling\", il che significa che la combinazione di vari pixel della foto conta come un pixel nell'immagine finale. La tecnologia di imaging PureView offre alta qualit\u00e0 dell'immagine, senza perdita di qualit\u00e0 dovuta allo zoom, e il miglioramento delle prestazioni di scarsa luminosit\u00e0.\nCaratteristiche del sensore.\nSensore.\n41 megapixel BSI sensore di immagine CMOS, formato 1/1.5\nOttica.\nOttica con lenti Zeiss con il numero F: f/2.2. Lunghezza focale: 8,02 millimetri: lunghezza focale equivalente a 35\u00a0mm: 25mm @ 16:9 e 27 millimetri @ 4:3. Costruzione: 6 elementi/lenti in 1 gruppo. Tutte le superfici delle lenti sono asferiche, in parte estrema asferico, un alto indice di rifrazione, lenti a bassa dispersione stampo di vetro.\nStabilizzatore ottico a tre assi (nuovo tipo di botte spostamento dell'attuatore che consente lo spostamento di un gruppo ottico completo pesante e complesso).\nOtturatore.\nOtturatore meccanico a tendina con un range da 4\" a 1/16000 con ridotto shutter lag.\nAccessori.\nIl Nokia Lumia 1020 \u00e8 stato presentato assieme a due cover specifiche per questo telefono: la cover CC-3066, che permette al telefono di ricaricarsi wireless con gli appositi caricatori a induzione QI, e la cover PD-95G, detta pure Camera Grip, che offre una maggiore ergonomia al dispositivo per effettuare le foto. Quest'ultima, oltre a possedere una batteria ricaricabile da 1020 mAh che aumenta l'autonomia del dispositivo, possiede un tasto fotocamera a doppia corsa ed \u00e8 compatibile con la filettatura usata comunemente sui cavalletti per macchine fotografiche.\nProblemi segnalati.\nI problemi pi\u00f9 comuni segnalati per i modelli di prima produzione sono il rapido consumo della batteria e il suo surriscaldamento, riavvii o blocchi casuali, la scarsa qualit\u00e0 delle chiamate vocali e perdite del segnale Wi-Fi. Nei modelli successivi e con gli ultimi aggiornamenti firmware questi problemi non si verificano pi\u00f9."}
{"id": "4613217", "revid": "617444", "url": "https://it.wikipedia.org/wiki?curid=4613217", "title": "Duomo di Norcia", "text": ""}
{"id": "4613220", "revid": "1573940", "url": "https://it.wikipedia.org/wiki?curid=4613220", "title": "Odontospiza caniceps", "text": "Il becco di piombo testa grigia (\"Odontospiza caniceps\" ) \u00e8 un uccello passeriforme della famiglia degli Estrildidi.\nTassonomia.\nLa specie ha una storia tassonomica piuttosto travagliata: essa \u00e8 stata a pi\u00f9 riprese classificata sia nel proprio genere monospecifico, Odontospiza , che nel genere \"Lonchura\", col nome di \"Lonchura griseicapilla\" (al fine di evitare casi di omonimia con la gi\u00e0 esistente \"Lonchura caniceps\"), poi nuovamente mutato in \"Odontospiza griseicapilla\", rivelatosi per\u00f2 sinonimo pi\u00f9 recente di \"Odontospiza caniceps\", che \u00e8 stato perci\u00f2 ripristinato. Ancora pi\u00f9 recentemente, alcuni autori hanno proposto l'ascrizione di questa specie al genere \"Spermestes\" assieme alle varie specie di nonnetta africana, alle quali questi uccelli sembrano piuttosto vicini filogeneticamente, tuttavia le differenze fra essi e le altre specie di munie sembrano tali da farne generalmente ritenere corretta l'ascrizione ad un genere a s\u00e9 stante.\nIl nome scientifico del genere deriva dall'unione delle parole greche \"\u1f40\u03b4\u03cc\u03bd\u03c4\u03bf\u03c2\" (\"odontos\", \"relativo ai denti\") e \"\u03c3\u03c0\u03b9\u03b6\u03b1\" (\"spiza\", \"fringuello), col significato di \"fringuello dentato\" in riferimento alla conformazione del becco, mentre il nome della specie deriva dall'unione delle parole latine \"canus\" (\"grigio\") col suffisso \"-ceps\" (\"testa\"), col significato quindi di \"dalla testa grigia\", in riferimento alla livrea di questi uccelli.\nDistribuzione e \"habitat\".\nQuesta specie \u00e8 diffusa in Africa orientale, dal Corno d'Africa a sud fino alla Tanzania e ad est fino al Sudan meridionale e all'Uganda.\nL\"'habitat\" del becco di piombo testa grigia \u00e8 costituito dalle aree di savana con presenza sparsa di alberi e cespugli, possibilmente con presenza di fonti d'acqua dolce permanenti nelle vicinanze, mentre questi uccelli tendono a evitare le zone aride, almeno durante il periodo riproduttivo: sempre durante il periodo riproduttivo tendono a mantenersi in aree pianeggianti al livello del mare, mentre normalmente sono molto mobili e possono essere osservati anche oltre i 2000 m d'altezza.\nDescrizione.\nDimensioni.\nMisura fino a 12 centimetri circa di lunghezza, per un peso medio di 11,5 grammi.\nAspetto.\nSi tratta di un uccello dall'aspetto robusto, munito di un forte becco tozzo e conico, che mostra una caratteristica protuberanza verso la met\u00e0 della porzione superiore alla quale la specie deve il proprio nome scientifico.\nLa colorazione \u00e8 arancio-rosato su petto, ventre, collo e dorso, bruno-olivacea su ali e coda (con tendenza a scurirsi sulle remiganti e sulle timoniere) e grigia su codione, sottocoda e testa, con una banda nera che dai lati del becco va all'occhio ed un caratteristico effetto perlato su guance e fronte, dato dai bordi pi\u00f9 scuri delle singole penne di quest'area. Il becco \u00e8 grigio-nerastro, pi\u00f9 scuro sulla punta che alla base, gli occhi sono bruno-nerastri, le zampe sono di color carnicino-grigiastro.\nBiologia.\nSi tratta di uccelli diurni e gregari, che si riuniscono in piccoli stormi nei quali sono ben riconoscibili le coppie: durante il giorno essi passano la maggior parte del tempo al suolo o fra gli steli d'erba alla ricerca di cibo, mentre durante la notte cercano riparo fra i rami degli alberi.\nAlimentazione.\nGrazie al forte becco, i becchi di piombo testa grigia sono in grado di spezzare gli involucri di una grande variet\u00e0 di semi, principalmente graminacee e cereali, privilegiando quelli ancora immaturi o quelli in via di germinazione, che costituiscono la maggior parte della dieta di questi uccelli. Essi integrano inoltre la dieta con altro materiale di origine vegetale, come germogli, bacche e frutta, mentre \u00e8 molto raro che mostrino interesse per cibi di origine animale, come piccoli insetti.\nRiproduzione.\nL'evento riproduttivo \u00e8 concentrato nei periodi immediatamente successivi a quelli piovosi, in maniera tale da assicurare ai nascituri una maggior quantit\u00e0 di cibo. Il nido ha una forma sferica ed un caratteristico tunnel d'entrata piuttosto lungo, e viene edificato da entrambi i \"partner\" nel folto della vegetazione (principalmente su cespugli spinosi) utilizzando materiale fibroso di origine vegetale, come steli d'erba, foglie nastriformi e rametti. Al suo interno la femmina depone 4-6 uova, che vengono covate da ambo i sessi per 13-15 giorni: i nidiacei, ciechi e implumi alla nascita, vengono nutriti ed accuditi da ambedue i genitori per circa tre settimane, dopodich\u00e9, sebbene siano in grado d'involarsi, tendono a rimanere nei pressi del nido, tornandovi a riposare durante la notte per circa altri 7-10 giorni prima di allontanarsene definitivamente."}
{"id": "4613221", "revid": "122315", "url": "https://it.wikipedia.org/wiki?curid=4613221", "title": "Odontospiza", "text": ""}
{"id": "4613223", "revid": "617444", "url": "https://it.wikipedia.org/wiki?curid=4613223", "title": "Duomo di Spello", "text": ""}
{"id": "4613224", "revid": "122315", "url": "https://it.wikipedia.org/wiki?curid=4613224", "title": "Odontospiza griseicapilla", "text": ""}
{"id": "4613225", "revid": "486946", "url": "https://it.wikipedia.org/wiki?curid=4613225", "title": "Ramusio", "text": ""}
{"id": "4613226", "revid": "122315", "url": "https://it.wikipedia.org/wiki?curid=4613226", "title": "Lonchura griseicapilla", "text": ""}
{"id": "4613228", "revid": "599013", "url": "https://it.wikipedia.org/wiki?curid=4613228", "title": "Beth Herr", "text": "Carriera.\nIn carriera ha vinto 1 titolo in singolare e 5 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio misto all'Open di Francia nel 1986, in coppia con il messicano Jorge Lozano."}
{"id": "4613232", "revid": "287204", "url": "https://it.wikipedia.org/wiki?curid=4613232", "title": "Wi\u015bniowiecki", "text": "Il casato Wi\u015bniowiecki \u00e8 una importante famiglia nobile polacca di origine rutena. La forma femminile del nome \u00e8 Wi\u015bniowiecka.\nStoria.\nLa tradizione di famiglia farebbe risalire la loro discendenza ai Gediminidi, ma gli storici moderni ritengono che ci siano ulteriori prove per loro discendenti dai Rjurikidi. Secondo la teoria della relazione Gediminids, l'antenato della famiglia era il duca Kaributas (ruteno: \" Dymitr Korybut \"), figlio del Granduca di Lituania, Algirdas. Kaributas fu spogliato del Ducato di Severia e trasferito a Volinia e Podolia dove gli fu dato il compito di governare le citt\u00e0 di Vinnytsia e Kremenets, mentre Zbara\u017e come propriet\u00e0 privata. All'inizio Zbara\u017e fu ereditata da Ivan, ma nel 1434 pass\u00f2 al secondo figlio di Korybut Fedor di Nie\u015bwie\u017c. Quest'ultimo divenne il progenitore di famiglie principesche come Porycki, Woronecki, Zbarazski. Nel XV secolo la famiglia Wi\u015bniowiecki si separ\u00f2 dagli Zbaraski.\nIl luogo della famiglia era la citt\u00e0 di Wi\u015bniowiec (ora Vyshnivets). All'inizio le tenute di Wi\u015bniowiecki si trovavano prevalentemente in Volinia, ma dal 1580 includevano anche la riva sinistra ucraina in una regione intorno a Lubny, Romny, altre che in passato appartenevano ai principi Glinski e Daumantas.\nDai tempi della nobilt\u00e0 rutena, detennero il titolo di \"Kniaz\" (principe). Verso la fine del XVI secolo, la famiglia si convert\u00ec da Ortodossa a Cattolicesimo e venne polonizzata. Acquisirono molta importanza nella Confederazione polacco-lituana, con vasti possedimenti dal XVI al XVIII secolo sui territori dell'attuale Ucraina, in particolare la citt\u00e0 di Vyshnivets (\"Wi\u015bniowiec\"). Le loro propriet\u00e0 erano cos\u00ec vaste e la loro posizione cos\u00ec potente che erano conosciuti come i pi\u00f9 potenti dei magnate - i \"piccoli re\" (\"kr\u00f3lewi\u0119ta\"). La loro sede ancestrale era il Castello di Vyshnivets.\nL'et\u00e0 d'oro della famiglia fu il XVII secolo, quando i suoi membri accumularono molta ricchezza e influenza, ricoprirono numerosi incarichi importanti all'interno della Confederazione. Probabilmente i membri pi\u00f9 importanti di questa famiglia furono Michael I, re di Polonia e Granduca di Lituania dal 1669 al 1673, e suo padre Jeremi Wi\u015bniowiecki.\nMembri importanti.\nPortatori significativi di questo nome sono stati:"}
{"id": "4613234", "revid": "717966", "url": "https://it.wikipedia.org/wiki?curid=4613234", "title": "Solomon ben Isaac", "text": ""}
{"id": "4613235", "revid": "297059", "url": "https://it.wikipedia.org/wiki?curid=4613235", "title": "Pallamano Trieste nelle coppe europee", "text": ""}
{"id": "4613245", "revid": "1543377", "url": "https://it.wikipedia.org/wiki?curid=4613245", "title": "Canada ai Giochi della XIX Olimpiade", "text": "Il Canada partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 138 atleti impegnati in 14 discipline. Portabandiera fu il canottiere Roger Jackson, campione olimpico uscente. Il bottino della squadra, alla sua quindicesima partecipazione ai Giochi estivi, fu di una medaglia d'oro, tre d'argento e una di bronzo. L'unico oro venne dall'equitazione, mentre le altre medaglie furono conquistate nel nuoto. Atleta plurimedagliata fu la nuotatrice Elaine Tanner."}
{"id": "4613247", "revid": "15756", "url": "https://it.wikipedia.org/wiki?curid=4613247", "title": "IDW Publishing", "text": "IDW Publishing, conosciuta anche come Idea + Design Works, LLC e IDW, \u00e8 una casa editrice statunitense di comic book, romanzi grafici, Art Books, Trade Paperbacks (volumi brossurati), raccolte di striscie a fumetti (o \"comic strip\" e \"sunday pages\"), e \"tabletop games\" (in genere idicano i Giochi da tavolo). La societ\u00e0 \u00e8 stata fondata nel 1999 ed \u00e8 stata insignita del titolo di \"Publisher of the Year Under 5% Market Share\" negli anni 2004, 2005 e 2006 da parte do Diamond Comic Distributors. Vanta un vasto catalogo di fumetti pubblicati sia su licenza sia come fumetti originali, e oltre 80 titoli sono entrati a far parte della lista \"The New York Times Best Sellers\", ovvero un elenco delle opere letterarie, in prosa, a fumetti o saggistica tra le pi\u00f9 vendute nel mercato anglofono. Ha vinto 48 Eisner Awards e 27 Harvey Awards \nNel 2019 IDW \u00e8 stata la quinta maggiore casa editrice di fumetti statunitense, dietro Marvel Comics, DC Comics, Image Comics e Dark Horse Comics. In aggiunta ai fumetti e alle graphic novel stampati, IDW ha oltre 650 libri in distribuzione digitale su diverse piattaforme.\nLa societ\u00e0 \u00e8 stata inizialmente nota per i fumetti horror, come \"30 Days of Night\" e \"Dark Days\". Per IDW hanno lavorato alcuni noti scrittori e disegnatori di fumetti horror, tra cui Ashley Wood, Ben Templesmith e Steve Niles. La casa editrice si \u00e8 specializzata in fumetti su licenza, avendo acquistato i diritti di marchi come \"Underworld\", \"24\", \"Angel\"(passato ai Boom!Studios), \"CSI\", \"Ghostbusters\", \"Transformers\", \"Star Trek\", \"Dick Tracy\", \"Doctor Who\", \"G.I. Joe\", \"My Little Pony - L'amicizia \u00e8 magica, Skylanders,\" \"True Blood\", \"Tartarughe Ninja\", \"Judge Dredd\" e \"Godzilla\". In questo campo, ovvero i fumetti pubblicati di licenza ha come maggior rivale la Dark Horse Comics, di cui ha imitato una politica editoriale che potesse mettere in risalto il catalogo della casa editrice proponendo opere che vanno ad espandere gli universi narrativi di franchise gi\u00e0 noti ai lettori e ai potenziali acquirenti. Nel 2015 la IDW ha acquistato i diritti di pubblicazione negli Stati Uniti dei personaggi Disney classici, che non comparivano su fumetti statunitensi da diversi anni. Le prime riviste ad essere lanciate sono \"Uncle Scrooge\", \"Mickey Mouse\" e \"Donald Duck\".\nNon ha per\u00f2 trascurato la produzione di fumetti originali e creator-owned quali \"Lock &amp; Key\" di Joe Hill e Robert Rodriguez, Usagi Yogimbo di Stan Sakai (titolo strappato alla Dark Horse che lo pubblicava da tre decenni), \"Ragnarok\" di Walter Simonson, Wynonna Earp di Beau Smith, \"Zombies versus Robots\" di Chris Ryall e Ashley Wood, e molti altri. \nStoria.\nContesto e fondazione (1998-1999).\nLa \"IDW\", acronimo di \"Idea + Design Works\" nasce su iniziativa di Ted Adams e viene ufficialmente fondata nel 1999 insieme agli tre co-fondatori Alex Garner, Kris Oprisko e Robbie Robbins. La fine degli anni novanta sembra segnare un cambiamento decisivo nel campo del mercato fumettistico, reduce da un quinquennio molto difficile a le livello finanziario in seguito al collasso delle vendite del biennio 1995-1996. Per Ted \u00e8 stato un decennio dove ha potuto farsi esperienza e collaborare con personaggi leader nel settore. I suoi esordi sono alla Eclipse Comics dove instaura una salda amicizia con Steve Niles e Beau Smith. Qui impara ad affrontare le difficolt\u00e0 e i problemi delle case editrici indipendenti, passo che lo porta a lavorare per la Dark Horse Comics di Mike Richardson, capace di prosperare anche in periodi incerti e precari. Da Richardson impara alcune strategie editoriali che poi risulteranno fondamentali per lo sviluppo della \"IDW Publishing\", che ne diverr\u00e0 un competitor. Successivamente lavora anche per la Image Comics, in particolare per lo studio di Todd McFarlane e Terry Fitzgerald, ma anche per la Wildstorm di Jim Lee. Il suo desiderio \u00e8 per\u00f2 sempre stato quello di fondare una propria compagnia e il momento sembra propizio tra il 1998 e il 1999, mentre Jim Lee sta trattando con la \"DC Comics\" per l'acquisizione degli \"Wildstorm\" da parte della grande major fumettistica. Lavorando per Jim Lee conosce l'inchiostratore Alex Garner. Con lui concorda che i cambiamenti per l'industria del fumetto e dei portano evidente la necessit\u00e0 di creare un \"creative service client\", ovvero un laboratorio di idee e sviluppo che serva da supporto per chi produce fumetti, opere cross-mediali, fumetti e qualsiasi tipo di produzione legato all'entertainment. Lo stesso Jim Lee lo supporta nell'iniziativa offrendogli consigli e suggerendogli di essere affiancato da una figura d'esperienza come Robbie Robinson. Inoltre Lee offre a Oprisko e Adams il pacchetto clienti gi\u00e0 in possesso degli studios \"Wildstorm\". Ora che rientrano a far parte della \"DC\" e quindi di un colosso corporativo quale la Warner Bros. non necessitano pi\u00f9 di questo tipo di attivit\u00e0 collaterale. Questo garantisce una base di partenza che spinge Ted e gli altri fondatori a compiere il passo definitivo. La riunione finale tra i 4 fondatori (Ted Adam, Alex Garner, Kris Oprisko e Robbie Robinson) avviene in un bar a San Diego dove siglano una \"LLC paperwork\" (comparabile ad una Societ\u00e0 a responsabilit\u00e0 limitata), compagnia poi nominata \"IDW\". Iniziano a lavorare con una variet\u00e0 di clienti in vari campi tra i quali: videogame, film, televisione, giochi di carte collezionabili e fumetti. I servizi della compagnia includono character design, concept design, concept dei loghi, colorazione al computer, fumetti personalizzati, carte collezionabili personalizzate, design del menu di DVD, guide online e stampate, storie stampate e altro. Scott Dunbier diviene lo Special Projects Editor di IDW. Inizialmente non vi era il progetto di diventare una casa editrice e arrivare ad essere un brand riconosciuto e affermato nel campo dei media.\nTra i clienti della compagnia figurano Activision, Artisan Entertainment, Bandai America, BBC, Brady Games, Cartoon Network, Dimension Films, Electronic Arts, Fox Family, Golden Books, LEGO, Lions Gate, \"The Man Show\", Microsoft, Pepsi, Pioneer, Revolution Studios, Square, Simon &amp; Schuster, Trimark Pictures, Upper Deck e altri. Una tale possibilit\u00e0 lavorativa, ereditata in gran parte dalla \"Wildstorm\", permette alla \"IDW\" di generare profitti gi\u00e0 dal primo anno di attivit\u00e0, garantendo ai quattro fondatori il raggiungimento del loro primo obiettivo ovvero il poter mantenere la proprie famiglie, un \"cash flow\" positivo e cominciare a pensare ad una eventuale espansione o partnership strategica.\nNel 2007, la IDT Corporation ha acquistato la maggioranza delle azioni di IDW. Nel 2009, IDT ha creato CTM Holdings tramite una scissione non tassata. Questa nuova compagnia coincide con l'interesse maggioritario di IDW e CTM Media Group.\nIDW Publishing.\nLa prima serie di fumetti tradizionali della compagnia, \"30 Days of Night\", creata da Steve Niles e Ben Templesmith, diede inizio a una battaglia di offerte a sette cifre tra DreamWorks, MGM e Senator International, che risult\u00f2 nella vittoria di quest'ultima e nell'affidamento a Sam Raimi della produzione. Steve Niles ha continuato a collaborare con la IDW principalmente per la realizzazione di fumetti di genere horror \"creator-owned\", tra questi ha riscosso particolare interesse la serie October Faction (distribuita dal 2014), opzionata da Netflix per una serie televisiva.\nIl secondo titolo, \"Popbot\", ha ricevuto due Spectrum Gold Awards.\nIDW pubblica anche fumetti basati sul \"franchise\" CBS \"CSI\". Gli altri fumetti di cui IDW ha acquistato la licenza comprendono \"Mars Attacks\" della Topps Company, \"Underworld\" di Sony, \"The Shield\" di FX, e \"24\" e \"Angel\" di Fox; \"Transformers\" e \"G.I. Joe\" di Hasbro, \"Land of the Dead\" e \"Shaun of the Dead\" di Universal Studios; e \"Silent Hill\", \"Castlevania\", \"Metal Gear Solid\" e \"Speed Racer\" di Konami.\nA partire dal 2008 la compagnia ha avuto la licenza per la serie \"Doctor Who\" dalla BBC, lanciando due titoli concorrenti: \"Doctor Who Classics\", che ristampa strisce di fumetti colorate con le avventure del quarto Dottore, pubblicate originariamente nei tardi anni Settanta e nei primi anni Ottanta da \"Doctor Who Magazine\", e \"Doctor Who: Agent Provocateur\", una serie limitata originale in sei parti sulle avventure del decimo Dottore, scritta e supervisionata dallo \"script editor\" della serie TV Gary Russell. Un'altra serie limitata in sei parti intitolata \"Doctor Who: The Forgotten\" di Tony Lee e Pia Guerra \u00e8 iniziata a met\u00e0 2008, assieme a una serie di storie autoconclusive mensili. Nel luglio 2009 ha avuto inizio la serie \"Doctor Who\", con protagonista il decimo Dottore, scritta da Tony Lee e illustrata da un team di artisti a rotazione.\nIDW ha creato assieme a EA Games nel tardo 2009 una pubblicazione chiamata EA Comics, incentrata sugli adattamenti dei videogame EA Games; i primi titoli comprendevano \"Army of Two\" e \".\nIl 6 settembre 2011, per il decimo anniversario degli attentati dell'11 settembre 2001, IDW e Charlie Foxtrot Entertainment hanno pubblicato la graphic novel \", scritta dall'ex-capitano degli United States Marine Corps Dale Dye e da Julia Dye e disegnata da Gerry Kissell. La graphic novel ha raggiunto la ventiduesima posizione nella top 100 di Diamond Comics nel primo mese di pubblicazione.\nIl 12 marzo 2012 IDW ha annunciato che avrebbe pubblicato nuovi fumetti basati su \"Judge Dredd\" e \"Il corvo\". Sempre nel 2012, Hasbro ha concesso alla IDW la licenza per utilizzo di \"My Little Pony - L'amicizia \u00e8 magica\" per una serie a fumetti. La serie ha riscosso grande successo, con oltre pre-ordini del primo numero, il che l'ha reso uno dei fumetti singoli pi\u00f9 richiesti del 2012 e il fumetto di maggior successo nella storia di IDW; la compagnia ha dovuto programmare una ristampa per poter soddisfare ulteriore domanda, nonch\u00e9 una ripubblicazione del primo set come volume singolo nel 2013.\nIl mensile e le sue \"micro-serie\" si sono regolarmente classificati tra i 100 fumetti pi\u00f9 venduti del mese, e il titolo, che rimane la pubblicazione di punta di IDW, \u00e8 uno dei pochi non DC o Marvel, assieme \"The Walking Dead\", ad apparire nella lista.\nNel febbraio 2013, IDW ha annunciato una partnership con Cartoon Network allo scopo di pubblicare fumetti basati sulle serie TV del canale, come \"Le Superchicche\", \"Ben 10\", \"Il laboratorio di Dexter\", \"Samurai Jack\", \"Johnny Bravo\", \"Generator Rex\" e altri, e ristampare altri fumetti Cartoon Network.\nNel gennaio 2015, IDW comunica di aver acquisito Top Shelf Productions, editore - tra gli altri - di molti fumetti di Alan Moore.\nA partire dal 2016, IDW e Disney Comics hanno cominciato a pubblicare \"PK - Paperinik New Adventures\" con il titolo di \"Duck Avenger\".\nSuccessivamente, al San Diego Comic-Con International 2017, SEGA of America e IDW, hanno annunciato la creazione di una nuova serie a fumetti basata su \"Sonic the Hedgehog\" a partire da aprile 2018 in seguito alla chiusura della serie precedente edita da Archie Comics. I comunicati delle due case editrici hanno confermato che il team creativo sar\u00e0 composto da nuovi membri e dai maggiori autori della serie Archie."}
{"id": "4613248", "revid": "82000", "url": "https://it.wikipedia.org/wiki?curid=4613248", "title": "Insiemi aperti", "text": ""}
{"id": "4613254", "revid": "463686", "url": "https://it.wikipedia.org/wiki?curid=4613254", "title": "Cloruro di idrossilammonio", "text": ""}
{"id": "4613267", "revid": "1543377", "url": "https://it.wikipedia.org/wiki?curid=4613267", "title": "Buonvisi", "text": "I Buonvisi furono una ricca famiglia nobile lucchese di mercanti e banchieri.\nLa famiglia trae origine da un Bonvisio favorito nella Corte dell'Imperatore Ottone III. Un ramo della famiglia fu presente anche a Firenze. Il ramo lucchese della famiglia si estinse nel XVIII secolo.\nLa sua fortuna trae origine dal commercio della seta e dall'attivit\u00e0 bancaria, arrivando ad essere la pi\u00f9 influente famiglia di Lucca. I Buonvisi svolsero la loro attivit\u00e0 di banchieri in diverse citt\u00e0: Genova, Napoli, Venezia, Anversa, Londra, Bordeaux, Lione, Marsiglia, Parigi, Tolosa, Norimberga, Lisbona e Costantinopoli tra le principali. \nParteciparono attivamente al governo della citt\u00e0 di Lucca, si annoverano 45 gonfalonieri e 126 anziani della Repubblica appartenenti alla famiglia.\nIl duca di Parma Filippo concesse il 13 ottobre del 1763 il titolo di marchese a Francesco Buonvisi. Il titolo fu nuovamente concesso ai figli di Caterina Buonvisi, ultima discendente della famiglia, da Ferdinando di Borbone. I figli di Caterina assunsero il cognome Buonvisi. La famiglia era proprietaria nello stato parmense di alcuni possedimenti denominati tuttora Ghiare Bonvisi.\nArma.\nD'azzurro, ad una stella di 7 raggi d'oro, il settimo caudato ed allungato verso la punta dello scudo, la stella caricata in cuore da un bisante inquartato in croce di S.Andrea d'oro e di rosso.\nEdifici e opere artistiche legate alla famiglia.\nEdifici civili.\nTra gli edifici che furono di propriet\u00e0 della famiglia si annoverano diverse ville della lucchesia:\nOpere artistiche.\nNella Sala del Consiglio generale della Repubblica del Palazzo Ducale di Lucca \u00e8 esposto un dipinto fiammingo rappresentante la \"Famiglia Buonvisi\"."}
{"id": "4613269", "revid": "385977", "url": "https://it.wikipedia.org/wiki?curid=4613269", "title": "Nuvola City", "text": ""}
{"id": "4613293", "revid": "767487", "url": "https://it.wikipedia.org/wiki?curid=4613293", "title": "Pelagosaurus typus", "text": "Il pelagosauro (Pelagosaurus typus) \u00e8 un rettile acquatico estinto, affine ai coccodrilli. Visse nel Giurassico inferiore (Toarciano, circa 183 - 176 milioni di anni fa) e i suoi resti sono stati ritrovati in varie zone dell'Europa occidentale.\nDescrizione.\nQuesto animale poteva raggiungere i tre metri di lunghezza, e si suppone che potesse arrivare a pesare 450 chilogrammi. Il corpo di \"Pelagosaurus\" era snello e allungato, cos\u00ec come il cranio, molto simile a quello dell'odierno gaviale del Gange. Le zampe erano corte (ancor pi\u00f9 che nei coccodrilli attuali) e il paio anteriore, in particolare, era ridottissimo. \u00c8 possibile che le zampe fossero palmate o avessero le dita riunite in una sorta di membrana. Sul corpo era presente una sorta di corazza costituita da elementi piatti ma larghi, appaiati lungo due file sul dorso.\nScoperta e classificazione.\n\"Pelagosaurus typus\" fu descritto per la prima volta da Bronn nel 1841, sulla base di resti provenienti dalla Normandia. In ogni caso, l'olotipo su cui \u00e8 basata la specie proviene dalla regione del Somerset, in Inghilterra, a nord della citt\u00e0 di Ilminster. Numerosi fossili di \"Pelagosaurus\" furono ritrovati in quell'area, anche se successivamente i resti di questo animale (compresi scheletri articolati e crani) sono stati rinvenuti in grande quantit\u00e0 anche in varie zone della Francia e della Germania.\nGli esemplari del Somerset provengono quasi tutti dalla cava Strawberry Bank, successivamente chiusa nonostante vi si trovassero ancora ottimi fossili. Uno dei fossili pi\u00f9 interessanti \u00e8 un esemplare giovanile, che permette di indagare l'ontogenesi di \"Pelagosaurus\".\nLe parentele di \"Pelagosaurus\" sono state discusse a lungo e hanno portato, nel corso degli anni, a diverse interpretazioni. Classicamente (da Eudes-Deslongchamps e in seguito da Westphal e da Duffin) \u00e8 stato ritenuto un rappresentante dei teleosauridi, un gruppo di crocodilomorfi marini dai crani allungati e dalle zampe ancora simili a quelle degli animali terrestri. Altri autori (ad esempio Buffetaut) lo avvicinano invece ai metriorinchidi, crocodilomorfi pi\u00f9 specializzati per il nuoto in mare aperto.\nAnalisi filogenetiche pi\u00f9 recenti hanno ipotizzato che \"Pelagosaurus\" fosse un membro basale del gruppo dei talattosuchi, originatosi prima della separazione tra teleosauridi e metriorinchidi (Benton e Clark, 1988; Clark, 1994); Buckley et al., 2000). Ulteriori analisi filogenetiche, per\u00f2, sembrerebbero confermare il suo stato di teleosauride basale (Mueller-T\u00f6we, 2005; Gasparini et al., 2006; Young, 2007).\nPaleobiologia.\n\"Pelagosaurus\" era ben adattato a uno stile di vita acquatico: il muso allungato e sottile, una coda appiattita lateralmente e zampe simili a remi aiutavano l'animale a spingersi nelle acque calde e basse dei mari vicino alle coste. I 30 denti su ogni ramo di mascella e mandibola erano ideali per cacciare e intrappolare prede come pesci e crostacei; un esemplare di \"Pelagosaurus\" reca al suo interno i fossili di un pesce osseo primitivo, forse \"Leptolepis\". La forma del corpo di \"Pelagosaurus\" suggerisce che questo animale fosse un cacciatore che inseguiva le prede, pi\u00f9 che uno spazzino o un predatore d'agguato. \"Pelagosaurus\" era molto simile agli attuali coccodrilli e potrebbe essersi mosso in maniera simile, spostando la coda lateralmente; la struttura delle sue vertebre, tuttavia, doveva renderlo un animale pi\u00f9 agile, e gli permetteva un maggior movimento in acqua rispetto ai suoi parenti attuali. \u00c8 possibile che \"Pelagosaurus\" si spostasse sulla riva solo per deporre le uova o per riposarsi, e passasse il resto del tempo in acqua."}
{"id": "4613294", "revid": "22356", "url": "https://it.wikipedia.org/wiki?curid=4613294", "title": "Pelagosaurus", "text": ""}
{"id": "4613295", "revid": "606039", "url": "https://it.wikipedia.org/wiki?curid=4613295", "title": "Ascidia pyura", "text": ""}
{"id": "4613297", "revid": "606039", "url": "https://it.wikipedia.org/wiki?curid=4613297", "title": "Cynthia chilensis", "text": ""}
{"id": "4613298", "revid": "606039", "url": "https://it.wikipedia.org/wiki?curid=4613298", "title": "Cynthia clavigera", "text": ""}
{"id": "4613301", "revid": "767487", "url": "https://it.wikipedia.org/wiki?curid=4613301", "title": "Cucina del Kerala", "text": "La cucina del Kerala \u00e8 strettamente correlata alla storia, alla geografia e alla cultura del Kerala, uno stato dell'India meridionale. Ha una moltitudine di piatti.\nIngredienti.\nLe noci di cocco crescono in abbondanza in Kerala, e di conseguenza sono diffusi il cuore della noce di cocco a fette o grattugiata, la crema e il latte di cocco come addensante o per l'aromatizzazione.\nLa presenza del mare e di numerosi fiumi e una forte industria del pesce ha contribuito alla nascita di molti piatti a base di pesce di mare e di fiume.\nIl riso e la cassava (tapioca) sono i prodotti di base del Kerala.\nTutte le portate principali sono fatte con essi e servite con kootan; i contorni sono fatti di verdure, carne, pesce o un misto di essi.\nGrazie anche alla disponibilit\u00e0 di spezie, la cucina del Kerala ne fa un ampio uso, in particolare il peperoncino, il pepe nero, il cardamomo, chiodi di garofano, zenzero e cannella.\nPranzo e cena.\nSadya.\nUn sadya tipico prevede:"}
{"id": "4613302", "revid": "606039", "url": "https://it.wikipedia.org/wiki?curid=4613302", "title": "Cynthia nodulosa", "text": ""}
{"id": "4613303", "revid": "287204", "url": "https://it.wikipedia.org/wiki?curid=4613303", "title": "Doripenem", "text": "Il doripenem (nome comune del \"doripenem monoidrato\") \u00e8 un antibiotico beta-lattamico iniettabile ad ampio spettro appartenente al sottogruppo dei carbapenemi. \u00c8 stato distribuito in Giappone da \"Shionogi Co.\" con il nome \"Finibax\" e nel 2005 ed \u00e8 stato commercializzato fuori dal Giappone da Johnson &amp; Johnson. \u00c8 particolarmente attivo contro \"Pseudomonas aeruginosa\".\nUtilizzo.\nIl doripenem pu\u00f2 essere usato per trattare le infezioni batteriche come infezioni addominali complesse, polmoniti in ambito ospedaliero e infezioni complicate del tratto urinario comprese infezioni renali con setticemia. Principalmente, doripenem inibisce la biosintesi della parete cellulare, che porta ad una riduzione della proliferazione dei batteri fino alla loro completa eliminazione.\nIl doripenem \u00e8 stato approvato dalla Food and Drug Administration il 12 ottobre del 2007, per essere venduto con il nome commerciale di \"Doribax\".\nFarmacologia.\nIl doripenem \u00e8 un antibiotico beta-lattamico appartenente al gruppo dei carbapenemi, con un ampio spettro d'azione su batteri sia Gram-positivi sia Gram-negativi. \"In vivo\", doripenem inibisce la sintesi della parete cellulare legandosi alle proteine leganti la penicillina, note anche come PBP. Tuttavia non \u00e8 attivo contro lo \"Staphylococcus aureus\" resistente alla meticillina. \u00c8 stabile contro le beta-lattamasi comprese quelle con spettro esteso, ma \u00e8 suscettibile all'azione delle carbapenemasi. Il doripenem \u00e8 ancora pi\u00f9 attivo contro \"Pseudomonas aeruginosa\" rispetto agli altri carbapenemi.\nPropriet\u00e0 fisiche e chimiche.\nIl doripenem si presenta come una polvere cristallina di un colore che va dal bianco al giallognolo. La molecola \u00e8 moderatamente solubile in acqua, poco solubile in metanolo, e praticamente insolubile in etanolo. Il doripenem \u00e8 inoltre solubile in N,N-dimetilformammide. La configurazione chimica del doriperem \u00e8 caratterizzata da 6 atomi di carbonio asimmetrici (6 stereocentri) ed \u00e8 normalmente presente come isomero puro. In soluzione per iniezioni, il farmaco pu\u00f2 presentarsi in forma monoidrata.\nFarmacocinetica.\nDistribuzione.\nIl farmaco \u00e8 stabile in soluzione e in media, circa l'8,1% delle proteine plasmatiche risultano legate al doripenem, tale percentuale \u00e8 indipendente dalla concentrazione del farmaco nel plasma. Il volume di distribuzione del doripenem \u00e8 simile a quello del volume di fluido extracellulare nell'uomo (18,2 litri).\nMetabolismo.\nIl doripenem viene metabolizzato dall'enzima deidropeptidasi-I in un metabolita inattivo ad anello aperto.\nEscrezione.\nNei giovani e negli adulti sani, l'emivita del doripenem \u00e8 normalmente di circa 1 ora. La clearanceplasmatica \u00e8 di circa 15.9 L/ora e la clearance renale media \u00e8 di 10,3 L/ora. Il doriperem \u00e8 filtrato dal letto capillare glomerulare nella capsula di Bowman e le secrezioni tubulari del nefrone."}
{"id": "4613308", "revid": "606039", "url": "https://it.wikipedia.org/wiki?curid=4613308", "title": "Cynthia socialis", "text": ""}
{"id": "4613310", "revid": "767487", "url": "https://it.wikipedia.org/wiki?curid=4613310", "title": "Fernand Schammel", "text": "Carriera.\nClub.\nHa giocato per 5 stagioni consecutive nel campionato lussemburghese con l'Union Louxemburg, con cui nella stagione 1946-1947 ha anche vinto una Coppa del Lussemburgo.\nNazionale.\nCon la Nazionale lussemburghese prese parte ai Giochi olimpici del 1948, giocando in entrambe le partite disputate dalla sua Nazionale (contro l'Afghanistan il 26 luglio 1948 e contro la Yugoslavia il successivo 23 luglio). Ha segnato una rete in ciascuna delle due partite, terminate rispettivamente per 6-0 ed 1-6. Il 26 settembre 1949 ha giocato nella partita persa per 5-2 a Berna contro la Svizzera, valida per le qualificazioni ai Mondiali del 1950."}
{"id": "4613312", "revid": "606039", "url": "https://it.wikipedia.org/wiki?curid=4613312", "title": "Halocynthia chilensis", "text": ""}
{"id": "4613315", "revid": "764447", "url": "https://it.wikipedia.org/wiki?curid=4613315", "title": "Ambasciatore d'Italia in Canada", "text": "L'ambasciatore d'Italia in Canada (; ) \u00e8 il capo della missione diplomatica della Repubblica Italiana in Canada.\nDal 20 marzo 2017 l'ambasciatore d'Italia in Canada \u00e8 Claudio Taffuri.\nLista degli ambasciatori.\nQuella che segue \u00e8 una lista degli ambasciatori italiani in Canada.\nAltre sedi diplomatiche d'Italia in Canada.\nOltre l'ambasciata a Ottawa, esiste un'estesa rete consolare della repubblica italiana nel territorio canadese:"}
{"id": "4613317", "revid": "606039", "url": "https://it.wikipedia.org/wiki?curid=4613317", "title": "Pyura clavigera", "text": ""}
{"id": "4613319", "revid": "463686", "url": "https://it.wikipedia.org/wiki?curid=4613319", "title": "Touch tennis", "text": ""}
{"id": "4613322", "revid": "606039", "url": "https://it.wikipedia.org/wiki?curid=4613322", "title": "Pyura molinae", "text": ""}
{"id": "4613327", "revid": "298229", "url": "https://it.wikipedia.org/wiki?curid=4613327", "title": "Lieja Tunks-Koeman", "text": ""}
{"id": "4613328", "revid": "247222", "url": "https://it.wikipedia.org/wiki?curid=4613328", "title": "Rubyworks Records", "text": "La Rubyworks Records \u00e8 una casa discografica indipendente irlandese fondata nel 2001 da Niall Muckian. La Rubyworks \u00e8 proprietaria di due case discografiche sussidiarie, la Gotta Run Records and Model Citizen Records.\nNel maggio del 2012 ha incorporato anche l'etichetta Ark Recordings, fondata nel 2005, anch'essa indipendente."}
{"id": "4613334", "revid": "438678", "url": "https://it.wikipedia.org/wiki?curid=4613334", "title": "Model Citizen Records", "text": ""}
{"id": "4613335", "revid": "438678", "url": "https://it.wikipedia.org/wiki?curid=4613335", "title": "Gotta Run Records", "text": ""}
{"id": "4613348", "revid": "22356", "url": "https://it.wikipedia.org/wiki?curid=4613348", "title": "Teleidosaurus", "text": ""}
{"id": "4613355", "revid": "300067", "url": "https://it.wikipedia.org/wiki?curid=4613355", "title": "Euroleague Basketball 2013-2014 - Regular season", "text": "La regular season della Euroleague Basketball 2013-2014 \u00e8 iniziata l'11 ottobre e si \u00e8 conclusa il 20 dicembre 2013.\nRegolamento.\nLe prime quattro classificate di ogni girone si sono qualificate per la Top 16.\nNel caso in cui due o pi\u00f9 squadre abbiano concluso il girone a parit\u00e0 di punti in classifica, si \u00e8 tenuto conto dei seguenti fattori:"}
{"id": "4613367", "revid": "599013", "url": "https://it.wikipedia.org/wiki?curid=4613367", "title": "Klement Steinmetz", "text": "Carriera.\nClub.\nDal 1935 al 1937 ha giocato nel Kapfenberger, squadra della massima serie austriaca.\nNazionale.\nHa partecipato ai Giochi Olimpici di Berlino 1936, chiusi dalla sua nazionale con la vittoria della medaglia d'argento dopo la sconfitta ai tempi supplementari nella finale contro l'Italia; nel corso del torneo ha giocato 3 partite, compresa la finale, segnando anche 3 gol (due contro l'Egitto ed uno contro il Per\u00f9 in semifinale)."}
{"id": "4613368", "revid": "22475", "url": "https://it.wikipedia.org/wiki?curid=4613368", "title": "The Marina Torch", "text": "The Marina Torch, conosciuta anche come The Torch, Torch Tower o Dubai Torch, \u00e8 un grattacielo di 79 piani (esclusi quelli interrati), alto 336 metri, costruito a Dubai Marina, quartiere di Dubai, negli Emirati Arabi Uniti.\nProgetto originale.\nIl progetto originale prevedeva un edificio di 74 piani, pi\u00f9 3 interrati e un podio di 4 piani che si sarebbe esteso su un'area di 111,832 m\u00b2. L'edificio avrebbe dovuto ospitare 504 appartamenti. I tre piani interrati e una parte del podio sarebbero serviti da parcheggio, mentre il quinto e il sesto piano avrebbero dovuto ospitare una piscina, una caffetteria, una palestra, un centro benessere e una terrazza panoramica.\nCostruzione.\nLa costruzione dell'edificio inizi\u00f2 nel mese di aprile 2007, con 18 mesi di ritardo. La data di fine lavori, era prevista per giugno 2008, fu rimandata poi a fine 2009 e, in seguito, fino al 2011.\nI lavori di costruzione sono terminati nel maggio 2011.\nIncendio 2015.\nIl 21 febbraio 2015 l'edificio \u00e8 stato interessato da un incendio iniziato al 51\u00ba piano ed estesosi fino al 70\u00ba piano, alimentato dal forte vento. Le testimonianze raccolte hanno evidenziato che l'allarme antincendio \u00e8 scattato alle 2:05 circa, e in un primo momento non \u00e8 stato preso sul serio dai clienti della struttura poich\u00e9 in precedenza vi erano stati diversi falsi allarmi. Grazie all'arrivo tempestivo dei soccorsi, e alla rapida evacuazione della struttura, l'incendio non ha causato alcuna vittima."}
{"id": "4613370", "revid": "682087", "url": "https://it.wikipedia.org/wiki?curid=4613370", "title": "Baronzio", "text": ""}
{"id": "4613374", "revid": "108614564", "url": "https://it.wikipedia.org/wiki?curid=4613374", "title": "Madonna dei Consoli", "text": "La Madonna dei Consoli \u00e8 una pittura su tavola di Nicol\u00f2 Alunno. Dipinta nel 1457 come parte di un polittico, \u00e8 la pi\u00f9 antica fra le opere attribuite con certezza all'artista di Foligno. L'opera, che reca la data e la firma dell'autore, \u00e8 conservata nella Pinacoteca comunale di Deruta.\nStoria e descrizione.\nLa pala della \"Madonna dei Consoli\" fu realizzata, come indica il nome, per la chiesa francescana di Santa Maria dei Consoli, l'attuale Chiesa di San Francesco.\nSe ne conserva il solo scomparto centrale, ma \u00e8 possibile risalire alla forma originaria grazie ad una descrizione di Giuseppe Fabretti (XIX sec.). Sappiamo cos\u00ec che nello scomparto di sinistra trovavano posto \"Santa Caterina d'Alessandria e San Ludovico da Tolosa\"; a destra figuravano invece \"Sant'Antonio da Padova e San Sebastiano\".\nSecondo lo stesso Fabretti, i laterali vennero segati nella prima met\u00e0 dell'Ottocento, e venduti dal padre guardiano del convento. Lo scomparto centrale invece venne utilizzato come finestrone per le scale dell'edificio conventuale. Pi\u00f9 tardi fu anch'esso venduto ad un rigattiere di Perugia, che a sua volta lo gir\u00f2 all'Accademia di Belle Arti, la quale fu per\u00f2 costretta a restituirlo al comune derutese nel 1825, per intervento del Carmelengato. La tavola, che aveva subito anche un intervento di restauro per mano di Luigi Carattoli, fu allora collocato nel coro della chiesa francescana, dove rest\u00f2 fino ai primi anni del Novecento, quando fu trasferita nella Pinacoteca comunale.\nIl polittico firmato e datato 1458, fu commissionato a Nicol\u00f2 Alunno da \"Jacobus Rubei de Deruta\", personaggio rappresentato in basso tra San Francesco e San Bernardino da Siena, forse un vasaio, come lascerebbe pensare la presenza di Santa Caterina d'Alessandria.\nL'occasione potrebbe essere stata l'epidemia di peste che colp\u00ec la citt\u00e0 tra 1456 e 1458, cui sembra alludere la presenza di San Sebastiano, invocato solitamente contro il terribile morbo. Nell'iconografia Niccol\u00f2 si ispira ad un'opera realizzata pochi anni prima, per fra Iacopo da Montefalco, dal fiorentino Benozzo Gozzoli."}
{"id": "4613380", "revid": "834", "url": "https://it.wikipedia.org/wiki?curid=4613380", "title": "Lingua dargua", "text": ""}
{"id": "4613382", "revid": "834", "url": "https://it.wikipedia.org/wiki?curid=4613382", "title": "Lingua dargva", "text": ""}
{"id": "4613384", "revid": "298229", "url": "https://it.wikipedia.org/wiki?curid=4613384", "title": "Adje Paulen", "text": ""}
{"id": "4613386", "revid": "1573940", "url": "https://it.wikipedia.org/wiki?curid=4613386", "title": "Oreostruthus fuliginosus", "text": "Il diamante di montagna (\"Oreostruthus fuliginosus\" ) \u00e8 un uccello passeriforme della famiglia degli Estrildidi.\nTassonomia.\nSe ne riconoscono tre sottospecie:\nQuesto uccello rappresenta l'unica specie ascritta al genere Oreostruthus .\nLa posizione di questa specie nell'ambito della famiglia degli estrildidi \u00e8 ancora poco chiara: si pensa che essa rappresenti un clade piuttosto basale, e come tale sia vicina ai diamanti del genere \"Stagonopleura\".\nIl nome scientifico del genere deriva dall'unione delle parole greche \"\u03c9\u03c1\u03b1\u03af\u03bf\" (\"or\u00e9o\", \"opale\") e \"\u03c3\u03c4\u03c1\u03bf\u03c5\u03b8\u03cc\u03c2\" (\"struthos\", \"passero\"), col significato di \"passero opalescente\" o \"bello\", mentre il nome della specie deriva dal latino \"fuliginosus\", \"pieno di fuliggine\", in riferimento alla colorazione grigiastra sfumata di rosso di questi uccelli.\nDistribuzione e \"habitat\".\nIl diamante delle montagne \u00e8 endemismo della Nuova Guinea, della quale (come intuibile dal nome comune) abita le zone montuose centrali a un'altezza compresa fra i 2800\u00a0m (sebbene sia possibile osservarne esemplari isolati anche a quote pi\u00f9 basse) ed il limite della vegetazione arborea, che si riscontra generalmente attorno ai 3700\u00a0m di quota. L\"'habitat\" di questi uccelli \u00e8 costituito dalle aree di foresta montana con presenza di radure erbose pi\u00f9 o meno estese.\nDescrizione.\nDimensioni.\nPur essendo una delle specie di maggiori dimensioni fra gli estrildidi, il diamante di montagna ha comunque dimensioni piuttosto contenute, raggiungendo al massimo i 13\u00a0cm di lunghezza per 19 grammi di peso.\nAspetto.\nSi tratta di uccelli dall'aspetto massiccio, con un forte becco conico ed una certa somiglianza, almeno superficiale, con i passeri.\nLa colorazione \u00e8 bruna su testa, petto, dorso, ali e coda, con tendenza a sfumare nel grigiastro nella zona cefalica e a scurirsi su ali e coda, dove sono inoltre presenti bande trasversali pi\u00f9 scure. La parte inferiore del petto, il ventre e i fianchi sono di colore rossiccio, cos\u00ec come rossi sono il codione e le punte di timoniere e remiganti: la colorazione rossa \u00e8 pi\u00f9 accesa ed estesa nel maschio rispetto alla femmina. Il becco \u00e8 rosso in ambedue i sessi, le zampe sono di colore carnicino-bluastro, gli occhi sono bruno-nerastri.\nBiologia.\nSi tratta di uccelli che tendono a vivere da soli, in coppie o al pi\u00f9 in piccoli gruppi familiari, che passano la maggior parte della giornata muovendosi nella foresta pluviale alla ricerca di cibo, rifugiandosi poi nel folto della vegetazione durante la notte.\nAlimentazione.\nLa dieta di questi uccelli \u00e8 fondamentalmente granivora, pur comprendendo una percentuale abbastanza importante (in rapporto ad altre specie di estrildidi) di frutta, bacche e piccoli insetti ed artropodi.\nRiproduzione.\nFinora \u00e8 stato osservato un solo nido appartenente a questi uccelli, trovato durante una spedizione nelle aree dove essi vivono: si trattava di una struttura ellissoidale di circa 24\u00a0cm di diametro costituita da steli d'erba, foglie nastriformi, ramoscelli e piume intrecciati e situato a circa due metri d'altezza su un albero di \"Pandanus tectorius\". Per il resto, non si conosce ancora nulla delle abitudini riproduttive di questi uccelli, tuttavia si pensa che esse non differiscano significativamente per modalit\u00e0 e tempistica da quelle degli altri estrildidi."}
{"id": "4613388", "revid": "122315", "url": "https://it.wikipedia.org/wiki?curid=4613388", "title": "Oreostruthus", "text": ""}
{"id": "4613390", "revid": "834", "url": "https://it.wikipedia.org/wiki?curid=4613390", "title": "Lingua gagausa", "text": ""}
{"id": "4613399", "revid": "599013", "url": "https://it.wikipedia.org/wiki?curid=4613399", "title": "Luca Mazzoni", "text": "Carriera.\nClub.\nEsordisce con la maglia del Livorno a 21 anni, nell'ultima giornata del campionato di serie A 2004-2005, nella partita -Livorno.\nLa stagione successiva, Mazzoni viene mandato in prestito al , che milita in Serie C1. Tra gli azzurri trova poco spazio, cos\u00ec nell'estate 2006 si sposta a Lecco, nel campionato di Serie C2. Con 29 presenze, si afferma come portiere titolare e contribuisce alla promozione in Serie C1 dei lariani. Nella stagione seguente, conclusasi con una retrocessione, colleziona altre 28 presenze.\nNel 2008 torna a Livorno, in Serie B, come vice di Alfonso De Lucia. Non trova molto spazio, tuttavia disputa 3 partite una di campionato contro l'Albinoleffe e due dei play-off che saranno vinti dalla formazione amaranto.\nNella stagione 2009-2010 \u00e8 nuovamente ceduto in prestito dal Livorno in Lega Pro Prima Divisione, questa volta ad , dove colleziona 28 presenze e disputa i play-off.\nLa stagione successiva Mazzoni fa il suo nuovo ritorno a Livorno, dove ancora una volta rimane riserva, bloccato prima da Alfonso De Lucia, e poi, nella stagione 2011-2012, dall'emergere del giovane Francesco Bardi. La consacrazione arriva nella stagione 2012-2013, quando si alterna con Vincenzo Fiorillo come titolare della porta livornese. Mazzoni colleziona 17 presenze e gioca da titolare tutte le partite degli spareggi promozione, al termine dei quali il Livorno fa ritorno in Serie A..\nIl 2 settembre 2013 passa al Padova in prestito con diritto di riscatto nell'operazione che porta Luca Anania a vestire la maglia amaranto.\nNel 2014 torna al Livorno retrocesso in B giocando 41 partite e piazzandosi 14\u00ba nella Top 15 dei portieri di Serie B secondo una classifica stilata dalla Lega Serie B.\nIl 14 luglio 2015 rescinde il suo contratto con la societ\u00e0 amaranto.\nDopo essere stato protagonista di un'ottima stagione con la maglia della , squadra che in estate aveva prelevato il suo cartellino, nel 2016 Mazzoni decide di scendere di categoria, nella Lega Pro, per poter giocare nuovamente con la maglia del Livorno.\nIl 23 luglio 2019 (dopo essere stato trovato positivo alla benzoilecgonina, metabolita della cocaina in seguito a un controllo effettuato il 17 febbraio 2019 dopo la partita persa per 3-2 contro il ), viene squalificato per 4 anni. Nel successivo processo di appello svoltosi il 4 marzo 2020, la pena viene dimezzata.\nIl 22 agosto 2021 viene ufficializzato il suo ritorno nella citt\u00e0 labronica, nell'U.S. Livorno 1915, in Eccellenza Toscana.\nStatistiche.\nPresenze e reti nei club.\n\"Statistiche aggiornate al 17 febbraio 2019\"."}
{"id": "4613414", "revid": "717966", "url": "https://it.wikipedia.org/wiki?curid=4613414", "title": "Shlomo Yitzhaqi", "text": ""}
{"id": "4613421", "revid": "121905307", "url": "https://it.wikipedia.org/wiki?curid=4613421", "title": "Zababa", "text": "Nell'antica Mesopotamia, Zababa (dza-ba4-ba4) era la divinit\u00e0 tutelare della citt\u00e0 di Kish (Sumer), il cui santuario era l\"'E-meteursag\".\nNella mitologia mesopotamica era il consorte delle dee Baba e Inanna-I\u0161tar.\nParecchi antichi sovrani mesopotamici recavano nel nome il nome della divinit\u00e0 in suo onore; tra di essi vi sono Ur-Zababa di Kish (patrono iniziale di Sargon di Akkad) e Zababa-shuma-iddin (un sovrano cassita di Babilonia del XII secolo a.C.).\nZababa presso gli Ittiti.\nZababa (anche nella forma \"Zamama\") era anche il modo con cui gli Ittiti scrivevano il nome di un loro dio della guerra, utilizzando le convenzioni di scrittura accadiche.\nMolto probabilmente, questa forma rappresentava il dio degli Hatti di origine anatolica \"Wurunkatte\" (in ittita \"Wurrukatte\"). Il suo nome hurrita era \"Astabis\".\nEgli \u00e8 connesso al dio accadico \"Ninurta\".\nIl simbolo di Zababa, l'asta con testa di aquila, era spesso rappresentato a fianco del simbolo di Ninurta."}
{"id": "4613432", "revid": "1318658", "url": "https://it.wikipedia.org/wiki?curid=4613432", "title": "Willy Colombini", "text": "Biografia.\nWilly Colombini, figlio dell'attore Ugo Colombini conosciuto con lo pseudonimo Walter Grant, partecipa all'et\u00e0 di 8 anni nel 1940 al film \"Odessa in fiamme\" di Carmine Gallone. Girato a Cinecitt\u00e0 nel famoso teatro 5. All'et\u00e0 di 10 anni recita in un documentario dal titolo \"Il piccolo amico di Beethoven\". Nel 1950 \u00e8 a teatro con la compagnia di Mario Carotenuto \"Cavalcata a piedi\" e lavora nel film di Mario Soldati \"Ok Nerone\" con Walter Chiari. Nel 1953 lavora con Garinei e Giovannini nella commedia musicale \"Giove in doppio petto\" con Carlo Dapporto. Nel film \"Orlando e i paladini di Francia\" per la regia di Pietro Francisci essendo un ginnasta, fece la controfigura del protagonista. Nel 1956 lavora in teatro nella compagnia di Mario Riva \"Gli italiani son fatti cos\u00ec\" dove oltre a Mario Riva e Riccardo Billi c'\u00e8 un trio comico formato da Nino Manfredi, Paolo Ferrari e Gianni Bonagura. Rientra nel mondo del grande schermo, nel film \"Le fatiche di Ercole\" col ruolo di Castore diretto da Pietro Francisci \u00e8 il primo film mitologico e d\u00e0 il via al filone dei \"peplum\". Ottiene, in seguito, un altro ruolo nel film di Pietro Francisci \"Ercole e la regina di Lidia\". \nNel 1958 fa ancora teatro con Garinei e Giovannini nella compagnia \"Un trapezio per Lisistrata\" con Delia Scala, Nino Manfredi, Paolo Panelli e Mario Carotenuto. L'anno dopo lavora sempre con Garinei e Giovannini in \"Rinaldo in campo\" con Delia Scala, Domenico Modugno e Paolo Panelli. Partecipa a molte pellicole di genere, fra cui ricordiamo in particolare \"Due marines e un generale\", e uno fra i suoi pi\u00f9 grandi successi, \"3 Supermen a Tokio\", dove interpreta un supereroe. Ma, il vero ruolo da protagonista, lo ottiene soltanto nella commedia \"L'uomo dal pennello d'oro\", del 1969, affiancato da Marcella Michelangeli ed Edwige Fenech. Lavora ancora da protagonista nel film western \"Wanted Johnny Texas\". \nNel 1970 lavora nel film \"Io..Donna\" su una sua sceneggiatura e tutte le scene degli esterni girati a New York girati come regista, ma al rientro a Roma per divergenze con la produzione cede i diritti di regia e sceneggiatura eseguita come attore protagonista, la regia \u00e8 stata affidata ad Alfredo Cardone, risultando un film del tutto differente dalla sua sceneggiatura iniziale. \nNegli ultimi anni della sua carriera, Colombini ha partecipato alla pellicola \"Il ritorno di Clint il solitario\" ed al film con Lando Buzzanca, \"Bello come un arcangelo\" (1974). \nNel 1975 ha girato un film a New York con il cinema indipendente americano, come regista e sceneggiatore, dal titolo \"Do it\" \u00c8 la storia di un padre con il figlio drogato, che tenta in tutte le maniere di farlo uscire dalla droga, ma visto che tutto \u00e8 inutile lo segue e muoiono tutti e due. Per questo film ha vinto il primo premio della citt\u00e0 di New York. Successivamente ha montato delle scene e le fotografie durante il Rugantino col quale \u00e8 andato in tourn\u00e9e a Toronto, New York, e Buenos Aires realizzando un documentario dal titolo \"Rugantino In America\" con cui ha vinto il primo premio al \"Festival Internazionale del cinema d'arte\" di Milano a Palazzo Reale. "}
{"id": "4613437", "revid": "10431", "url": "https://it.wikipedia.org/wiki?curid=4613437", "title": "Sidi Boumedienne", "text": "Sidi Boumedienne \u00e8 un comune dell'Algeria, situato nella provincia di \u02bfAyn Tem\u016bshent."}
{"id": "4613446", "revid": "671029", "url": "https://it.wikipedia.org/wiki?curid=4613446", "title": "Albo d'oro del campionato israeliano di calcio", "text": "La pagina elenca l'albo d'oro dei vincitori e, ove disponibili, i secondi e i terzi classificati, nonch\u00e9 i capocannonieri delle singole stagioni della prima divisione del campionato israeliano di calcio dal 1931 a oggi.\nAlbo d'oro.\nMandato britannico della Palestina.\nCampionato di calcio della Palestina/Eretz Israele.\nDall'istituzione del campionato, nel 1931, alla nascita dello Stato d'Israele, per l'intera durata del Mandato britannico della Palestina, il torneo prese il nome di Campionato di calcio della Palestina/Eretz Israele."}
{"id": "4613462", "revid": "76963", "url": "https://it.wikipedia.org/wiki?curid=4613462", "title": "Hiroshi Tamaki", "text": " Lavora per la AOI corporation.\nHa esordito nel 1998, ma ha incomincato ad acquisire notoriet\u00e0 grazie alla sua partecipazione al film Waterboys del 2001. Ha esordito come cantante nel 2004 col singolo \"Seasons\" e tra il 2004-2011 ha pubblicato 4 album."}
{"id": "4613465", "revid": "74801", "url": "https://it.wikipedia.org/wiki?curid=4613465", "title": "Giuseppe Ripa", "text": "La vita.\nGiuseppe Ripa nasce a Prepezzano, frazione del comune di Giffoni Sei Casali. In giovane et\u00e0 (12 anni) si trasferisce con la sua famiglia a San Marco di Castellabate, dove dimor\u00f2 per tutta la sua vita.\nAttivit\u00e0.\nRipa dedica tutta la sua al giornalismo, collaborando con numerose testate come \"Il Mattino\", \"Il Giornale\", \"Il Tempo\", \"Il Quotidiano\", \"Corriere della Nazione\", \"Roma\", \"il Giornale di Napoli\", \"L'Appennino\" e \"Cronache del Mezzogiorno\". Viene riconosciuto come il precursore del giornalismo \"epico\" e il giornalista decano del Cilento.\nPremio.\nDato il suo impegno socioculturale e la sua carriera giornalistica, costellata da svariati riconoscimenti, viene ricordato mediante un premio culturale che si svolge annualmente a Castellabate e porta il suo nome (\"Premio Ripa\")."}
{"id": "4613466", "revid": "830939", "url": "https://it.wikipedia.org/wiki?curid=4613466", "title": "Lega Ellenica", "text": ""}
{"id": "4613471", "revid": "110157", "url": "https://it.wikipedia.org/wiki?curid=4613471", "title": "Bolgiano", "text": "Bolgiano (\"Bolgian\" in dialetto milanese, : ) \u00e8 un quartiere di San Donato Milanese di cui costituisce la parte orientale, verso Mezzate. Gli abitanti si chiamano \"bolgianesi\". Costitu\u00ec un comune autonomo fino al 1870.\nStoria.\nLa piccola localit\u00e0 rurale di Bolgiano, di antica origine, costituiva un comune compreso nella Pieve di San Donato, parte del Ducato di Milano, e confinava con Foramagno a nord, Zeloforamagno e Robbiano ad est, Carpianello a sud e San Donato ad ovest. Al censimento del 1751 la localit\u00e0 fece registrare 129 residenti.\nIn et\u00e0 napoleonica, nel 1805, la popolazione era salita a 250 unit\u00e0, ma quattro anni dopo il Comune di Bolgiano venne soppresso e aggregato al limitrofo municipio di San Donato, a sua volta unito a Viboldone nel 1811; tutti i centri recuperarono comunque l'autonomia con l'istituzione del Regno Lombardo-Veneto. Al censimento del 1853 Bolgiano contava 336 abitanti, a quello del 1861 il numero era salito a 387.\nIl comune venne infine soppresso ed annesso a San Donato Milanese nel 1870 riprendendo l'antico modello napoleonico.\nIn tempi recenti il quartiere di Bolgiano \u00e8 diventato prevalentemente residenziale. Dal 30 ottobre 1996 nella ex-scuola elementare ospita la sede principale dell'Universit\u00e0 della Terza Et\u00e0 di San Donato e San Giuliano dei Lions, in collaborazione con il comune di San Donato Milanese e dal 2018 la casa delle associazioni.\nL'unica chiesa dell'area \u00e8 stata sconsacrata e non ha assunto alcuna nuova funzione.\nGeografia antropica.\nUrbanistica.\nBolgiano \u00e8 ormai una area residenziale: oltre agli abitati operai di Via Ferrandina e Via Cupello creati con giardini senza barriere, negli anni '90 sono state create le residenze di via Giuseppe Dossetti.\nVia Unica Bolgiano \u00e8 l'unica via commerciale con dei ristoranti.\nNegli anni '80 Eni crea la Centrale di cogenerazione di Bolgiano, ancora in funzione.\nIl quartiere \u00e8 accessibile dagli altri quartieri dal Viale De Gasperi, Via Martiri di Cefalonia e via Maritano mentre al di fuori dell'ambito comunale ha due accesso alla strada Paullese da Via Gela e Via 2 Giugno.\nInfrastrutture e trasporti.\nL'area \u00e8 fornita da diverse linee di autobus, lungo l'asse De Gasperi sono presenti piste ciclabili sulla carreggiata mentre in via Maritano sono in sede propria.\nSport.\nC'\u00e8 la sede del centro Sportivo US Bolgiano con campi da Calcio e Rubgy."}
{"id": "4613473", "revid": "82000", "url": "https://it.wikipedia.org/wiki?curid=4613473", "title": "Classi d'equivalenza", "text": ""}
{"id": "4613477", "revid": "1573940", "url": "https://it.wikipedia.org/wiki?curid=4613477", "title": "Stagonopleura", "text": "Stagonopleura \u00e8 un genere di uccelli passeriformi della famiglia degli Estrildidi.\nTassonomia.\nSi ritiene che questo genere rappresenti uno dei primi ad originarsi dopo la separazione che port\u00f2 alla differenziazione degli estrildidi africani, asiatici ed australiani, e che pertanto le specie ad esso ascritte rappresentino le pi\u00f9 basali della propria sottofamiglia di appartenenza, al quale appartengono a tutt'oggi, ma col rango di sottogenere.\nAl genere vengono ascritte tre specie:\nIn passato, tutte le specie ascritte a questo genere venivano classificate come appartenenti al genere \"Emblema\", oggi monospecifico: il diamante codadifuoco ed il diamante orecchie rosse, inoltre, per un certo periodo sono state ascritte al genere Zonaeginthus .\nIl nome scientifico del genere deriva dall'unione delle parole greche \"\u03c3\u03c4\u03b1\u03b3\u03bf\u03bd\u03b1\" (\"stagona\", \"goccia\") e \"\u03c0\u03bb\u03b5\u03c5\u03c1\u03b1\" (\"plevra\", \"lato\"), col significato di \"dalle gocce sui lati\", in riferimento alle macchie bianche presenti sui fianchi.\nDistribuzione e \"habitat\".\nTutte le specie ascritte al genere sono diffuse in Australia sud-orientale e Tasmania, dove vivono nelle aree di boscaglia di eucalipto e casuarina con presenza di aree erbose aperte pi\u00f9 o meno estese, adattandosi a vivere anche in aree coltivate e antropizzate, come ad esempio i giardini e i parchi periferici.\nDescrizione.\nDimensioni.\nMisurano circa 13\u201314\u00a0cm di lunghezza, dimensioni piuttosto contenute ma che nonostante ci\u00f2 li rendono fra i rappresentanti pi\u00f9 imponenti della propria famiglia.\nAspetto.\nSi tratta di uccelli dall'aspetto robusto, muniti di un forte becco conico di colore rosso, mentre la livrea vede generalmente dominare i toni del grigio dorsalmente con uno schiarimento nella zona ventrale che \u00e8 bianca con presenza di nero, nel diamante guttato su petto e fianchi (questi ultimi punteggiati di bianco), mentre nelle altre due specie \u00e8 zebrata. Dai lati del becco in tutte le specie \u00e8 presente una banda nera che raggiunge gli occhi a formare una mascherina.\nBiologia.\nSi tratta di uccelli molto vivaci, che si riuniscono in stormi anche consistenti, che si spostano continuamente alla ricerca di cibo e acqua tenendosi in contatto con continui richiami cinguettanti, salvo poi fare ritorno a nidi appositamente costruiti fra gli alberi durante la notte.\nAlimentazione.\nI diamanti del genere \"Stagonopleura\" hanno abitudini perlopi\u00f9 granivore, nutrendosi di una grande variet\u00e0 di piccoli semi, oltre che di frutti, bacche, germogli e piccoli insetti volanti, questi ultimi principalmente durante la stagione riproduttiva.\nRiproduzione.\nIl periodo riproduttivo cade perlopi\u00f9 durante la fase finale della stagione delle piogge: ambedue i sessi collaborano nella costruzione del nido (una struttura sferica di materiale fibroso di origine vegetale intrecciato e ubicato a poca distanza dal suolo), alla cova delle uova e alle cure parentali. I nidiacei tendono a rimanere nei pressi del nido anche dopo l'involo, che avviene attorno alla terza settimana di vita, salvo poi venire scacciati dai genitori, che generalmente si apprestano a portare avanti una nuova nidiata."}
{"id": "4613489", "revid": "123349717", "url": "https://it.wikipedia.org/wiki?curid=4613489", "title": "Cucina tamil", "text": "La cucina tamil \u00e8 la cucina dello stato indiano meridionale di Tamil Nadu. \nCaratteristiche.\nLa cucina tamil ha piatti sia di tradizione vegetariana che non. \u00c8 caratterizzata dall'uso di riso e legumi.\nI suoi tipici aromi e sapori nascono dall'uso di spezie quali le foglie di curry, senape, semi, coriandolo, zenzero, aglio, peperoncino, pepe, cannella, cardamomo, cumino, noce moscata, noce di cocco e acqua di rose\nLe verdure e i prodotti caseari sono un accompagnamento essenziale, e si preferisce il tamarindo come agente acidificante.\nLa maniera tradizionale di consumare il pasto \u00e8 stando seduti sul pavimento, servendo il cibo su una foglia di banana, e usando dita pulite della mano destra per portare il cibo alla bocca. Dopo il pasto, le dita sono lavate, e la foglia di banana diventa cibo per le mucche."}
{"id": "4613490", "revid": "1573940", "url": "https://it.wikipedia.org/wiki?curid=4613490", "title": "Santuario di Santa Lucia (Villanova Mondov\u00ec)", "text": "Il santuario di Santa Lucia \u00e8 un luogo di culto cattolico di Villanova Mondov\u00ec, in provincia di Cuneo e diocesi di Mondov\u00ec.\nSituato nella parete del monte Calvario ad un centinaio di metri al di sopra del livello della strada. La foto in notturna \u00e8 del fotografo Guido Peirone\nTra storia e leggenda.\nPurtroppo a causa di un incendio appiccato dai soldati francesi nel Settecento agli archivi del comune, non \u00e8 rimasta alcuna traccia di documentazione ufficiale della costruzione del santuario.\nLa leggenda ci narra di una giovanissima pastorella sordomuta che in un periodo di gravi alluvioni del vicino torrente Ellero, aveva portato a pascolare il suo gregge nei pressi di un pilone dedicato a Santa Lucia e situato alla confluenza del torrente Lurisia nel fiume Ellero, quando d'improvviso le apparve una donna con sembianze soprannaturali, che le chiese di far spostare il pilone in un luogo pi\u00f9 sicuro e riparato dalle continue esondazioni del torrente, indicandole una grotta un centinaio di metri pi\u00f9 in alto mostrando una cavit\u00e0 naturale che si apriva sulla parete della montagna, e facendo dono dell'udito e della parola alla pastorella affinch\u00e9 potesse diffondere il suo messaggio.\nLa notizia dell'avvenuto miracolo attir\u00f2 verso la grotta numerosissimi fedeli e si mormorava anche di ulteriori guarigioni miracolose di malattie agli occhi, cosicch\u00e9 l'amministrazione della vicina parrocchia provvise ad ampliare la struttura aggiungendo delle opere in muratura per facilitare l'accesso ed il soggiorno di un sacerdote ed al crescente numero di pellegrini, impresa molto difficile per la difficolt\u00e0 di accesso alla grotta a strapiombo sulla valle.\nNel corso degli anni, il pilone venne trasportato dalla cavit\u00e0 originaria in quella che \u00e8 la sua attuale collocazione in una grotta di maggiori dimensioni a pochi metri di distanza da quella originaria, ora non pi\u00f9 accessibile in quanto venne trasformata in cisterna per la raccolta dell'acqua.\nAd oggi dell'originario pilone non vi \u00e8 rimasta alcuna traccia, si sa solamente che con molte probabilit\u00e0 era collocato nella cappelletta scavata nella roccia che si apre sulla destra dell'altare attuale dedicato alla Santa.\nSulla parete sinistra all'interno della grotta \u00e8 conservato un bassorilievo datato 1588, testimonianza pi\u00f9 antica del santuario, in cui \u00e8 visibile il disegno della struttura dell'epoca e la statua originaria con sembianze pagane probabilmente in legno, posto in occasione di un voto fatto alla Santa. Pochi anni dopo il Vescovo diede ordine di sostituire la statua di sembianze pagane con una nuova statua in marmo con sembianze classiche che tuttora orna la grotta del santuario.\nNel corso degli anni, alla struttura originaria, grazie anche ai lasciti ed alle offerte dei pellegrini, si aggiunse il monastero, sviluppato su tre piani nel quale dimoravano una dozzina di frati e nel quale sono ancora visibili le antiche cucine, il refettorio, alcune sale del seicento, che dall'esterno si presenta con le sue arcate caratteristiche.\nDurante la Resistenza.\nDurante il periodo della Resistenza (1943-1945), questo edificio acquisisce notevole importanza, vi ha sede una tipografia clandestina nella quale veniva stampato il notiziario Partigiano \"Rinascita d'Italia\" curato dal professor Bessone, vi trovarono rifugio don Giuseppe Bruno, soprannominato \"il prete dei Partigiani\", che sar\u00e0 arrestato nel febbraio 1945 a Torino e condannato a morte ma riuscir\u00e0 a salvarsi dall'esecuzione grazie all'aiuto del vescovo di Mondov\u00ec e dell'arcivescovo di Torino. Vi trov\u00f2 anche rifugio il comandante partigiano Piero Cosa nascosto nel sottotetto del santuario e protetto dalle suore, fu luogo di rifugio di partigiani, ospitati in vani nascosti ben conosciuti da don Bruno che conosceva perfettamente il comprensorio per averlo utilizzato negli anni trenta per esercizi spirituali, importante anche la partecipazione di Don Pietro Servetti allora arciprete di Villanova Santa Caterina che mise a disposizione la struttura. Considerevole anche il supporto di madre Margherita e di suor Carla De Noni, a cui venne riconosciuto il ruolo di staffetta partigiana che faceva la spola con la vicina cittadina di Villanova per raccogliere cibo e medicinali. A ricordo di questo periodo vi \u00e8 una lapide commemorativa posta di fronte all'ingresso della caverna.\nLa caverna speleologica.\nCome gi\u00e0 accennato sopra, il santuario viene creato adattando la grotta principale che in realt\u00e0 \u00e8 l'atrio di una serie di gallerie, passaggi ed antri o \"sale\" che entrano nelle profondit\u00e0 della montagna. Solo una piccola parte \u00e8 visitabile su richiesta e vi si accede da una piccola porta ed una serie di scalini dal lato sinistro dell'altare di santa Lucia, per motivi di sicurezza sono percorribili solo poche decine di metri, nella galleria \u00e8 visibile una statua della Madonna scolpita. Alla medesima altezza, poco sopra i 600 metri, ed a circa 2\u00a0km in linea d'aria, sull'altro versante del monte Calvario, vi sono le grotte dei Dossi, visitabili e scoperte in epoca pi\u00f9 recente di quelle accessibili dal santuario. Da anni si \u00e8 cercato di verificare, senza successo se le due grotte fossero comunicanti e vi fosse un accesso percorribile, tuttavia, soprattutto dal lato del santuario, i tentativi di esplorazione sono stati pochi e condotti abbastanza in maniera superficiale. Delle esplorazioni del Settecento vi sono dei racconti narrati dal celebre storiografo Pietro Nallino.\nUna leggenda popolare ancora raccontata dagli anziani della vicina Villanova Mondov\u00ec, narra di un esperimento condotto in passato, per il quale vennero introdotte delle oche o delle anatre dalle grotte dei Dossi e vennero viste uscire dal lato del santuario. Tale racconto non ha per\u00f2 alcuna conferma e pare inverosimile da un punto di vista scientifico."}
{"id": "4613495", "revid": "116738593", "url": "https://it.wikipedia.org/wiki?curid=4613495", "title": "Cascina Santa Brera", "text": "La cascina Santa Brera \u00e8 una cascina posta nei pressi del Lambro nel territorio comunale di San Giuliano Milanese a sud del centro abitato, verso Melegnano. Costitu\u00ec un comune autonomo fino al 1841.\nStoria.\nLa piccola localit\u00e0 rurale di Santa Brera, di antica origine, costituiva un comune compreso nella Pieve di San Giuliano, parte del Ducato di Milano, e confinava con Zivido a nord, Colturano ad est, Melegnano e Pedriano a sud, e Viboldone ad ovest. La localit\u00e0 fece registrare solo 80 residenti al censimento del 1751.\nIn et\u00e0 napoleonica, nel 1805, la popolazione era salita a 182 unit\u00e0 comprendendo la vicina Rocca Brivio. Nel 1809 il comune di Santa Brera venne soppresso e aggregato al limitrofo comune di Pedriano, a sua volta aggregato a Melegnano due anni dopo; tutti i centri recuperarono comunque l'autonomia nel 1816 dopo l'istituzione del Regno Lombardo-Veneto.\nGli stessi austriaci tuttavia, nel 1841, dovettero riconoscere la razionalit\u00e0 dell'operato napoleonico, e cos\u00ec il comune di Santa Brera venne soppresso definitivamente e nuovamente aggregato a Pedriano, seguendone nel tempo le sorti."}
{"id": "4613500", "revid": "830939", "url": "https://it.wikipedia.org/wiki?curid=4613500", "title": "Lisimaco di Acarnania", "text": ""}
{"id": "4613501", "revid": "110157", "url": "https://it.wikipedia.org/wiki?curid=4613501", "title": "Muffins", "text": "Muffins \u00e8 un'audiocassetta del gruppo statunitense Hoobastank. L'album \u00e8 caratterizzato da un suono simile allo ska punk, molto differente dal post-grunge che caratterizzer\u00e0 il gruppo nelle pubblicazioni successive."}
{"id": "4613503", "revid": "61051", "url": "https://it.wikipedia.org/wiki?curid=4613503", "title": "Classe Edgar (nave di linea)", "text": "La classe Edgar fu una classe di tre navi di linea di quarta classe da 60 cannoni della Royal Navy britannica. Entrate in servizio tra il 1758 e il 1759, furono progettate da sir Thomas Slade."}
{"id": "4613509", "revid": "617444", "url": "https://it.wikipedia.org/wiki?curid=4613509", "title": "Duomo di Sion", "text": ""}
{"id": "4613514", "revid": "82000", "url": "https://it.wikipedia.org/wiki?curid=4613514", "title": "Invarianti topologici", "text": ""}
{"id": "4613515", "revid": "117451728", "url": "https://it.wikipedia.org/wiki?curid=4613515", "title": "Cascina Andreola", "text": "La cascina Andreola \u00e8 una cascina posta nel territorio comunale di Pieve Fissiraga. Costitu\u00ec un comune autonomo fino al 1841.\nStoria.\nLa cascina Andreola deriva il suo nome dalla nobile famiglia lodigiana degli Andreoli; in seguito cambi\u00f2 pi\u00f9 volte proprietari, fra i quali si segnala nel XVII secolo il vescovo Seghizzi.\nLa cascina Andreola, con la limitrofa frazione Malguzzana, costituiva un comune del contado di Lodi. In et\u00e0 napoleonica (1809) il comune di Andreola venne soppresso e aggregato al limitrofo comune di Fissiraga; recuper\u00f2 l'autonomia con l'istituzione del Regno Lombardo-Veneto.\nNel 1841 il comune di Andreola venne soppresso definitivamente e aggregato a Campolungo, seguendone le sorti fino al 1879; in tale data la frazione di Andreola pass\u00f2 al nuovo comune di Pieve Fissiraga."}
{"id": "4613517", "revid": "594360", "url": "https://it.wikipedia.org/wiki?curid=4613517", "title": "GP Publishing", "text": ""}
{"id": "4613520", "revid": "767487", "url": "https://it.wikipedia.org/wiki?curid=4613520", "title": "Dragon Trainer 2", "text": "Dragon Trainer 2 (\"How to Train Your Dragon 2\") \u00e8 un film d'animazione statunitense del 2014, scritto e diretto da Dean DeBlois e prodotto dalla DreamWorks Animation. Si tratta del 2\u00ba capitolo della trilogia del franchise \"Dragon Trainer\", composto dal primo film, \"Dragon Trainer\" (2010), e conclusasi con \"Dragon Trainer - Il mondo nascosto\" (2019).\nParticolarmente apprezzato da critica e campione di incassi, la pellicola ha ottenuto numerosi riconoscimenti, tra cui il Golden Globe per il miglior film d'animazione, l'Annie Award e, nella stessa categoria, una \"nomination\" ai Premi Oscar 2015 (poi perso a favore del lungometraggio Disney \"Big Hero 6\").\nTrama.\nVichinghi e draghi vivono in armonia e unit\u00e0 nel villaggio di Berk da ormai cinque anni. Hiccup \u00e8 sempre insieme al drago Sdentato, il suo migliore amico. Adesso ventenne, Hiccup viene spinto dal padre Stoick a succedergli come capo, cosa non voluta dal ragazzo, poich\u00e9 non \u00e8 ancora pronto per quella responsabilit\u00e0. Mentre Hiccup, Astrid e i loro draghi esplorano una nuova terra, scoprono i resti di una fortezza distrutta dal ghiaccio e incontrano un gruppo di cacciatori di draghi guidati da Eret, che li accusa per la distruzione del suo forte e cerca di catturarli per un certo Drago Bludvist. I due ragazzi riescono a fuggire per tornare a Berk e riferire la scoperta a Stoick, il quale ordina di fortificare l'isola e prepararsi alla battaglia.\nHiccup, per\u00f2, si rifiuta di credere che la guerra sia inevitabile, cos\u00ec torna da Eret, per farsi portare da Drago. Ma Stoick arriva in tempo: spiega che molti anni prima, in una riunione di capitrib\u00f9, Drago si present\u00f2 offrendo agli altri salvezza dai draghi in cambio della loro sottomissione a lui. Ma deriso, egli scaten\u00f2 dei draghi armati i quali uccisero tutti i presenti tranne Stoick, salvatosi per miracolo. Ma Hiccup sempre convinto di poter far ragionare Drago, scappa insieme a Sdentato alla ricerca dell'uomo.\nDurante il tragitto, Hiccup incontra un misterioso cavaliere che \u00e8 una donna, chiamata Valka, che gli rivela di essere sua madre, che lui credeva morta. Valka spiega al figlio che nel periodo in cui draghi e vichinghi erano nemici, lei ha sempre creduto che questa guerra fosse inutile. Rapita durante un attacco dei draghi a Berk, ha trascorso 20 anni salvando draghi dalle trappole del malvagio Drago e portandoli nel \"Santuario\", una grotta coperta di ghiaccio creata dall'Alfa, un mastodontico drago chiamato Bestia Selvaggia che comanda sui draghi in armonia. Poco dopo Stoick trova Hiccup e, con grande sorpresa e commozione, si riconcilia alla moglie perduta: la famiglia \u00e8 di nuovo riunita. Contemporaneamente, Astrid e gli altri cavalieri rapiscono Eret per trovare Drago. Drago apprende dai ragazzi dell'alleanza tra i vichinghi di Berk e i draghi, e di Hiccup stesso, che controlla i draghi come lui. Su tutte le furie, Drago e il suo esercito assediano il Santuario, dove si rivela che anch'egli ha la sua Bestia Selvaggia, di livello persino superiore a quella del Santuario. Segue una battaglia tra i due draghi colossali, che termina con la vittoria della bestia nemica, la quale diventa cos\u00ec il nuovo Alfa e assume il controllo di tutti i draghi, che ipnoticamente gli obbediscono.\nHiccup cerca di persuadere Drago a porre fine a tutto senza successo. Infatti, Drago ordina a Sdentato, che \u00e8 sotto l'influenza del nuovo Alfa, di uccidere Hiccup, ma Stoick s'interpone tra loro e muore al posto del figlio. Dopo aver riassunto il controllo di s\u00e9, Sdentato viene cacciato via da Hiccup in un impeto di disperazione, dopo che il drago aveva provato ad avvicinarsi. Ma viene di nuovo ipnotizzato dall'Alfa, catturato e cavalcato da Drago. E mentre l'esercito si avvia verso Berk, viene celebrato il funerale di Stoick.\nHiccup, disperato e addolorato, viene rincuorato da Valka, che lo incoraggia dicendogli che solo lui pu\u00f2 unire gli uomini e i draghi, e ispirato dalle sue parole e da quelle del padre, a questo punto Hiccup decide di tornare a Berk per fermare Drago. Raggiunta l'isola cavalcando dei cuccioli di Dragoncelli (poich\u00e9, come menzionato da Valka, i cuccioli non danno mai retta a nessuno e quindi nemmeno al loro Alfa), scoprono che Drago ha gi\u00e0 attaccato il villaggio e preso il controllo dei suoi draghi. Hiccup raggiunge Drago, cercando di riavvicinarsi a Sdentato e di liberarlo dal controllo dell'Alfa, e ci riesce, con grande sorpresa di Drago. Ma affrontando l'uomo, l'Alfa attacca Hiccup e Sdentato, intrappolandoli nel ghiaccio.\nIl grande cumulo di ghiaccio esplode: ne fuoriesce Hiccup illeso, e Sdentato, illuminatosi di blu si scaglia contro la Bestia Selvaggia, colpendola con i suoi colpi al plasma rompendo cos\u00ec il suo controllo sugli altri draghi, che ora si schierano con Sdentato in qualit\u00e0 di nuovo drago Alfa. Sconfitto, l'enorme drago si ritira insieme al ferito Drago Bludvist. Dopo la vittoria, Hiccup diventa il nuovo capo di Berk, con la consapevolezza che i suoi draghi sono pronti a difenderla.\nPersonaggi.\nNuovi Draghi.\nIn questo film vengono mostrati nuovi tipi di draghi, presenti soprattutto nella tana di Valka o nell'esercito di Drago Bludvist. Essi si suddividono nelle seguenti categorie:\nI pi\u00f9 importanti sono:\nProduzione.\nIl regista Dean Deblois \u00e8 tornato a dirigere il secondo capitolo, stavolta senza il collega Chris Sanders, che tuttavia rimane presente come produttore.\nIl regista ha dichiarato che sarebbe tornato a dirigere il film solo se la Dreamworks gli avesse permesso di realizzare una trilogia. Una volta avuta carta bianca, Deblois si \u00e8 messo all'opera.\nPer incrementare l'ispirazione, il regista ha deciso di rivedere i film della sua giovinezza, come \"L'Impero colpisce ancora\" e \"Il mio vicino Totoro\".\nRiguardo a \"Star Wars\", DeBlois ha dichiarato: \"Ci\u00f2 che ho amato molto de \"L'Impero colpisce ancora\" \u00e8 che ha espanso \"Star Wars\" in ogni direzione: emozioni, personaggi, divertimento, paesaggi. Lo si percepiva come un miglioramento, e quello \u00e8 l'obiettivo\".\nNegli anni prima della distribuzione del film, DreamWorks Animation ha sostanzialmente rielaborato il suo flusso di lavoro di produzione e di software di animazione. Dragon Trainer 2 \u00e8 stato il primo film della DreamWorks Animation a utilizzare l'elaborazione scalabile \"multi-core\", sviluppata in collaborazione con Hewlett-Packard. Definita da Katzenberg \"la prossima rivoluzione nel cinema\", consente agli artisti di lavorare su parti di immagini complesse in tempo reale, invece di aspettare otto ore per vedere i risultati il giorno successivo.\nIl film \u00e8 stato anche il primo dello studio ad utilizzare il nuovo software di animazione e di illuminazione attraverso l'intera produzione. I programmi permettono maggiore sottigliezza, migliorando l'animazione facciale e consentendo \"il senso di obesit\u00e0, le risate, la pelle flaccida, la sensazione della pelle che si sposta su un muscolo invece di masse in movimento insieme\".\nNel novembre del 2013, il presidente Usa Barack Obama ha visitato gli studi, e ha assistito ad una dimostrazione dell'uso della Motion Capture, consistita in una scena del film, in cui gli attori Jay Baruchel e America Ferrera hanno prestato i loro movimenti ai personaggi doppiati, Hiccup e Astrid. In realt\u00e0, la tecnica non \u00e8 stata utilizzata per realizzare il film.\nColonna sonora.\nJohn Powell, gi\u00e0 compositore delle musiche del primo film (lavoro che gli ha valso una candidatura agli Oscar), \u00e8 tornato a comporre anche quelle del secondo. Il leader vocale dei Sigur R\u00f3s J\u00f3n \u00de\u00f3r Birgisson detto \"J\u00f3nsi\" realizzer\u00e0 tre tracce per la colonna sonora, lavorando strettamente con Powell. Birgisson aveva gi\u00e0 realizzato la canzone \"Stick and Stones\" per il primo film, udibile durante i titoli di coda.\nAnche stavolta compone un'altra udibile durante i titoli di coda, \"Where No One Goes\".\nTracce.\nStavolta, oltre alla canzone dei titoli di coda scritta e cantata da J\u00f3nsi, \u00e8 presente anche una cantata durante il film dai personaggi.\nLa canzone s'intitola \"For The Dancing and the Dreaming\" ed \u00e8 eseguita dai personaggi di Stoick, Valka e Skaracchio.\nDistribuzione.\nIl primo trailer ufficiale \u00e8 stato lanciato dalla DreamWorks il 12 luglio 2013, seguito il 5 agosto dalla versione italiana. Il 30 luglio 2014 \u00e8 stata diffusa una esclusiva featurette in cui il regista ed i doppiatori originali parlano del rapporto tra i protagonisti e i draghi.\nIl film \u00e8 stato proiettato in anteprima al Festival di Cannes 2014, dove ha ricevuto una buona accoglienza dalla critica.\nLa data di uscita nelle sale americane \u00e8 stata il 13 giugno 2014 mentre in quelle italiane \u00e8 stata il 16 agosto 2014. Dragon Trainer 2 \u00e8 stato il primo film DreamWorks a uscire in Italia di sabato. Qualche giorno prima, il giorno 11 agosto, \u00e8 stato proiettato in anteprima estiva, ad esempio nel circuito The Space Cinema.\nIn Italia, il 27 gennaio 2019, in occasione dell'uscita di \"Dragon Trainer - Il mondo nascosto\", il film \u00e8 stato riproposto nel circuito The Space Cinema.\nAccoglienza.\nIncassi.\n Nelle prime 72 ore incassa negli Stati Uniti $49,451,322. In totale, negli USA incassa $177,002,924 e in Italia 10,653,588 di euro..\n\"Dragon Trainer 2\" incassa in tutto il mondo ben $621,537,519, superando di quasi 127 milioni il primo.\nCritica.\nSu Rotten Tomatoes il film riporta un punteggio di approvazione del 93% basato su 189 recensioni, con il consenso dei critici che recita: \"Eccitante, emotivamente risonante e splendidamente animato, \"Dragon Trainer 2\" si basa sul successo del suo predecessore proprio come dovrebbe fare ogni sequel\", mentre su Metacritic riporta un punteggio del 76/100 basato su 44 recensioni, indicando \"recensioni generalmente favorevoli\".\nSequel.\nDeBlois e la Dreamworks, insieme alla scrittrice dei romanzi originali Cressida Cowell, hanno confermato l'uscita di un terzo capitolo, che verr\u00e0 intitolato \"Dragon Trainer - Il mondo nascosto\" e di cui \u00e8 prevista l'uscita nelle sale statunitensi il 22 febbraio 2019. Dean DeBlois firmer\u00e0 ancora la regia e la sceneggiatura, John Powell torner\u00e0 a comporre le musiche e anche il cast principale rester\u00e0 grosso modo lo stesso. In Italia il film arriva il 31 gennaio 2019."}
{"id": "4613525", "revid": "767487", "url": "https://it.wikipedia.org/wiki?curid=4613525", "title": "They Sure Don't Make Basketball Shorts Like They Used To", "text": "They Sure Don't Make Basketball Shorts Like They Used To \u00e8 un album autoprodotto del gruppo statunitense Hoobastank, che all'epoca si chiamava ancora \"Hoobustank\". \u00c8 ancora un album appartenente al genere ska punk, caratterizzato da un ampio uso del sassofono."}
{"id": "4613528", "revid": "60072064", "url": "https://it.wikipedia.org/wiki?curid=4613528", "title": "How to Train Your Dragon 2", "text": ""}
{"id": "4613529", "revid": "119829873", "url": "https://it.wikipedia.org/wiki?curid=4613529", "title": "Cascina Orgnaga", "text": "La cascina Orgnaga era una cascina posta nel territorio comunale di Pieve Fissiraga. Costitu\u00ec un comune autonomo fino al 1879.\nStoria.\nLe pi\u00f9 antiche citazioni scritte che riportano la localit\u00e0 di \u00ab\"Overgnaga\"\u00bb risalgono al XII secolo; tuttavia la vicinanza della localit\u00e0 alla strada romana da \"Mediolanum\" a \"Placentia\" potrebbero far supporre un'origine pi\u00f9 antica.\nLa localit\u00e0 fu luogo d'origine della famiglia degli Overgnaghi, di parte ghibellina, fra le pi\u00f9 importanti della Lodi dell'epoca.\nDa un documento del 1261 risulta che Overgnaga era sede di una pieve della diocesi di Lodi; da essa dipendevano le chiese di Cornegliano, Gualcolengo, Massalengo, San Leone di Bargano, Santo Mato, Zemeto, Santa Maria in Bressana, San Simone, Santi Martino e Giorgio in Solarolo, Bruzzalengo e l'Ospedale de Remittis. La pieve scomparve per\u00f2 gi\u00e0 alla fine del Duecento, sostituita dalla pieve di Fissiraga: \u00e8 possibile che la decisione di spostare la pieve sia dovuta alla potente famiglia dei Fissiraga, di parte guelfa, a cui apparteneva il potente vescovo dell'epoca, Bongiovanni.\nNel 1589 Orgnaga risultava appartenente al comune di \u00ab\"Castegna, con Orgnaga e Orgnaghina\"\u00bb, nel Vescovato di mezzo del Contado di Lodi. Nel compartimento della provincia di Lodi pubblicato nel 1786 risultava invece essere un comune, inserito nel distretto di Sant'Angelo.\nIn et\u00e0 napoleonica il comune di Orgnaga venne soppresso e aggregato al limitrofo comune di Fissiraga;; recuper\u00f2 l'autonomia con l'istituzione del Regno Lombardo-Veneto.\nNel 1841 venne aggregato a Orgnaga il comune di Fissiraga.\nAll'Unit\u00e0 d'Italia (1861) il comune di Orgnaga contava 840 abitanti. Nel 1879 vennero aggregati al comune di Orgnaga i comuni di Pezzolo de' Codazzi e Triulzina, e le frazioni Andreola e Malguzzana del soppresso comune di Campolungo; il comune cos\u00ec ingrandito prese il nome di Pieve Fissiraga.\nLa cascina Orgnaga venne abbattuta fra il 1998 e il 2003; sul luogo sorge ora il parcheggio del centro commerciale di Pieve Fissiraga. \u00c8 invece tuttora esistente la cascina Orgnaghina, posta immediatamente ad est."}
{"id": "4613541", "revid": "16758", "url": "https://it.wikipedia.org/wiki?curid=4613541", "title": "Deutsche Eishockey Liga 2011-2012", "text": "La Deutsche Eishockey Liga 2011-2012 fu la diciottesima stagione della Deutsche Eishockey Liga. Al termine dei playoff gli Eisb\u00e4ren Berlin sconfiggendo gli Adler Mannheim vinsero il loro sesto titolo della DEL in otto stagioni, il secondo consecutivo.\nPer la prima volta da dieci anni, fra le stagioni 2000-2001 e 2001-2002, non vi furono cambiamenti nelle squadre iscritte rispetto alla stagione. Tutte e 14 le squadre iscritte alla lega confermarono la propria presenza.\nStagione regolare.\nIl formato del campionato rimase invariato rispetto alla stagione precedente: le 14 squadre in un girone all'italiana affrontarono un doppio turno di andata e ritorno, per un totale di 52 incontri. Solo alle prime sei squadre fu garantito l'accesso ai playoff, mentre quelle dal sesto al decimo disputarono un turno aggiuntivo per gli ultimi due posti validi per i playoff.\nClassifica.\nLegenda:\nNote:"}
{"id": "4613545", "revid": "1305772", "url": "https://it.wikipedia.org/wiki?curid=4613545", "title": "Tradizione (Chiesa cattolica)", "text": "Il termine Tradizione o Sacra Tradizione, nell'ambito della Chiesa cattolica, indica la trasmissione di notizie e fatti riguardanti la fede, avvenuta dapprima solo oralmente e poi conservata anche in forma scritta. Fa parte delle modalit\u00e0 di trasmissione della Rivelazione o del \"Depositum fidei\" della Chiesa cattolica, unitamente con le Sacre Scritture e il Magistero della Chiesa. \nLa parola \"tradizione\" \u00e8 tratta dal latino \"trado\", che significa \"consegnare\" o \"lasciare in eredit\u00e0\". Gli insegnamenti di Dio sono scritti nella Bibbia e sono tramandati non solo nella Scrittura, ma anche nella vita di chi vive secondo i suoi insegnamenti. Gli insegnamenti della Tradizione non sono necessariamente messi per iscritto, ma sono vissuti e tramandati oralmente da coloro che hanno vissuto secondo i suoi insegnamenti, seguendo l'esempio della vita di Cristo, degli apostoli e di Paolo di Tarso cos\u00ec come riportati nel Nuovo Testamento. Questo perpetuo tramandando degli insegnamenti della Sacra Tradizione viene detto \"tradizione vivente\"; \u00e8 la trasmissione degli insegnamenti della Tradizione da una generazione alla successiva. Il termine \"deposito della fede\" si riferisce all'interezza della rivelazione di Ges\u00f9 Cristo ed \u00e8 passato alle generazioni successive in due forme diverse, la Sacra Scrittura e la Sacra Tradizione (tramite la successione apostolica). \nNella \"Catholic Encyclopedia\", l'autore Fichtner fa risalire l'origine della tradizione al momento in cui Dio Padre, nel corso della storia della salvezza, si rivela al suo popolo e si incarna nella persona di Ges\u00f9 Cristo. Di qui, gli apostoli per primi hanno fatto esperienza della rivelazione e hanno portato testimonianza grazie al sostegno dello Spirito Santo. Come anche ricorda papa Clemente I, \u00abgli apostoli hanno predicato il vangelo ricevuto da Ges\u00f9 Cristo, e Ges\u00f9 Cristo era l'ambasciatore di Dio. Cristo, in altre parole, venne con un messaggio da Dio, e gli Apostoli con un messaggio da Cristo. Entrambe queste disposizioni ordinate, quindi, nascono dalla volont\u00e0 di Dio.\u00bb\nLe chiese cattolica, ortodossa e anglicana affiancano la Tradizione alle Scritture, intendendola come dottrina, sentimenti e usanze non desumibili dal testo biblico, che sono state trasmesse oralmente di generazione in generazione a partire da un'autorit\u00e0 ispirata. La subordinazione della Tradizione alle Scritture \u00e8 estranea gi\u00e0 ai padri della Chiesa, per i quali \u00e8 valida la \"regula fidei\" e la tradizione viva rappresenta l'ambiente vitale entro il quale leggere le stesse Scritture.\nTradizione divina, apostolica ed ecclesiastica.\nLa tradizione si pu\u00f2 distinguere in divina, apostolica oppure in ecclesiastica in base alla sua origine:\nLa tradizione apostolica \u00e8 custodita e trasmessa dalla Chiesa, regolata per la prima volta dal \"Decreto tridentino\" del 1548 e dalla \"Professio fidei tridentina\" emanta nel 1564 da papa Pio IV, e solo in seguito dalla Dei Verbum del 1965.\nIl Concilio di Trento.\nIl \"Decreto tridentino\" indica che le verit\u00e0 dogmatiche e la disciplina morale sono parimenti contenute sia nelle scritture sacre sia nella tradizione non scritta, ricevuta dagli apostoli dalle stesse parole di Ges\u00f9, e dagli stessi trasmessa grazie all'opera dello Spirito Santo di bocca in bocca fino all'epoca presente. \nIl Concilio tridentino afferm\u00f2 di rispettare sullo stesso piano le scritture dell'Antico Testamento, del Nuovo Testamento e la tradizione della fede e della morale, perch\u00e9 dettate a voce da Cristo o suggerite dallo Spirito Santo, poi conservate per successione dalla Chiesa cattolica. Perci\u00f2 il concilio afferm\u00f2 l'esistenza di una tradizione non scritta, tuttavia non ne codific\u00f2 n\u00e9 redasse una lista dal punto di vista dei contenuti. Tale tradizione comprende sia una \"forma reale\", ovvero l'attivit\u00e0 e la vita della Chiesa, sia una \"forma orale\", ossia il racconto e la testimonianza: rappresenta, cio\u00e8, non solo un messaggio ma anche la viva realt\u00e0 cristiana; la Chiesa infatti non solo diffonde il messaggio dell'eucaristia, ma la celebra anche continuamente sugli altari. Da un punto di vista storico, la tradizione si pu\u00f2 inquadrare come il bagaglio dei riti, della liturgia, della disciplina ecclesiastica e della condotta pratica.\nInoltre afferm\u00f2 che le scritture sacre non sono da interpretare contrariamente alla tradizione, poich\u00e9 nella storia del cristianesimo la rivelazione \u00e8 stata trasmessa alle genti soprattutto attraverso la tradizione orale sia nell'Antico Testamento, prima e dopo la legge scritta di Mos\u00e8, sia nel Nuovo Testamento con la testimonianza evangelica nella predicazione apostolica.\nLa risposta al protestantesimo.\nIl Concilio tridentino chiarisce anche la posizione cattolica nei confronti del protestantesimo e sottolinea che i cristiani protestanti si distinguono dalla Chiesa di Roma, tra le altre cose, per non includere la tradizione tra le forme di trasmissione della rivelazione, ponendo invece in assoluto la regola della \"sola scriptura\" e del \"libero esame\". Secondo il Concilio, i protestanti sarebbero inciampati in una contraddizione, non considerando cio\u00e8 che il numero, il contenuto e l'autorit\u00e0 dei testi sacri \u00e8 data anch'essa per tradizione.\nIl Concilio Vaticano II.\nNella costituzione dogmatica \"Dei Verbum\" (1965) emanata dal Concilio Vaticano II e riguardante la rivelazione, al numero 7 si afferma che:\nAncora, al numero successivo, si ribadisce l'esistenza di una distinzione tra tradizione e scrittura: \nPur essendo diverse, tra tradizione e scrittura vi \u00e8 per\u00f2 unione e complementarit\u00e0:\nLa tradizione nel Nuovo Testamento.\nIl concetto della tradizione apostolica compare anche nel Nuovo Testamento, nella seconda lettera ai Tessalonicesi di san Paolo, con le espressioni \"insegnamenti trasmessi\" e \"insegnamento ricevuto\", come le istruzioni che gli apostoli hanno avuto da Ges\u00f9. Paolo conferisce in questo caso il medesimo valore a ci\u00f2 che insegna scrivendo e a ci\u00f2 che ha insegnato a viva voce. Allo stesso modo la Chiesa cattolica conferisce il medesimo valore a ci\u00f2 che ha ricevuto da Cristo a viva voce per mezzo degli apostoli e a ci\u00f2 che ha ricevuto mediante la Scrittura:"}
{"id": "4613554", "revid": "901716", "url": "https://it.wikipedia.org/wiki?curid=4613554", "title": "Lumia 520", "text": ""}
{"id": "4613556", "revid": "767487", "url": "https://it.wikipedia.org/wiki?curid=4613556", "title": "Tesseract (gruppo musicale)", "text": "I Tesseract (resi graficamente come TesseracT) sono un gruppo musicale progressive metal britannico formatosi nel 2003.\nSotto contratto dal 2014 con l'etichetta Kscope, nel corso della loro carriera il gruppo ha pubblicato quattro album in studio, due dal vivo e due EP.\nStoria del gruppo.\nPrimi anni (2003-2009).\nI Tesseract nacquero nel 2003 per iniziativa del chitarrista Acle Kahney, all'epoca componente dei Mikaw Barish. Quello che part\u00ec come un progetto sperimentale per esprimere creativit\u00e0 crebbe e Kahney post\u00f2 vari filmati del suo lavoro tecnico con la chitarra su forum come Sevenstring.org, ricevendo varie recensioni positive e migliorando la sua tecnica. Fu in quell'ambiente che si cre\u00f2 la nuova ondata del movimento djent, genere sviluppato da chitarristi come Misha Mansoor (Periphery), Paul Ortiz (Chimp Spanner) e John Browne (Monuments).\nArruolato Jay Postones alla batteria e il cantante francese Juilien Perier i Tesseract tennero i primi concerti tra il 2005 e il 2006, sebbene Perier non divenne mai componente stabile della formazione a causa di motivi logistici. Nel 2006 entrarono nel gruppo il chitarrista James Monteith e il bassista Amos Williams, che portarono come cantante quello del loro gruppo precedente, Abisola Obasanya. Completata la formazione nel 2007 incisero un primo demo, composto da tre brani.\nPeriodo con Daniel Tompkins (2009-2011).\nNel 2009 i Tesseract si separarono da Obasanya e reclutarono come nuovo cantante Daniel Tompkins (First Signs of Frost, Piano), con il quale realizzarono l'EP di debutto \"Concealing Fate\", pubblicato il 12 settembre 2010. Nello stesso anno promossero l'EP attraverso alcuni concerti da headliner tenuti nel Regno Unito e successivamente nell'America del Nord con il Devin Townsend Project, oltre ad apparire al Great Indian Rock Festival in India.\nIl 23 marzo 2011 \u00e8 stata la volta dell'album di debutto \"One\", promosso anch'esso da un tour britannico al quale hanno preso parte anche Chimp Spanner e Uneven Structure; nello stesso anno i Tesseract si esibirono anche al Sonisphere Festival a Knebworth.\nIl 23 agosto dello stesso anno Tompkins ha annunciato la propria dipartita dai Tesseract a causa di problemi personali: \nPeriodo con Coleman e con O'Hara (2011-2013).\nContemporaneamente all'annuncio della dipartita di Tompkins, i Tesseract hanno annunciato come nuovo cantante Elliot Coleman, proveniente da gruppi come Zelliack, Sky Eats Airplane e Of Legends. Dopo aver tenuto alcuni concerti nel 2011, il gruppo ha rivelato nel marzo 2012 la pubblicazione del secondo EP \"Perspective\", costituito da versioni acustiche di alcuni brani appartenenti a \"One\" e da una reinterpretazione di \"Dream Brother\" di Jeff Buckley.\nIn seguito all'uscita dell'EP, avvenuta il 22 maggio 2012, il 12 giugno dello stesso anno il gruppo ha annunciato l'uscita di Coleman dalla formazione:\nIl 7 settembre 2012 i Tesseract hanno annunciato di aver trovato un nuovo cantante e che avrebbe pubblicato gratuitamente un nuovo brano il 13 ottobre, intitolato \"Nocturne\"; intorno allo stesso periodo sono state annunciate alcune date europee, tra cui un'apparizione all'Euroblast Festival. Fu rivelato successivamente che il nuovo cantante era Ashe O'Hara, proveniente dai Voices from the Fuselage.\nIl 28 febbraio 2013 il gruppo ha annunciato il secondo album in studio \"Altered State\", uscito il 27 maggio nel Regno Unito e il giorno seguente negli Stati Uniti d'America).\nRitorno di Tompkins, \"Polaris\" (2014-2016).\nIl 27 giugno 2014 i Tesseract hanno annunciato il ritorno di Daniel Tompkins nella band, dopo l'abbandono di O'Hara; la prima esibizione di Tompkins con il gruppo \u00e8 avvenuta il 5 luglio 2014 al Sonisphere Festival.\nIl 30 settembre 2014 il gruppo ha firmato un contratto discografico con la Kscope, mentre nel corso dell'autunno 2014 ha proseguito il tour in supporto a \"Altered State\" in Europa, culminato con l'esibizione al Scala di Londra il 6 novembre. Il 20 marzo 2015 la Century Media Records, precedente etichetta del gruppo, ha pubblicato un comunicato nel quale \u00e8 stata annunciata l'uscita di \"Odyssey/Scala\", un album dal vivo e DVD pubblicato il 18 maggio dello stesso anno contenente un CD costituito da brani eseguiti dal vivo nella tappa conclusiva dell\"'Altered State World Tour\" e un DVD comprendente la sopracitata esibizione di Londra di novembre 2014.\nIl 3 agosto 2015 \u00e8 stato reso disponibile il singolo \"Messenger\", accompagnato nello stesso giorno dal relativo lyric video, a cui ha fatto seguito un mese pi\u00f9 tardi il video musicale di \"Survival\", uscito come singolo il giorno dopo. Questi singoli hanno anticipato il terzo album in studio \"Polaris\", pubblicato il 18 settembre dello stesso anno.\nPer la promozione dell'album, tra febbraio e marzo 2016 il gruppo ha intrapreso un tour europeo con i The Contorsionist in qualit\u00e0 di artisti di apertura. Nel mese di luglio 2016 \u00e8 stata pubblicata una nuova versione di \"Survival\" che anticipato l'uscita del terzo EP \"Errai\", composto da altre tre nuove versioni di altrettanti brani presenti in \"Polaris\" e distribuito dalla Kscope a partire dal 16 settembre. Tra settembre e ottobre 2016 i Tesseract hanno aperto le date statunitensi del \"Magma Tour\" del gruppo musicale francese Gojira e intorno allo stesso periodo \u00e8 stato pubblicato il video di \"Hexes\", altro brano tratto da \"Polaris\".\n\"Sonder\" (2017-presente).\nTra giugno e luglio 2017 il gruppo si \u00e8 esibito negli Stati Uniti d'America e in Canada in qualit\u00e0 di artista d'apertura dei Megadeth insieme ai Meshuggah e ai Lillake. Il 23 giugno dello stesso \u00e8 stato inoltre pubblicato il singolo inedito \"Smile\" come anticipazione a un quarto album in studio e, come spiegato dal bassista Amos Williams, come dimostrazione delle sonorit\u00e0 che avrebbero intrapreso con esso.\nL'8 febbraio 2018 i Tesseract hanno annunciato il quarto album \"Sonder\", previsto per il 20 aprile, e pubblicato il primo singolo \"Luminary\". Anticipato anche dal secondo singolo \"King\", il disco \u00e8 stato promosso da una tourn\u00e9e australiana svoltasi a settembre dello stesso anno e successivamente anche in Europa due mesi pi\u00f9 tardi, durante la quale sono stati supportati dai Between the Buried and Me e da Plini. Tra febbraio e marzo 2019 \"Sonder\" \u00e8 stato promosso anche negli Stati Uniti d'America, durante il quale i Tesseract hanno aperto per i sopracitati Between the Buried and Me, mentre durante l'estate sono tornati in Europa partecipando ad alcuni festival come il Wacken Open Air o il Rock on the Castle.\nNel 2019 Tompkins ha inoltre pubblicato \"Castles\", primo album in qualit\u00e0 di artista solista caratterizzato da sonorit\u00e0 pi\u00f9 soft e vicine all'elettropop e al downtempo. Il disco \u00e8 stato rivisitato dal cantante stesso in chiave heavy metal e pubblicato l'anno successivo sotto il titolo di \"Ruins\".\nNel 2020 l'attivit\u00e0 dal vivo dei Tesseract \u00e8 stata limitata a causa della pandemia di COVID-19. Il 14 maggio hanno presentato in streaming su YouTube \"Live in the Lockdown\", concerto pre-registrato dai singoli componenti del gruppo nelle rispettive abitazioni, mentre il 12 dicembre hanno presentato in live streaming \"Portals\", concerto speciale suddiviso in cinque atti e da loro descritto come \u00abun'esperienza cinematografica\u00bb; per quest'ultimo spettacolo Jay Postones \u00e8 stato sostituito da Mike Malyan dei Monuments a causa dell'impossibilit\u00e0 di viaggiare dagli Stati Uniti d'America al Regno Unito. L'esibizione \u00e8 stata successivamente pubblicata il 27 agosto 2021 in formato fisico.\nStile musicale.\nI Tesseract suonano uno specifico sottogenere del progressive metal caratterizzato da poliritmie, tempi composti e tempi dispari. Utilizzano sia distorsioni che suoni relativamente puliti per quanto riguarda la chitarra, usando passaggi molto atmosferici presi soprattutto dalla musica d'ambiente. Per quanto riguarda la voce vi sono stati vari cambiamenti durante gli anni: in \"One\" Daniel Tompkins altern\u00f2 un cantato melodico a quello death, mentre O'Hara in \"Altered State\" utilizz\u00f2 uno stile unicamente melodico. \"Polaris\", che vide il ritorno di Tompkins, si caratterizz\u00f2 per un cantato principalmente melodico con poche parti scream, quest'ultime aumentate in alcuni brani del successivo \"Sonder\"."}
{"id": "4613557", "revid": "901716", "url": "https://it.wikipedia.org/wiki?curid=4613557", "title": "Lumia 720", "text": ""}
{"id": "4613558", "revid": "554814", "url": "https://it.wikipedia.org/wiki?curid=4613558", "title": "Alberto Marcheselli", "text": "Biografia.\nAllievo di Giovanni Marongiu, lavor\u00f2 negli anni '90 nello studio tributario internazionale di Victor Uckmar a Milano, dove segu\u00ec la fondazione del quotidiano \"La Voce\", diretto da Indro Montanelli.\nMagistrato fino al 2008, \u00e8 stato tra gli ispiratori del Coordinamento nazionale dei magistrati di sorveglianza italiani. Si \u00e8 occupato di tutela dei diritti umani in carcere e di stranieri e criminalit\u00e0, partecipando al dibattito, in collaborazione con il Ministero della giustizia, che ha portato nel dicembre 2013 alla riforma dell'ordinamento penitenziario. \nLasciato l'ordinamento giudiziario, si \u00e8 dedicato alla attivit\u00e0 didattica e di ricerca in materia di diritto tributario, e alla attivit\u00e0 divulgativa e letteraria. \nAutore di testi giuridici e di narrativa e saggistica. \nNel 2009 ha pubblicato il romanzo \"Magistrati dietro le sbarre\", ambientato nella giustizia penale italiana, premiato dal pubblico come Libro dell'anno de \"Il Sole 24 ORE\".\nNel 2013 ha pubblicato \"Fisco inferno, dieci motivi per (non) pagare le tasse\", pamphlet semiserio sugli italiani e le tasse.\nFondatore nel 2017 della virtual band \"The Fulcanelli Dull Jazz Quartet\", \u00e8 citato negli anni '90 in testi di riferimento per la storia della musica dance italiana."}
{"id": "4613559", "revid": "901716", "url": "https://it.wikipedia.org/wiki?curid=4613559", "title": "Lumia 925", "text": ""}
{"id": "4613561", "revid": "901716", "url": "https://it.wikipedia.org/wiki?curid=4613561", "title": "Lumia 620", "text": ""}
{"id": "4613581", "revid": "1543377", "url": "https://it.wikipedia.org/wiki?curid=4613581", "title": "Ginnastica ai Giochi della VII Olimpiade - Concorso individuale maschile", "text": "La competizione del concorso individuale maschile di Ginnastica artistica dei Giochi della VII Olimpiade si tenne il 26 agosto 1920 allo Stadio Olimpico di Anversa.\nClassifica finale.\nIl concorso era composto dalle seguenti prove:\nAd ogni esercizio \u00e8 stato assegnato un punteggio da 0 a 10 punti. Inoltre, sono stati assegnati 2 punti per ogni esercizio che un concorrente aveva completato. Punteggio massimo 96 punti."}
{"id": "4613583", "revid": "300067", "url": "https://it.wikipedia.org/wiki?curid=4613583", "title": "Ryan Kelly", "text": "Carriera.\nHigh school (2005-2009).\nRyan Kelly ha giocato per quattro anni come ala grande alla Ravenscroft School di Raleigh, nella Carolina del Nord, dove detiene il record di punti, punti per partita, stoppate, rimbalzi, tiri liberi, tiri e percentuale di tiri.\nKelly fu reclutato dalla Duke, da Georgetown, dalla NotreDame e da Wake Forest.\nCollege (2009-2013).\nKelly scelse di giocare nei Duke Blue Devils con il coach Mike Krzyzewski. Durante il primo anno nella squadra fu la riserva di Kyle Singler, mentre durante il secondo anno fu convocato pi\u00f9 spesso, giocando un totale di 37 partite. Durante gli ultimi due anni di college, Ryan Kelly \u00e8 stato il capitano dei Blue Devils ma \u00e8 stato assente in alcune occasioni a causa di due infortuni al piede.\nNBA (2013-2017).\nLos Angeles Lakers (2013-2016).\nNel mese di Aprile 2013, Ryan Kelly si rese eleggibile per il Draft NBA dello stesso anno. Durante il Draft (svoltosi il 27 Giugno 2013 al Barclays Center di Brooklyn) \u00e8 stato selezionato al secondo turno del Draft NBA 2013 dai Los Angeles Lakers come 48\u00aa scelta.\nNella prima stagione con i Lakers disputa 59 partite (\"career-high\"), di cui 25 da titolare. Pi\u00f9 volte durante la prima stagione venne assegnato in NBA Development League alla squadra affiliata ai Lakers, ovvero i Los Angeles D-Fenders.\nAlla fine dell'anno Kelly va a scadenza di contratto e firma la \"qualifying offer\" con i Lakers, facendo sia che lui sia \"restricted free agent.\" Tuttavia il 22 Luglio 2014 Kelly rifirma con i Lakers.\nIl 5 febbraio 2014 segn\u00f2 il proprio career-high di punti nella gara esterna vinta 119-108 in casa dei Cleveland Cavaliers.\nIl 30 giugno 2016, dopo tre anni in cui ha disputato 147 partite (in cui ha messo a segno 956 punti), i Lakers decidono di liberarlo, non rinnovandogli il contratto, e a questo punto Kelly diventa \"unrestricted free agent\".\nAtlanta Hawks, Maine Red Claws e passaggio agli Houston Rockets (2016-2017).\nIl 21 settembre 2016 Kelly firm\u00f2 con gli Atlanta Hawks. Tuttavia dopo aver disputato con i falchi 6 partite di pre-season il 20 ottobre venne tagliato. Due giorni dopo Kelly firm\u00f2 con i Boston Celtics, che tuttavia lo tagliarono dopo un giorno.\nIl 1\u00ba novembre 2016, firm\u00f2 come free agent con gli Atlanta Hawks, tornando cos\u00ec nella squadra della Georgia con cui questa volta disput\u00f2 la stagione regolare. In quel di Atlanta Kelly torn\u00f2 a giocare con Kent Bazemore, con cui gioc\u00f2 per pochi mesi nei Los Angeles Lakers nel 2014; alla fine di quella stagione, la franchigia di Los Angeles decise di estendere la qualifying offer a Kelly, ma non a Bazemore, che nella stessa estate and\u00f2 agli Atlanta Hawks. Il 7 gennaio 2017, dopo aver disputato 9 partite in cui ha mise a segno 10 punti venne tagliato dagli Hawks.\nAllora Kelly and\u00f2 a giocare in D-League nei Maine Red Claws.\nDopo un mese in D-League Kelly torn\u00f2 a giocare negli Atlanta Hawks il 24 febbraio 2017. Nei falchi Kelly non trov\u00f2 molto spazio tanto che gioc\u00f2 solo 7 partite in RS e nessuna nei playoffs, in cui gli Hawks uscirono al primo turno per 4-2 contro gli Washington Wizards.\nIl 28 giugno 2017 venne ceduto dagli Atlanta Hawks agli Houston Rockets in cambio di una somma di denaro. L'8 luglio 2017 venne tagliato dai Rockets prima che il suo contratto diventasse pienamente garantito.\nEuropa (2017-).\nIl 13 settembre 2017, dopo quattro stagioni deludenti in NBA, firm\u00f2 con il Siviglia andando a giocare cos\u00ec in Spagna.\nVita privata.\nRyan \u00e8 il figlio di Chris e Doreen Kelly. Il padre gioc\u00f2 a basket all'Universit\u00e0 Yale e come professionista in Francia per tre anni, mentre la madre gioc\u00f2 a pallavolo all'Universit\u00e0 della Pennsylvania. Il nonno di Ryan, Richard Casey, e i due zii Ray e Seann Casey giocarono tutti a basket al college."}
{"id": "4613584", "revid": "1856513", "url": "https://it.wikipedia.org/wiki?curid=4613584", "title": "MASkargo", "text": "MASkargo (Malaysia Airlines Cargo Sdn. Bhd.) \u00e8 la divisione cargo di Malaysia Airlines. La sede \u00e8 presso l'aeroporto Internazionale di Kuala Lumpur. La compagnia effettua voli cargo sia regolari che charter, inoltre si occupa del trasporto merci via terra collegando i principali porti ed aeroporti della Malaysia.\nStoria.\nLa compagnia \u00e8 stata fondata nel 1972 per gestire il trasporto delle merci tramite la rete globale di Malaysia Airlines. Nell'aprile 1997 \u00e8 diventata una sussidiaria di Malaysia Airlines, ricevendone due Boeing 747-200F.\nA partire dal 2010 \u00e8 stata ridefinita la livrea degli aerei della compagnia, in modo da distinguerli da quelli della casa madre: il colore predominante \u00e8 diventato il bianco, con il logo posto sull'impennaggio verticale ed il marchio MASkargo dipinto sulla fusoliera.\nIl 30 aprile 2015, in seguito alla sopravvenuta crisi finanziaria, Malaysia Airlines ha annunciato di voler vendere o affittare l'intera flotta di MASkargo. \nIl 1\u00ba novembre 2015 l'amministratore delegato di Malaysia Airlines ha dichiarato alla stampa che MASkargo non sarebbe stata chiusa.\nFlotta.\nLa flotta di MASkargo, a giugno 2016, comprende i seguenti velivoli:\nCuriosit\u00e0.\nMASkargo \u00e8 la seconda compagnia aerea cargo ufficiale della Formula Uno per l'annuale Gran Premio della Malesia."}
{"id": "4613588", "revid": "206466", "url": "https://it.wikipedia.org/wiki?curid=4613588", "title": "Ginnastica ai Giochi della VII Olimpiade - Concorso indIviduale maschile", "text": ""}
{"id": "4613591", "revid": "767487", "url": "https://it.wikipedia.org/wiki?curid=4613591", "title": "Mandela - La lunga strada verso la libert\u00e0", "text": "Mandela - La lunga strada verso la libert\u00e0 (\"Long Walk to Freedom\") \u00e8 un film del 2013 diretto da Justin Chadwick.\nIl film si basa sull'autobiografia \"Lungo cammino verso la libert\u00e0\", scritta dal rivoluzionario anti-apartheid ed ex Presidente sudafricano Nelson Mandela.\nTrama.\nIl film ripercorre la lunga vita di Nelson Mandela, partendo dai suoi inizi come avvocato a Johannesburg. In seguito all'intensificarsi della violenza dei bianchi nei confronti dei neri e all'inasprimento delle misure dell'apartheid, il giovane membro dell'etnia Xhosa diventa la figura centrale nella ribellione alla discriminazione imperante.\nIn quanto leader dell'African National Congress, e a causa di alcuni attentati della sua organizzazione, Mandela viene tradotto nella prigione di Robben Island, condannato all'ergastolo. Sostenuto da una grande forza di volont\u00e0 e dall'amore per la seconda moglie Winnie, che combatte per i diritti dei neri conoscendo a sua volta la prigionia, resiste ai soprusi dei carcerieri e alla durezza dell'isolamento, finch\u00e9 viene trasferito, dopo vent'anni, in un carcere meno severo.\nLa mobilitazione mondiale per la sua liberazione spinge le autorit\u00e0 sudafricane a cercare un'intesa con Mandela, sinch\u00e9 questi viene liberato nel 1990, dopo ventisette anni di prigionia. Osannato dalla sua gente, rifiuta ogni vendetta, premendo per la nascita di un Paese in cui tutti possano coesistere senza pi\u00f9 conflitti. Per questo, si allontana dalla moglie, schieratasi in favore di una linea meno tollerante e determinata ad affermare i diritti dei neri con la forza, senza riservare piet\u00e0 verso chi li ha perseguitati per tanti anni.\nSconfitto l'apartheid, Mandela riesce a far accettare delle elezioni democratiche, che lo portano nel 1994 alla presidenza del Sudafrica.\nColonna sonora.\nNella colonna sonora del film \u00e8 presente il brano \"Ordinary Love\" del gruppo rock irlandese degli U2.\nDistribuzione.\nIl film \u00e8 stato distribuito limitatamente negli Stati Uniti dal 29 novembre 2013. In Italia arriva direttamente in televisione il 18 luglio 2018 sul canale Cine Sony."}
{"id": "4613592", "revid": "131358", "url": "https://it.wikipedia.org/wiki?curid=4613592", "title": "Valeri Popovitch", "text": ""}
{"id": "4613593", "revid": "1005847", "url": "https://it.wikipedia.org/wiki?curid=4613593", "title": "Inukai Tsuyoshi", "text": "Ha ricoperto l'incarico di primo ministro del Giappone dal 13 dicembre 1931 fino al suo assassinio, avvenuto il 15 maggio 1932, durante gli scontri che accaddero nell'incidente del 15 maggio."}
{"id": "4613604", "revid": "287204", "url": "https://it.wikipedia.org/wiki?curid=4613604", "title": "Indicazioni per la pronuncia dell'inglese", "text": ""}
{"id": "4613605", "revid": "31886", "url": "https://it.wikipedia.org/wiki?curid=4613605", "title": "Deutsche Eishockey Liga 2012-2013", "text": "La Deutsche Eishockey Liga 2012-2013 fu la diciannovesima stagione della Deutsche Eishockey Liga. Al termine dei playoff gli Eisb\u00e4ren Berlin sconfiggendo i K\u00f6lner Haie vinsero il loro settimo titolo della DEL in nove stagioni, il terzo consecutivo.\nAl termine della stagione gli Hannover Scorpions vendettero la loro licenza ai SERC Wild Wings, squadra finalista della 2. Eishockey-Bundesliga allenata da Stefan Mair, che a dieci anni di distanza fece il proprio ritorno nella DEL.\nStagione regolare.\nIl formato del campionato rimase invariato rispetto alla stagione precedente: le 14 squadre in un girone all'italiana affrontarono un doppio turno di andata e ritorno, per un totale di 52 incontri. Solo alle prime sei squadre fu garantito l'accesso ai playoff, mentre quelle dal sesto al decimo disputarono un turno aggiuntivo per gli ultimi due posti validi per i playoff.\nClassifica.\nLegenda:\nNote:"}
{"id": "4613606", "revid": "111723445", "url": "https://it.wikipedia.org/wiki?curid=4613606", "title": "Gonfalone di Sant'Antonio Abate", "text": "Il Gonfalone di Sant'Antonio Abate \u00e8 un dipinto di Nicol\u00f2 Alunno risalente al 1457 circa. Oggi conservato nella Pinacoteca comunale di Deruta, fu dipinto per la Chiesa di Sant'Antonio Abate \nStoria.\nIl gonfalone fu dipinto su commissione della Confraternita di Sant'Antonio Abate. Fu utilizzato come gonfalone processionale dal XV secolo al 1953.\nDescrizione.\nIl gonfalone raffigura \"Sant'Antonio Abate assiso in trono incoronato con la mitra dagli angeli e adorato dai membri della confraternita di Sant'Antonio\", mentre nella parte superiore viene raffigurata la \"Crocifissione con i dolenti\". Nel retro, la parte superiore raffigura la \"Flagellazione di Cristo\", mentre sotto da un lato si trova San Bernardino e dall'altro una figura dal riconoscimento incerto: potrebbe trattarsi di San Francesco d'Assisi, dipinto per\u00f2 senza stimmate, o del beato Egidio"}
{"id": "4613609", "revid": "339392", "url": "https://it.wikipedia.org/wiki?curid=4613609", "title": "Associazione Olimpica Bahamiana", "text": ""}
{"id": "4613613", "revid": "599013", "url": "https://it.wikipedia.org/wiki?curid=4613613", "title": "Cambio vita", "text": ""}
{"id": "4613614", "revid": "767487", "url": "https://it.wikipedia.org/wiki?curid=4613614", "title": "Sweedie's Finish", "text": "Sweedie's Finish \u00e8 un cortometraggio muto del 1915. Il nome del regista non viene riportato. Fa parte di una serie di comiche che ha come protagonista il personaggio di Sweedie, interpretato da Wallace Beery travestito da donna.\nProduzione.\nIl film fu prodotto dalla Essanay Film Manufacturing Company, ventottesimo titolo della serie dedicata a Sweedie. Per la casa di produzione di Chicago, fu l'ultimo film della serie. L'anno seguente, Beery riprese il personaggio in \"Sweedie, the Janitor\", una pellicola da lui scritta, diretta e interpretata che venne prodotta dalla Nestor Film Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 10 giugno 1915."}
{"id": "4613624", "revid": "119025986", "url": "https://it.wikipedia.org/wiki?curid=4613624", "title": "Giulio Cesare Arresti", "text": "Studi\u00f2 con Ottavio Vernizzi. Fu organista della chiesa di San Petronio a Bologna dal 1649 al 1661, e di nuovo dal 1671 al 1696. Fu per anche maestro di cappella della chiesa di San Salvatore nel 1668 e nel 1680 e nella Cappella del Rosario a S. Domenico. Membro dell'Accademia dei Filomusi, fu fra i fondatori dell'Accademia Filarmonica, di cui fu principe negli anni 1671, 1686 e 1694.\nNel 1659 diede inizio a un'aspra controversia con Maurizio Cazzati, maestro di cappella di S. Petronio, avendo criticato pubblicamente un Kyrie a cinque voci di quest'ultimo e dato alle stampe la correzione dei presunti errori. Incazzati reag\u00ec pubblicando a sua volta una \"Risposta alle opposizioni fatte dal signor Giulio Cesare Arresti nella Lettera al Lettore posta nell'opera [prima] sua musicale\" (Bologna, 1663) ed evidenzi\u00f2 a sua volta altri errori commessi da Arresti nelle sue opere. L'anno seguente Arresti diede alle stampe una singolare opera intitolata \"Gare musicali\", in cui mise a confronto in partitura cinque suoi salmi e altri cinque di Cazzati, segnandovi con crocette gli errori del rivale. Scrisse contro di lui anche il \"Dialogo fatto tra un maestro ed un discepolo desideroso d'approfittare nel contrapunto\", che si conserva manoscritto, giudicato \"ingiurioso\" dal musicologo Gaetano Gaspari.\nA Bologna furono eseguiti i suoi oratori \"Licenza di Gies\u00f9 da Maria\" (casa dell'abbate C.A. Sampieri, 1661), \"L'orto di Getsemani glorioso ne' sudori di Cristo\" (casa dell'abbate C.A: Sampieri, 1661), e \"Lo sposalizio di Rebecca\" (casa del conte Astorre Orsi, 1675).\nNel 1697 ca. cur\u00f2 la raccolta \"Sonate da organo di varii autori dedicate all'ill.mo e rev.mo mons. d. Antonio Vidman vicelegato di Bologna e protonotario apostolico, partecipante nobile veneto\", pubblicata in un elegante volume in-folio stampato mediante lastre incise di rame. La raccolta contiene 18 sonate di Giovanni Battista Bassani, Giovanni Paolo Colonna, Johann Kaspar Kerll, Michele Giustiniani, Bartolomeo Monari, Carlo Francesco Pollarolo, Francesco Maria Stiava, Pietro Andrea Ziani, autori anonimi di Roma e Piacenza, oltre che dello stesso Arresti. \nMor\u00ec a Bologna il 17 luglio 1701.\nIl figlio Floriano, suo allievo, fu organista e compositore.\n\u00c8 ricordato per aver scritto la prima sonata in cui compaia la parola violoncello.\nComposizioni.\nMusica sacra"}
{"id": "4613630", "revid": "767487", "url": "https://it.wikipedia.org/wiki?curid=4613630", "title": "Vain Justice", "text": "Vain Justice \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 19 giugno 1915."}
{"id": "4613634", "revid": "1543377", "url": "https://it.wikipedia.org/wiki?curid=4613634", "title": "VI Triennale di Milano", "text": "La VI Triennale di Milano si tenne nel 1936 e fu la seconda realizzata a Milano dopo le 3 Biennali di Monza. Il tema principale fu la l'unita fra le arti.\nIntroduzione.\nPresidente: Gr. Uff. Dott. Giulio Barella\nMembri del Consiglio di amministrazione: Avv. Rino Valdameri, Giovanni Ponti, Marcello Piacentini, Alberto Janitti Piromallo, Rino Parenti, Antonio Maraini,\nAlberto Calza Bini.\nDirettorio: Carlo Alberto Felice, Giuseppe Pagano (architetto), Marco Sironi.\n\u00c8 stata la seconda Triennale con sede a Milano, dove poi \u00e8 rimasta ancora oggi. La mostra si sviluppa in tutte le sale del Palazzo dell'Arte e nelle strutture che lo circondano.\nPadiglione Nuovo.\nIl Padiglione Nuovo di Giuseppe Pagano (architetto) fu demolito nel dopoguerra a causa di danni subiti dai bombardamenti. Per la VI Triennale conteneva le seguenti mostre:\nMostra dell'abitazione.\nPiano Terra.\nCuratori e architetti: Franco Albini, Renato Camus, Paolo Clausetti, Ignazio Gardella, Giuseppe Mazzoleni, Giulio Minoletti, Gabriele Mucchi, Giancarlo Palanti, Giovanni Romano\nLa prima sala \u00e8 intitolata \"Coerenza\". Gli ordinatori sono Gian Luigi Banfi, Lodovico Barbiano di Belgiojoso, Enrico Peressutti, Ernesto Nathan Rogers e il loro obiettivo era quello di esaltare il legame che l'uomo ha determinato tra il proprio ambiente spirituale e le opere, al fine di incitare i contemporanei a realizzare la propria coerenza creando un'architettura degna della storia che viviamo.\nLa sala \u00e8 divisa in due elementi e si pu\u00f2 paragonare a un libro sul quale nella prima parte troviamo delle tavole illustrate e nella seconda il testo.\nLe dodici tavole ripercorreranno i momenti dei periodi fondamentali della storia umana attraverso prima le immagini e riproduzioni architettoniche e poi con spiegazioni scritte.\nLa seconda sala \u00e8 intitolata \"Programma dell'abitazione moderna\". Gli ordinatori Angelo Bianchetti, Alessandro Pasquali, Cesare Pea si sono proposti di divulgare i concetti informatori che presiedono allo studio e alla realizzazione di un'abitazione veramente moderna. Una contiguit\u00e0 di spazi senza spreco di percorsi, inutili per il corretto vivere quotidiano. La forma migliore per garantire ci\u00f2 \u00e8 il grattacielo, in quanto permette di aumentare la densit\u00e0 della popolazione in verticale e quindi cos\u00ec dare la possibilit\u00e0 di creare giardini e parchi.\nLa terza sala \u00e8 intitolata \"Il lottizzamento dei quartieri d'abitazione\". Gli ordinatori Piero Bottoni, Luigi Dodi e Mario Pucci in questa sezione si occupano del problema relativo al raggruppamento edilizio delle cellule d'abitazione trattate nella seconda sala. L'obiettivo \u00e8 che ci siano le migliori condizioni possibili in rapporto alle varie latitudini, circondando la casa dal verde, rendendo possibile le comunicazioni collettive come i mezzi pubblici, senza per\u00f2 essere disturbata dal traffico. Solo attraverso una sostituzione degli interessi privati con una visione dell'interesse collettivo, si potr\u00e0 raggiungere un accorpamento edilizio moderno.\nTipo di alloggio di un locale studiato per un albergo di soggiorno, per una pensione o per un edificio ad alloggi di un locale con servizi centralizzati.\nProgettisti: Franco Albini - Renato Camus - Paolo Clausetti - Ignazio Gardella - Giuseppe Mazzoleni - Giulio Minoletti - Gabriele Mucchi - Giancarlo Palanti - Giovanni Romano.\nL'allestimento prevedeva una sola stanza e per questo motivo \u00e8 stato possibile utilizzare spazi di grandi dimensioni. Ci\u00f2 principalmente per permettere al pubblico numeroso di circolare senza eccessiva ristrettezza. Questo allestimento mostrava una camera d'affitto quale potrebbe offrirla un grande albergo pensione oppure un edificio appositamente adibito a camere ammobiliate. Il locale \u00e8 diviso nelle due parti diurna e notturna: un angolo a salotto con tavolino, poltrona, ecc. ed uno a studiolo con un mobile basso, comprendente: libreria, scrivania e armadietto; sistemato lungo la finestra, costituiscono la parte diurna: il letto, la toletta, la doccia e una grande parete/armadio costituiscono l'arredamento della parte notturna.\n\"Elenco dei locali:\"\nTipo di alloggio per quattro persone.\nProgettisti: Franco Albini - Renato Camus - Paolo Clausetti - Ignazio Gardella - Giuseppe Mazzoleni - Giulio Minoletti - Gabriele Mucchi - Giancarlo Palanti - Giovanni Romano.\nIn questo tipo di alloggio assume grande importanza il tema dello sfruttamento dello spazio, specialmente a causa delle abitudini di vita pi\u00f9 complesse che moltiplicano il numero e i tipi degli oggetti d'uso, dal vestiario ai servizi da tavola, dagli attrezzi sportivi ai libri ai giochi, che richiedono spazi adatti alle diverse occupazioni degli abitanti.\nNel progettare questo alloggio si \u00e8 dato grande sviluppo alla parte destinata alla abitazione diurna, nella quale i vari membri della famiglia svolgono le loro diverse occupazioni uno accanto all'altro, nelle zone destinate ad esse e arredate in modo adatto, nell'unico grande spazio della stanza di soggiorno. In essa si entra dalla scala o dal pianerottolo dell'ascensore attraverso l'anticamera, ricavata separando con un tratto di parete un angolo della stanza di soggiorno. L'anticamera comunica con un gabinetto. Alla stanza di soggiorno \u00e8 anche affidato il disimpegno delle camere da letto, delle quali alcune possono essere parte integrante della stanza stessa.\nGli indumenti sono custoditi in apposite pareti-armadio chiuse, accessibili dalla camera da letto. Ogni tipo di indumento vi trova la sua collocazione opportuna. Gli armadi sono costituiti da un elemento madre costante e da elementi interni intercambiabili cos\u00ec da consentire la massima adattabilit\u00e0.\nUnico disimpegno necessario \u00e8 quello tra le camere da letto e la stanza da bagno. Questa ha dimensioni maggiori del consueto, dovendo in essa svolgersi durante i giorni pi\u00f9 rigidi dell'anno, gli esercizi ginnastici mattutini ai quali \u00e8 destinata una terrazza coperta in comunicazione diretta con la stanza da bagno.\nDal pianerottolo dell'ascensore di servizio o dalla scala si entra ai servizi, costituiti da anticamerina, guardaroba e camera della domestica in un ambiente solo, cucina e credenza. Queste due sono ricavate mediante una parete di vetro da un ambiente solo, di superficie equivalente a quello della normale cucina.\nCon particolare cura si sono studiati gli impianti: sanitario, elettrico, termico, telefonico ecc, in modo da indicare la pi\u00f9 razionale distribuzione dei locali. L'altezza ideale dei locali \u00e8 di quattro moduli da sessantasei cm. Sul soffitto della galleria della Mostra era proiettata la pianta degli alloggi con la griglia dello schema.\n\"Elenco dei locali:\"\nTipo di alloggio per tre persone.\nProgetto: Scuole dell'Umanitaria.\nQuesto tipo di alloggio, che interessa la pi\u00f9 vasta e pi\u00f9 disagiata classe borghese, non \u00e8 stato oggetto di ampi studi, come per esempio, le case popolari, nonostante abbia esigenze e caratteristiche molto simili a queste.\nL'alloggio risulta composto da un locale che funge da soggiorno e pranzo; una camera da letto matrimoniale, una camera per i figli, una camera per signorina;\nuna cucina e infine una stanza di servizio.\nIn totale sono quindi sei locali che corrispondono a cinque degli appartamenti comuni in ragione della particolare soluzione dei due locali di servizio, la cui superficie complessiva dovrebbe corrispondere ad una cucina un po' ampia (16 m\u00b2). Questo gruppo di servizi deve comprendere: un ingresso di servizio, una cucinetta di 6 m\u00b2, una stanza di servizio di 9 m\u00b2 con una superficie circa uguale a quella dell'unica cucina grande, ma con migliore sfruttamento. Le camere dei figli, possono essere ridotte a dimensioni minime quando sia possibile riunirle alla stanza di soggiorno. L'arredamento deve essere ridotto in parte, secondo i criteri ammessi per le case popolari (massimo numero dei mobili predisposti nella casa) - salvo le modifiche dovute a diverse esigenze di vita e maggiori capacit\u00e0 economiche. I mobili dovrebbero essere gi\u00e0 previsti dal costruttore, in modo da permettere varianti e combinazioni diverse.\n\"Elenco dei locali:\"\nTipo di alloggio di due locali per quattro persone nel quartiere Fabio Filzi dell'istituto per le case popolari di Milano, in costruzione in viale Argonne.\nProgettisti del quartiere: Franco Albini - Renato Camus - Giancarlo Palanti.\nProgettisti dell'arredamento, oltre ai gi\u00e0 citati: Paolo Clausetti - Ignazio Gardella - Giuseppe Mazzoleni - Giulio Minoletti - Gabriele Mucchi - Giovanni Romano.\nIn questo tipo di appartamento ci si \u00e8 scostati un po' dai concetti generali comuni al resto della mostra in quanto in questo caso i mobili e l'arredamento in generale non sono stati progettati appositamente per questa mostra, sulla base delle piante del palazzo e in relazioni agli spazi di esso, ma sono stati inseriti ed adattati agli spazi esistenti in un secondo momento. Ed il fatto che i mobili sono tutti incorporati nella muratura ha creato non poche difficolt\u00e0 nell'allestire l'esposizione all'interno del palazzo.\n\"Elenco dei locali:\"\nQuattro elementi di alloggio per un professionista, con studio annesso.\nProgettisti: Camillo Magni - Beno Opecrynsky - Alessandro Pasquali.\nL'abitazione propriamente detta, esclusi i servizi (cucina e gabinetto) e le eventuali camere per i figli, era formata da un unico ambiente nel quale le singole parti assumevano vari e determinati compiti. Il locale di soggiorno comprendeva due tavoli da pranzo pieghevoli e componibili e una scaffalatura nella quale trovavano posto: la libreria, uno scrittoio, un mobile per i lavori femminili, bar e radio grammofono. Un vano separato dal resto dell'ambiente per mezzo di una tenda, ma parte integrante di esso, ospitava un letto matrimoniale che poteva essere utilizzato anche come divano; la testata del letto era divisa in vari scompartimenti diversamente utilizzabili. Due armadi dietro i quali erano sistemati una piccola vasca da bagno e un lavabo, completavano l'ambiente.\n\" Elenco dei locali: \"\nCamera per due ragazzi.\nProgettista: Vito Latis\nL'arredamento di questo ambiente \u00e8 risolto mediante elementi abbinati, come i letti, saldati per la testiera; gli armadi, uniti da uno specchio; la scrivania, munita di doppia cassettiera; e da elementi singoli, come le sedie a fusto metallico, lo scaffale per i libri, la lunga lavagna.\nL'estrema semplicit\u00e0 dei mezzi espressivi e pratici crea un'atmosfera serenamente adatta alla vita dei ragazzi cui questo locale era destinato.\nAlbum studio.\nProgettisti: Angelo Bianchetti, Cesare Pea\nI pezzi che compongono lo studio sono:\nUna scrivania ad L con piano in metallo securit che poggia da una parte su una cassettiera e dall'altra su di un sostegno metallico a doppia U; nella parte anteriore della scrivania \u00e8 ricavata una radio.\nUn divano di tubo cromato con imbottitura, una poltrona pure di tubo cromato, dello stesso profilo, ed una poltroncina per la scrivania.\nDi fronte alla scrivania \u00e8 appeso a parete uno scaffale, con tavolino sporgente. Sopra lo scaffale \u00e8 posta una lavagna di linoleum ed un riquadro di linoleum sughero per fissare provvisoriamente appunti, foto, ecc. Sopra la scrivania sono collocati un tubo reggi-lampade e due fotografie che completano la decorazione dell'ambiente.\nUfficio per piccole aziende a orario unico.\nProgettista: Piero Bottoni\nL'arredamento presentato voleva risolvere i problemi che sarebbero emersi in previsione dell'orario unico. Nelle piccole e medie aziende, infatti, non vi erano le mense per cui gli operai erano costretti a pranzare in ufficio.\nGli ambienti erano organizzati in questo modo:\nNell'ingresso vi era un grande esempio di organizzazione centralizzata per pasti in un grande ufficio.\nI pavimenti continui, di un colore unico e non freddi. Le pareti chiare, di un solo colore, e facilmente lavabili. I mobili facilmente spostabili e componibili, adatti all'uso e alle dimensioni degli oggetti da ufficio, ma anche adatti per pranzare e quindi non facilmente macchiabili. L'illuminazione era naturale, cio\u00e8 grandi finestre alte da terra, ben disposte rispetto ai tavoli da lavoro, oppure artificiale, equamente diffusa e antiabbagliante.\nPer quanto riguarda i mobili, le scrivanie e tutti gli elementi erano componibili, le sedie per le scrivanie erano di tipo fisso e girevole.\nVi era inoltre un mobile adatto alla consumazione del cibo, del quale potevano usufruire quattro persone.\nTutti i mobili erano in rovere con piano in cristallo, linoleum e laccati.\nGabinetto per un medico.\nProgettisti: Giorgio Calza Bini - Vincenzo Monaco - Saverio Muratori - Franco Petrucci - Ludovico Quaroni - Enrico Tedeschi.\nCamera dello studente.\nProgettista: Gino Levi-Montalcini\nIn questa stanza il progettista propone una soluzione minima di abitazione unicellulare adatta alle necessit\u00e0, abbastanza particolari, di un giovane universitario. Era presente un grande armadio a vari elementi che consentiva uno sgombero completo della stanza facilitando l'adattamento di questa agli usi pi\u00f9 diversi. Il bagno, che occupava un vano separato, d\u00e0 all'unico locale l'indipendenza di un appartamento completo.\nSala da pranzo trasformabile in una stanza di soggiorno.\nProgettista: Mario Lab\u00f2.\nQuesto arredamento era stato studiato in modo da rispondere alle esigenze sia di una sala da pranzo, sia di una sala di soggiorno; i mobili, infatti, erano facilmente trasformabili mediante semplici spostamenti e accostamenti diversi: cos\u00ec il tavolo da pranzo poteva essere scomposto in due tavolini, che eventualmente potevano essere posti sotto la parte pensile della credenza in modo da togliere ogni ingombro, e le quattro poltrone - che erano accostate fra di esse e che erano appoggiate al muro - potevano essere unite per costituire un comodo divano.\nSistemi costruttivi e materiali edilizi.\nProgettisti: Giuseppe Pagano-Pogathschnig e Guido Frette\nSecondo piano del Padiglione Nuovo\nMostra dell'architettura rurale nel bacino del mediterraneo.\nProgettisti: Giuseppe Pagano-Pogathschnig e Guarniero Daniel\nSecondo piano del Padiglione Nuovo\nMostra internazionale di architettura.\nLa Mostra Internazionale dell'Architettura \u00e8 stata organizzata sotto il controllo della speciale commissione del Centro di Studi sull'Architettura Moderna, istituito presso la Triennale. Era divisa in Sezione Internazionale di Urbanistica, Sezione Internazionale di Architettura, Architettura Rurale nel Bacino del Mediterraneo e Architettura Attuale e la Tradizione Italiana.\nLa Sezione Internazionale di Urbanistica si propone al pubblico con tre scopi principali:\nLa Sezione Internazionale di Architettura espose opere progettate e costruite tra la fine del 1933 e il periodo di preparazione della Triennale.\nIl primo gruppo di opere comprende pezzi realizzati da autori di nazioni che non partecipano ufficialmente alla Triennale. Questi sono disposti su un grande telaio murale posto a sinistra.\nTra le nazioni partecipanti si trovano: Argentina, Grecia, Turchia, Iugoslavia, Paesi Bassi, Danimarca, Norvegia, Svezia, Giappone, Stati Uniti d'America, Bulgaria, Germania, Svizzera, Cecoslovacchia, Finlandia, Spagna, Francia, Belgio, Romania, Austria, Ungheria.\nL'arredamento della libreria \u00e8 stata curata dagli architetti: Marcello Canino, Ferdinando Chiaromonte, Carlo Cocchia.\nL'esposizione e la vendita delle pubblicazioni d'arte \u00e8 affidata a Sperling &amp; Kupfer editori e librai di Milano.\nAll'esterno, a destra dei giardini ai quali si accede uscendo nel parco dalla porta presso la libreria, si trova una scultura di marmo di G. Galetti.\nL'Architetto Agnoldomenico Pica ha curato l'allestimento della galleria.\nL'esposizione delle opere avviene attraverso dei pannelli, i quali possono contenere una o due opere.\nIl titolo e l'autore sono indicati nella fascia grigia; quando in un solo pannello compaiono due opere la prima indicazione si riferisce all'opera rappresentata nella parte superiore del\npannello.\nLa sezione dell'Architettura Rurale nel Bacino del Mediterraneo fu curata dagli architetti Giuseppe Pagano e Guerniero Daniel, con i quali collaborarono i pittori Aldo Bongiovanni e Costantino Nivola.\nLe fotografie sono state eseguite direttamente sul posto dall'architetto G. Pagano con la collaborazione per informazioni e documenti fotografici degli architetti Pier Niccol\u00f2 Berardi di Firenze, M. E. Buccianti di Alessandria d'Egitto, N. Chiaraviglio di Roma, G. Chierici di Milano, E. Moya di Madrid, R. Pane di Napoli, G. Pellegrini di Tripoli, P. Scattolin di Venezia e il R. Politecnico di Palermo.\nQuesta sezione si pone come scopo di dimostrare il valore estetico della funzionalit\u00e0 attraverso l'esame della casa rurale italiana, la cui struttura e la possibilit\u00e0 che offre, si limita a soddisfare i bisogni indispensabili al lavoro e alla vita, per come si relaziona alle condizioni del suolo, del clima e dell'economia.\nPu\u00f2 essere suddivisa cos\u00ec:\nLo sviluppo che segue \u00e8 testimoniato, partendo dall'esame delle condizioni geologiche, meteorologiche e agricole dell'Italia, da una successione logica di documenti fotografici.\nLa sezione dedicata all'Architettura Attuale e la Tradizione Italiana, fu allestita per suggerimento di Marcello Piacentini e dall'architetto Ludovico Quaroni. L'obiettivo \u00e8 mettere in luce i nuovi architetti e il loro rapporto con la tradizione, intesa come vivente spirito della stirpe e non come cieca ripetizione di forme e ritmi acquisiti.\nMostra delle industrie tessili.\nMostra internazionale di scenotecnica teatrale.\n\u00c8 stata organizzata d'accordo con Anton Giulio Bragaglia del Sindacato Nazionale Fascista dei Registi e degli Scenotecnici.\nArchitettonicamente \u00e8 stata allestita da Enrico Prampolini con criteri funzionali e aspetti teatrali rispondenti all'uso; fa ampio uso di superfici e strutture come ad asempio quello delle luci dirottate e indirette che creano un'atmosfera tipicamente spettacolare.\nla Galleria \u00e8 divisa in due sezioni: quella italiana allestita da Enzo Ferrieri e Luciano Ramo e quella estera, curata da Enrico Prampolini.\nSezione italiana.\nLa Sezione Italiana della Mostra di Scenotecnica \u00e8 stata ordinata con criteri di giusta scelta, sebbene di non eccessivo rigore, trattandosi di una delle prime rassegne totalitarie di artisti di scenotecnica, di cui molti giovanissimi.\nGli artisti partecipanti, circa sessanta, riconsegnano alla scenotecnica decoro e maturit\u00e0 dopo un periodo poco propizio.\nTuttavia ci sembra che nel loro insieme i sessanta artisti presenti riconsegnino alla scenotecnica decoro e maturit\u00e0.\nLa mostra propone esperimenti ma anche e soprattutto valide esperienze riguardanti vari temi legati alle nuove realt\u00e0 determinate dalle infinite possibilit\u00e0 di illuminazione, il loro rapporto con le scene dipinte, il ritorno a scene architettoniche costruite, plastiche, solide.\nTutte hanno sul teatro legittima cittadinanza, appunto perch\u00e9 la variet\u00e0 delle opere e dei loro caratteri richiede, di volta in volta, questa o quella interpretazione.\nPriorit\u00e0 italiche in arte.\nTra i vari artisti vi \u00e8 Corrado Cagli, che espone una grande tempera (\"La battaglia di San Martino e Solferino)\". Il murale \u00e8 realizzato su pannelli distinti e poi assemblati.Biografia di Corrado Cagli - Archivio Corrado Cagli\nGalleria delle arti decorative e industriale.\nTra gli artisti che espongono in questa sezione troviamo Filiberto Sbardella, con la pittura murale \"Clima fascista\".\nMostra delle scuole d'arte.\nLa sezione dedicata alle Scuole d'Arte riunisce i lavori delle pi\u00f9 rinomate e delle pi\u00f9 piccole Scuole d'Arte di tutta Italia.\nIl loro scopo \u00e8 quello di formare delle maestranze di alto livello, differenti dai licei artistici e dalle Accademie. Alla base delle Scuole d'Arte ci sono laboratori pratici in continuo aggiornamento, in modo che queste rispondano alle esigenze artigianali ed industriali del momento. La mostra \u00e8 un richiamo a favorire un primo tentativo di fusione delle varie attivit\u00e0 tra le istituzioni di istruzione artistica di qualunque grado.\nLa VI Triennale doveva essere il punto di partenza di questi principi. Alle Scuole d'Arte sono suggeriti temi da studiare, soggetti da sviluppare, richiamando gli allievi allo studio degli scritti del Duce, alla vita delle Corporazioni, alla esaltazione delle virt\u00f9 militari.\nAlla Triennale le Scuole d'Arte hanno riprodotto: sculture in marmo, in pietra, in cemento, in terracotta, in stucco, in legno, stoffe tessute e stampate, merletti, mosaici parietali, smalti su metalli, ceselli, incisioni, ceramiche, lacche, mobili, pavimenti e scenografie.\nLa scuola di Firenze, per via della sua posizione geografica e per essere una delle pi\u00f9 rinomate, \u00e8 il perno della collaborazione tra le diverse Scuole di tutta Italia.\nOgni Scuola d'Arte nonostante infonda una istruzione tecnica ed artistica globale ha un settore in cui \u00e8 specializzata. Nella VI triennale ogni scuola ha esposto lavori riguardanti campi in cui pi\u00f9 eccelle.\nLe Scuole di Cant\u00f9 e Cascina per esempio hanno allestito una esposizione dedicata al mobilio, Faenza alla ceramica, Firenze agli smalti figurativi su metalli, Venezia alla lavorazione delle lacche, Ravenna ai mosaici; Firenze, Perugia, Urbino e Venezia hanno allestito esposizioni dedicate alla litografia, l'incisione, la tipografia e la xilografia.\nFattore molto importante dell'esposizione \u00e8 il rapporto che c'\u00e8 tra le Scuole d'Arte e le industrie manifatturiere italiane. La VI Triennale \u00e8 un luogo di incontro tra le giovani maestranze, che mettono in mostra i propri lavori, e possibili datori di lavoro in cerca nuovi talenti.\nMostra dell'arredamento.\nLa mostra dell'abitazione riunisce una serie di proposte per la soluzione di alcuni problemi relativi all'arredamento moderno; queste proposte si ispirano tutte a principi che possono cos\u00ec essere sintetizzati:\nNell'impostazione particolare del piano si offrivano diverse possibilit\u00e0 di ordinamento: quella di presentare successivamente diverse soluzioni di uno stesso ambiente, oppure fare una presentazione in base soltanto a criteri estetici ricercando rapporti di masse, di corpi e di colori; infine raggruppare i locali nella successione logica di un appartamento. \u00c8 stata quest'ultima soluzione poich\u00e9 nell'alloggio un ambiente deve essere considerato non in se stesso ma nei suoi rapporti con quelli vicini.\nA questi alloggi tipici si sono aggiunti due organismi di speciale interesse: la camera d'affitto per una pensione o un albergo di soggiorno e lo studio commerciale con un numero limitato di impiegati.\nDei tipi di alloggio prescelti si presentano gli ambienti pi\u00f9 caratteristici, con quei mobili che possono, anch'essi, definirsi tipici essendo indispensabili alla costituzione dell'ambiente, oppure quelli che possono rappresentare nuove ed interessanti soluzioni pratiche.\nCon questo studio non solo \u00e8 stato illustrato il tema dell'alloggio d'affitto con contributo alla sua soluzione, ma \u00e8 stato mostrato quale potrebbe essere una stimolante presentazione di ambienti, da parte di mobilieri e arredatori moderni.\nQuest'ultimo aspetto della mostra, le conferisce una nota inedita che, si lega con la realt\u00e0 quotidiana dei visitatori.\nLa Mostra dell'Abitazione conteneva:\nCamera da letto per signora.\nAllestimento dell'architetto Guido Frette\nQuesta camera da letto femminile riprende e--in certo senso ---completa il tema affrontato nell'ambiente precedente:la funzione e diversa ma la protagonista e la stessa\u2014la signora moderna. Il lusso di certi particolari e, naturalmente, giustificato, come nel caso precedente, dalla destinazione tutta speciale di questo arredamento.\nParte notturna di un'abitazione.\nIl gruppo BBPR formato dagli architetti Gian Luigi Banfi, Lodovico Barbiano di Belgiojoso, Enrico Peressutti, Ernesto Nathan Rogers si occupano di allestire una stanza da letto, con annessi servizi e uno spazio di allenamento fisico.\nL'allestimento si sviluppa intorno al blocco compatto al centro, formato da un letto e un armadio con la funzione di separare la camera dal bagno e che presenta nella parte rivolta verso i servizi una toletta nascosta da uno sportello girevole a specchio. Alla sinistra del letto una tenda appesa al soffitto separa la camera dalla sala ginnastica comprendente di un vogatore (detto anche remoergometro, uno strumento di allenamento ricorrente negli allestimenti della VI Triennale), una panca e una scala di corda a pioli. Ai piedi del letto si trova invece un'amaca pieghevole in metallo, per garantire una gestione autonoma dello spazio.\nSala di attesa per lo studio di un medico.\nAllestimento di Piero Bottoni e Mario Pucci\nLa sala d'attesa per uno studio medico \u00e8 stata studiata sotto vari principi, primo tra tutti quello dell'assoluta funzionalit\u00e0.\nPrestando molta attenzione alla disposizione planimetrica si sono voluti risolvere diversi aspetti negativi. Si \u00e8 progettata con cura la disposizione di porte e finestre che, il pi\u00f9 delle volte, non hanno posizioni precise in relazione all'ingresso e alla zona d'uscita del pubblico: frequentemente infatti all'interno di una sala d'attesa ci sono diverse porte ed \u00e8 possibile che un nuovo paziente possa sentirsi disorientato.\nUn altro inconveniente \u00e8 la disposizione delle sedute all'interno delle sale d'attesa, spesso rivolte verso l'ingresso, cos\u00ec da focalizzare l'attenzione dei presenti sul nuovo arrivato, con la possibilit\u00e0 che questi si senta in soggezione.\nBottoni e Pucci hanno quindi studiato delle soluzioni di arredo al fine di eliminare qualsiasi aspetto negativo.\nLe porte d'ingresso all'anticamera sono due e proiettano l'attenzione verso la porta dell'ambulatorio medico grazie ad un doppio tappeto che conduce ad essa. Nel locale non sono necessarie altre porte eccetto una porta finestra che si immagina possa accedere ad un terrazzo.\nGli architetti sostengono che nel locale sia necessario un divisorio che costituisce una parziale separazione grazie ad una scaffalatura; in tal modo \u00e8 come se si andassero a formare due distinti salottini d'attesa, questi sono per\u00f2 completamente aperti in direzione dello studio del medico, dando cos\u00ec le spalle alla porta con la quale si accede dall'esterno.\nI progettisti consigliano anche di abolire le riviste esposte nelle sale d'attesa che molto spesso sono piuttosto datate, sostituendole con delle vetrine centrali, dei tavoli a vetrina e introducendo nell'ambiente anche un acquario.\nCamera per un ragazzo.\nAllestimento di Renier Adami e Paolo Masera\nGli architetti Renier Adami e Paolo Masera nella loro piccola \"Camera per un ragazzo\" hanno cercato di creare un'atmosfera di fresca serenit\u00e0 e di gioia adatta ad accogliere, nelle ore di studio e di riposo, la vita di un ragazzo. L'arredamento doveva rispondere anche, in modo egregio, a qualit\u00e0 pratiche di robustezza, di comodit\u00e0 e di facile funzionamento. Questo \u00e8 quanto gli autori si sono preoccupati di curare. Tutto ci\u00f2 \u00e8 stato tentato con mobili ad incastro visibile e con legno di castano nostrano e pannelli colorati ad intarsio di lincreo tendono a conferire allegria all'ambiente.\nSala da pranzo.\nAllestimento di Mario Sironi\nQuesto ambiente disegnato e decorato da Mario Sironi pu\u00f2 essere considerato come un breve corollario di quei concetti di decorazione murale di fusione tra plastica architettonica e plastica decorativa, di espressione lirica e di interpretazione fantastica del volume costruttivo, che sono tipici del Sironi e che in questa stessa esposizione sono espressi - con alta monumentalit\u00e0.\nPiccolo appartamento.\nAllestimento di Gio Ponti\nIl progetto prevede una piccola abitazione integrata da bagno, cucinata ed ingresso. L'ambiente dalle dimensioni maggiori \u00e8 caratterizzato dalla presenza di una parete che ha anche la funzione di libreria e da mobili che consentono di trasformare l'ambiente in modi molto pratici: il divano \u00e8 costituito da due elementi e il tavolo \u00e8 allungabile, inoltre, il tavolino da lavoro e il tavolino basso da pranzo si possono spostare agevolmente.\nLe dimensioni dell'appartamento non seguono le classiche convenzioni, poich\u00e9 quest'ultimo \u00e8 progettato studiando il concetto delle possibilit\u00e0 di adattamento alle diverse esigenze della vita. Il medesimo concetto \u00e8 espresso anche nella camera da letto.\nEntrambi i principali ambienti che costituiscono l'appartamento figurano aperti su un terrazzo, ci\u00f2 sta a significare che secondo Gio Ponti nessuno dei due locali pu\u00f2 mancare di questo elemento. Il progettista sostiene che vetrine, porte, serramenti speciali, illuminazione ed armadi rappresentano quel che dovrebbe essere praticamente introdotto nella concezione elementare dell'abitazione moderna.\nL'elemento estetico si \u00e8 quasi voluto prescindere, ricercando un'espressione di vita fresca e semplice; per questo motivo colori, stoffe e legni possono essere di diversa natura e si sono introdotti apposta mobili di carattere diverso.\nStanza per un uomo.\nAllestimento di Franco Albini\nOpere costruite nel parco.\nNuovo ingresso e biglietteria.\nProgettista: Giuseppe Pagano-Pogatschnig\nTeatro all'aperto.\nProgettista: Eugenio Falvoli\nFontana Monumentale.\nProgettisti: Cesare Cattaneo e Mario Radice\nCos\u00ec l'architetto Cesare Cattaneo e il pittore astrattista Mario Radice promuovevano il loro progetto per la fontana destinata alla Piazza Corsica a Camerlata, in provincia di Como.\nA met\u00e0 degli anni Trenta, infatti, il comune di Como decise che lo snodo stradale di questo piazzale doveva essere sistemato in modo da riqualificare, con un elemento di interesse artistico, il sobborgo periferico di Camerlata.\nLa fontana fu presentata in occasione della VI Triennale del 1936, nella quale venne esposta all'interno del Parco Sempione di Milano.\nI due artisti, attraverso l'andamento circolare delle linee e la mancanza di spigoli che si coniuga con la fluidit\u00e0 dell'acqua della fontana, associano la forma del monumento con il movimento rotatorio degli autoveicoli attorno al piazzale.\nQuattro sfere sono disposte l'una sull'altra ed alternate ad anelli orizzontali, aggettanti dal bordo di una vasca pi\u00f9 grande, molto bassa, verso una seconda, pi\u00f9 piccola. Dalla vasca maggiore emerge un piccolo cerchio, posto in verticale che si contrappone simmetricamente alle sfere e agli anelli orizzontali.\nIl disegno della fontana \u00e8 molto semplice, ma a questo si contrappone la complessit\u00e0 strutturale, derivata dal rapporto tra le forze di compressione, di torsione e di flessione, dei carichi aggettanti. Il monumento appare perfettamente in equilibrio, garantito attraverso la travatura reticolare degli anelli e la struttura piena del sistema d'incastro con le sfere, sistema a sua volta portante e rinforzato con un pilastro che innerva l'asse verticale.\nDalle due vasche circolari escono dei lievi getti d'acqua, a cui per\u00f2 viene data una funzione secondaria poich\u00e9, secondo gli autori, lo scopo decorativo della fontana deve essere dato dagli elementi costruttivi, come altre fontane dei secoli precedenti.\nLa ricerca del dinamismo che nega un centro e una regolarit\u00e0 geometrica, si associa perfettamente con la complessit\u00e0 del sistema, anche variando lo spessore degli anelli e dissolvendo ogni corrispondenza simmetrica.\nGrazie alle forme circolari \u00e8 possibile avere uno sviluppo di vedute in successione graduale, e disposte in modo da lasciare, nonostante la sovrapposizione a torre, trasparenza e visibilit\u00e0 da un capo all'altro della piazza.\nTerminata l'esposizione la struttura fu smontata per essere trasportata a Como e impiegata nella costruzione definitiva, che avverr\u00e0 solo nel 1962 per interessamento della Famiglia Cattaneo.\nCampo dei giochi.\nAutori: Giulio Minoletti e Giuseppe Mazzoleni"}
{"id": "4613637", "revid": "73843", "url": "https://it.wikipedia.org/wiki?curid=4613637", "title": "Giulio Cesare Dogliotti", "text": "Fratello di Achille Mario Dogliotti abilitato all'insegnamento universitario nel 1939, fu docente di clinica medica all'universit\u00e0 di Torino dal 1958 al 1976."}
