{"id": "4613646", "revid": "123657150", "url": "https://it.wikipedia.org/wiki?curid=4613646", "title": "IX Triennale di Milano", "text": "La IX Triennale di Milano si svolse dal 12 maggio al novembre del 1951 e fu allestita nel Palazzo dell'Arte, nel parco e nel Quartiere Sperimentale (QT8).\nL'inaugurazione fu eseguita dall'onorevole Guido Gonella, ministro della Pubblica Istruzione.\nFu una esposizione internazionale delle arti decorative e industriali moderne e dell'architettura moderna.\nIl tema principale era l'attualit\u00e0, nel senso che ogni opera non sub\u00ec selezione bens\u00ec venne scelta perch\u00e9 di quel periodo, senza tenere quindi presente lo stile o l'argomento trattato.\nIntroduzione.\nL'organizzazione e l'allestimento della IX Triennale sono stati affidati a una Giunta Esecutiva formata da: architetti Franco Albini, Piero Bottoni (occupatosi della mostra del QT8) e Luciano Baldessari, pittori Adriano di Spilimbergo e Marcello Nizzoli, professore Elio Palazzo.\nL'Esposizione comprende:\n1 - \"Ambienti di rappresentanza\": ingresso, atrio, scalone d'onore, vestibolo del primo piano e mostra dei concorsi per il Duomo;\n2 - \"Le mostre di Architettura al Pian Terreno\": Architettura a misura dell'uomo, Abitazione, Architettura del lavoro, Ospitalit\u00e0, Arti grafiche e pubblicit\u00e0, Architettura dello spettacolo, Mostra storica dell'architettura;\n3 - \"Le mostre al Piano Primo\": Mostra della sedia italiana antica, Studi delle proporzioni, Arredamento dei mobili isolati;\n4 - \"I padiglioni stranieri\": Inghilterra, Spagna, Francia, Germania, Paesi Bassi, Svezia, Danimarca.\nPiano Terra.\nArchitettura dello spettacolo.\n\"Ordinamento:\" Arch.Luigi Carlo Daneri\n\"Allestimento:\" Arch.Giulio Zappa\n\"Hanno collaborato alla ricerca del materiale:\" Prof.Hans Curjel di Zurigo, Ing.Luciano Grossi-Bianchi\nQuesto allestimento era dedicato all'architettura teatrale ed era composto da 5 parti esposte in 10 pannelli:\nMostra storica dell'architettura.\n\"Ordinamento:\" Prof. Giulio Carlo Argan, Arch. Eugenio Gentili, Arch. Mario Lab\u00f2\n\"Allestimento:\" Pittore Luigi Veronesi\nAll'interno della mostra storica dell'architettura veniva messo in evidenza il modo in cui l'evolversi dell'architettura in questi anni fosse in stretta relazione con la storia delle correnti figurative europee, dei movimenti sociali ed economici. Fin dal principio dell'Ottocento si manifestarono nell'architettura tendenze a razionalizzare la forma, sia in senso geometrico sia in senso strutturale; mentre d'altro canto si formularono le prime proposte per un'urbanistica in senso sociale. Con la rivoluzione industriale e dunque con l'evolversi del progresso tecnico, nacquero le prime progettazioni di abitazioni economiche. La mostra dunque, consisteva in un'esposizione fotografica che raffigurava l'evolversi dell'architettura e le correnti che l'avevano influenzata. La mostra si svolse in 18 capitoli.\nPiano Primo.\nMostra della sedia italiana antica.\n\"Comitato esecutivo:\" Prof. Luigi Angelini, Prof. Ambrogio Annoni, Prof. Nino Barbantini, Prof. Costantino Baroni, Prof. Italo Cremona, Arch. Mario Lab\u00f2, Prof. Giulio Lorenzetti, Dott. Caterina Mercenario, Prof. Bruno Molaidi, Prof. Ferruccio Pasqui, Prof. Mario Praz, Prof. Carlo Lud. Ragghianti (presidente), Dott. Gilda Rosa, Prof. Paolo Toschi, Prof. Vittorio Vitale, Alfredo Righi (segretario), Dott. Licia Collobi Ragghianti.\n\"Giunta esecutiva:\" Dott. Arch. Franco Albini, Prof. Elio Palazzo\n\"Ordinatrice della mostra:\" Dott. Licia Collobi Ragghianti\n\"Progettista dell'allestimento:\" Arch. Ignazio Gardella\nL'allestimento non presentava la rassegna completa di tutte le sedie italiane antiche ma soltanto gli esemplari pi\u00f9 significativi, i quali erano l'iniziale evoluzione di quella che oggi \u00e8 \"LA SEDIA\". Particolarmente visibile era il legame medioevale con il passato precedente, e quindi con l'antichit\u00e0 classica, grazie all'importante presenza di sei esemplari di epoca medioevale, nonch\u00e9 di una seduta romana originale. Una mostra di questo genere aveva un precedente nella Exposition du s\u00ecege francais du moyen-\u00e0ge a Parigi, la quale per\u00f2 non pu\u00f2 essere comparata alla mostra italiana perch\u00e9 quest'ultima esibiva sedie completamente differenti l'una dall'altra, appartenenti a scuole di pensiero diverse bench\u00e9 geograficamente vicine. Ci\u00f2 che rendeva speciale l'Italia era anche quello che in passato l'aveva resa debole, ovvero la differenziazione di cultura, storia, clima e pensiero, mutevole in base alla microzona di provenienza; la stessa curatrice Collobi Ragghianti precisava nel 1951:\nLa mostra si concluse con il periodo di poco successivo all'Impero Napoleonico; questo limite temporale fu una decisione consapevole della commissione per evitare di oscurare la differenza regionale a fronte di un maggior numero di anni da coprire e quindi un mutamento nella qualit\u00e0 della mostra stessa.\nSezione del vetro.\n\"Ordinamento:\" Prof. Elio Palazzo, Arch. Gian Luigi Reggio\n\"Allestimento:\" Arch. Roberto Manghi\nL'allestimento era posto sulla terrazza del primo piano affacciato sul parco ed era costruito come una serra. Venivano mostrati diversi esempi di materiali vetrari, come cristallo, termolux, opaline bianche, mosaico e vetro.\nLa parete affacciata sul parco era di cristallo trasparente e consentiva una buona visibilit\u00e0 dei particolari.\nI ripiani delle vetrine di questa parete sono di legno \"velustrato\" in tinta grigia chiara e su di erano sono posti gli oggetti che risaltavano meglio in trasparenza. L'altra parete nel senso della lunghezza era fatta di legno dipinto e presentava numerose vetrine con ripiani di cristallo posti su fondo opaco.\nPer tutta la lunghezza della galleria si succedevano dei montanti cilindrici di ferro verniciati di nero ai quali erano fissati a sbalzo, per l'esposizione degli oggetti, grandi piani di opalina bianca a forma di ellissi.\nIl pavimento \u00e8 di mosaico di vetro color viola scuro.\nIl soffitto era costituito da due strisce, quella verso la parete di legno era costituita da lastre di termolux applicate a una struttura metallica a fisarmonica onde evitare rotture dovuta alla grandine. Tale criterio fu applicato per poter realizzare un soffitto diffusore e anche per rendere le lastre stesse autoportanti. Solo con questo accorgimento fu possibile avere un soffitto luminoso che nello stesso tempo era anche tetto.\nL'altra striscia era opaca di legno verniciato e appariva come una grande pensilina che attenuava la luminosit\u00e0 del cielo.\nL'illuminazione era divisa in tre parti: quella che arrivava dall'alto e che permetteva di avere una luminosit\u00e0 dolce e attenuata, una luce artificiale nascosta all'interno delle vetrine di colore azzurro e i fari posti in alto sui montanti di ferro nella parte affacciata sul parco e che comprendeva i vetri e i piani a forma di ellisse.\nPer la mostra, ogni espositore presentava delle produzioni particolari; furono quindi mostrati oggetti diversi e propri di ciascun produttore. I vetrai italiani, in concorrenza con quelli stranieri, seppero emergere in questo ambito e riuscirono distinguersi.\nGli oggetti presentati erano destinati a usi diversi, ma avevano in comune la ricerca di una nuova espressione, anche se a volte con un riferimento alla tradizione.\nErano presenti oggetti con funzione solo decorativa e oggetti di uso quotidiano, come servizi da tavola e bottiglie, ma anche alcuni esempi di applicazioni tecniche come vetri da laboratorio.\nPadiglioni stranieri.\nInghilterra.\n\"Prima mostra temporanea: architettura e urbanistica\"\nL'Inghilterra presentava all'esposizione alcune fra le pi\u00f9 importanti soluzioni urbanistiche del dopoguerra. La mostra comprendeva due plastici, uno sul quartiere residenziale estensivo e uno sul quartiere residenziale intensivo di Londra, e una collezione di fotografie suddivise in cinque temi principali: l'ambiente, la citt\u00e0, i centri cittadini, gli edifici scolastici e le zone e gli edifici industriali.\n\"Seconda mostra temporanea: urbanistica\"\nLa mostra temporanea sull'urbanistica inglese venne presentata alla fine agosto, alla chiusura della prima mostra temporanea. Era dedicata al nuovo piano regolatore di Harlow. La mostra comprendeva i due plastici dell'esposizione precedente e un nuovo grande plastico accompagnato da sei pannelli disposti lungo le pareti brevi.\nA cura dell'architetto Frederick Gibberd, era illustrato il progetto per il centro civico con grandi blocchi edilizi per abitazioni collettive con capacit\u00e0 variabile da 800 a 1500 abitanti ciascuno. Una intensa concentrazione edilizia consentiva il rispetto di vaste aree verdi.\n\"Arredamento inglese\"\nLa sezione dell'arredamento inglese era costituita da una stanza adibita a soggiorno progettata da Robin Day. Era allestita presso la sezione della Danimarca e non aveva carattere ufficiale.\nEra rappresentato l'angolo della conversazione in un soggiorno, composto da un pannello di stoffa dipinta di Henry Moore, un grande scaffale-omnibus, quattro poltrone in legno compensato curvato dai larghi braccioli adibiti a tavolino. All'altro angolo era presente un tavolo rettangolare con cinque sedie nello stile delle poltroncine da soggiorno e tende di stoffa stampata disegnate da Lucienne Day.\nSpagna.\n\"Commissario:\" Juan Pablo De Lojendio\n\"Vice Commissario:\" Arch. J.A. Coderch\n\"Rappresentante delle Belle Arti:\" Santiago Padr\u00f2s\n\"Ordinamento e Allestimento:\" Arch. J.A. Coderch\n\"Collaboratore:\" Rafael Santos Torroella\n\"Incaricato per la Sezione:\" Don Tomas M.Llorente\nLa Spagna partecip\u00f2 alla IX Triennale solo in modo incompleto e non rappresentativo, presentando un gruppo di opere considerate pi\u00f9 importanti e riservandosi una pi\u00f9 ampia partecipazione futura.\nFra queste figuravano una pittura su tavola e una scultura del XII secolo, tipiche delle regioni pirenaico-navarro-aragonese e catalana, una serie di fotografie dell'architettura spontanea di Ibiza e delle opere dell'architetto catalano Antoni Gaud\u00ed, oltre a due pitture di Juan Mir\u00f3. Erano presentati inoltre molti oggetti moderni di artigianato della Castiglia, della Catalogna e delle Isole Baleari indumenti e tessuti tipici dell'arte popolare.\nEra presentata infine l'eccezionale edizione delle opere del poeta spagnolo Federico Garc\u00eda Lorca, in corso di stampa a Barcellona in quel periodo.\nFrancia.\n\"Presidente:\" Paul Leon\n\"Commissario generale:\" Tony Bouilhet\n\"Segretario generale:\" Sth\u00e8phane Faniel\n\"Comitato organizzatore:\" arch. Henry Prouv\u00e8\nLa Francia partecip\u00f2, attraverso il Ministero del Commercio estero e all'Associazione d'azione artistica, alla IX Triennale il cui tema principale fu il rinnovo moderno delle opere d'arte decorative. La sezione francese era incentrata sulla relazione fondamentale tra funzionalit\u00e0 e armonia, i due bisogni principali, che dovevano essere presenti nell'abitazione moderna.\nQuesti due fattori furono integrati nella vita quotidiana grazie alla realizzazione di tipo industriale di elementi prefabbricati, progettati dai fratelli Jean Prouv\u00e8 e Henry Prouv\u00e8, usati nella ricostruzione francese, capaci di dare armonia e funzionalit\u00e0 all'ambiente d'abitazione moderno.\nSi trattava di ossature di lamiera piegata, senza elementi decorativi, che sostenevano una piattaforma, il cui compito era quello di suddividere lo spazio e rendere possibile la circolazione.\nQuesti elementi prefabbricati furono utilizzati anche nella realizzazione dello spazio espositivo della sezione francese presente alla mostra.\nL'ambiente era composto da elementi isolati nelle quali erano ordinate le singole parti.\nLe forme di tali elementi furono progettate in relazione agli spazi espositivi e gli oggetti contenuti in essi. Il ritmo degli elementi spaziali espositivi, caratterizzati dall'assenza di ornamento e dall'essenzialit\u00e0 delle forme, era sintetizzato dalla pittura murale di L\u00e8ger, posizionata nella sezione dedicata al Ministero della Ricostruzione e dell'Urbanistica francese, in cui erano espostete le documentazioni che provavano la sua grande attivit\u00e0 sul territorio.\nNella sezione francese, oltre alla parte dedicata all'architettura e urbanistica erano presenti spazi in cui furono esposte arti grafiche, \u201cFormes utiles\u201d e arredamento, tessuti e arazzi, \u201cParure\u201d e Arte conviviale.\nGermania.\n\"Commissario:\" Arch. Max Wiederanders\n\"Rappresentante del Governo federale tedesco:\" Dott. Robert Poverlein\n\"Ordinamento:\" Dott. Robert Poverlein, Arch. Max Wiederanders\n\"Allestimento:\" Arch. Max Wiederanders\n\"Collaboratori artistici:\" Janni Loghi, scenografo, Richard Roth-Dorland \u201cStudio Nikolaus\u201d\nLa Germania partecip\u00f2 alla IX Triennale dopo alcuni anni di assenza, dopo l'ultima guerra.\nIl governo della Germania occidentale accett\u00f2 di esporre, alla triennale del 1951, la produzione industriale e artigianale pi\u00f9 recente in uno spazio espositivo di 140\u00a0m\u00b2 con una piccola galleria annessa.\nNella mostra espose gli elementi principali dell'artigianato e degli artisti della Germania occidentale: vetri, porcellane, mosaici, prodotti tessili, oreficeria e argenteria, gioielli, tappeti, libri, strumenti ottici e strumenti di precisione meccanica, fotografie.\nEbbe anche spazio nella Sezione internazionale del Disegno industriale, che illustrava l'evoluzione formale degli oggetti in serie, in cui espose molte fotografie dei suoi prodotti migliori.\nLa mostra riusc\u00ec grazie all'impegno dell'Unione dell'artigianato tedesco e della Cooperativa degli artigiani tedeschi e anche grazie al finanziamento del governo tedesco attraverso il Ministero dell'economia.\nPaesi Bassi.\n\"Commissario:\" Arch. B. Merkelbach\n\"Ordinamento e Allestimento:\" Arch. Jan Rietveld, Arch. Aldo Van Eyck\nI Paesi Bassi parteciparono alla IX Triennale con una sintetica rassegna della \"Nieuwe Bouwen\" (nuova architettura\u00a0\u2013 spirito nuovo in architettura), insieme alla produzione artistica e industriale a cui l'architettura si ricollegava.\nL'architettura nei Paesi Bassi diede il pi\u00f9 efficace e saldo contributo allo sviluppo nel nuovo linguaggio plastico, per questa ragione le si diede maggior rilevanza rispetto alle altre arti all'interno dell'esposizione. Le opere presentate avevano l'intento di rappresentare un'idea di valore universale, pur mantenendo un gusto e uno stile spiccatamente olandesi. Il concetto alla base dell'architettura olandese era la semplicit\u00e0 attraverso la rivalutazione totale dei principi pi\u00f9 elementari del disegno e delle arti in genere.\nLa sezione comprendeva una ricca documentazione fotografica delle \"Forme Industriali\" e rispettivamente dell'attivit\u00e0 della \"Goed Wonen\" (buona abitazione) nel campo dell'arredamento e di quella del centro di studi \"Werkschuit\" (barca del lavoro) nel campo dell'educazione artistica e professionale di giovani ragazzi. Nella sala erano esposti anche cristalli e porcellane di uso comune (due vasi, alcuni posacenere, un servizio per liquori e alcune tazze) in una vetrina isolata.\nSvezia.\n\"Presidente:\" Gotthard Johansson\n\"Architetto:\" Bengt Gate\n\"Commissario:\" Ake H.Huldt\n\"Segretario:\" K.H. Lindquist\nL'esposizione svedese era concentrata su tre gruppi di materiali: vetro, ceramica e tessuti, anche se erano presenti piccole collezioni di oggetti in metallo e alcuni mobili.\nCon lo scopo di dimostrare i grandi risultati ottenuti in Svezia grazie alla collaborazione fra artisti ed esecutori, la mostra comprendeva creazioni del tutto inedite e presentate al pubblico per la prima volta. Fra i prodotti non figuravano soltanto oggetti di utilit\u00e0 destinati al grande pubblico, ma anche opere uniche nel loro genere grazie all'alto livello di perfezione tecnica.\nIl concetto alla base dell'esposizione svedese era la chiarezza, che si riscontrava non solo nelle forme semplici degli oggetti presentati, ma anche nella linea architettonica del padiglione stesso, progettata dall'architetto Bengt Gate. L'allestimento aveva infatti un aspetto molto pulito e geometrico, in cui si era preferito dare maggior risalto agli oggetti esposti grazie agli ampi spazi vuoti e alle linee leggere degli espositori e degli elementi strutturali. In contrapposizione era invece una morbida cascata di tessuti, che dal soffitto scendeva fino ad un tavolo circolare pronto ad accoglierne le soffici pieghe.\nPartecipava alla creazione del padiglione anche un gruppo di giovani fotografi svedesi con una collezione di fotografie inedite.\nDanimarca.\n\"Comitato organizzatore:\" L. Wonsild, H. Jepersen, N. Svenningsen, P. Simonsen, Arch. Ole Hagen, Soren Hansen, Poul Boetius, Arch. Erik Herlow\n\"Commissione esecutiva:\" Viggo Jensen, A. Roelsen, Arch. Viggo Sten Moeller, Arch. Esbjoern Hiort, Asger Fischer, Verner Olsen\nLa Danimarca partecip\u00f2 alla IX Triennale esponendo nel campo dell'arredamento e delle arti applicate. Attraverso la mostra espositiva i danesi fecero conoscere gli elementi fondamentali della cultura e arte danese, basate sulla coscienza dei doveri sociali.\nGrazie a questa coscienza sociale, gli architetti danesi seppero formare un'architettura pi\u00f9 plasmabile che aiut\u00f2 a creare quartieri di nuova concezione.\nGli architetti che parteciparono all'esposizione dedicata alle arti applicate, progettarono oggetti e mobili sperimentali con caratteristiche tecniche all' avanguardia.\nDi notevole importanza furono alcune opere d'arte esposte provenienti dall'industria della ceramica, che seppur di grande qualit\u00e0, erano indirizzate a un utente di ceto sociale medio e non a una speciale cerchia sociale. Questo aspetto socio-produttivo diede la possibilit\u00e0 alle classi medie di usufruire di oggetti e arredi di produzione industriale di grande qualit\u00e0 funzionale e tecnica.\nNella sezione danese furono esposti diversi prodotti: mobili, illuminazione, tappeti e tessuti, articoli di legno, argenteria, porcellane, ceramica e libri.\nQT8.\nPrincipali caratteristiche del quartiere.\nIl QT8, acronimo che sta per Quartiere Triennale Ottava, \u00e8 un quartiere sperimentale costruito, appunto, in occasione dell'VII triennale del 1947; ma \u00e8 nella nona che prende vita: vi si potevano visitare diversi tipi di case per lavoratori costruite per l'INA-Casa, 14 tipi di case prefabbricate, una casa uni-familiare presentata dal Belgio e un campo da gioco per ragazzi. Ed \u00e8 proprio vicino a quest'ultimo e in mezzo ad edifici nuovi di 2, 4, 11 piani, che sorge il padiglione della Triennale.\nPadiglione triennale al QT8.\n\"Architetto:\" Piero Bottoni\nIl padiglione, costruito proprio in occasione della nona triennale, serviva a due diverse funzioni: mostra permanente dei progetti, plastici, dati tecnici ecc. relativi allo sviluppo dello stesso quartiere, e come luogo di eventuale riunione dei bambini ospiti del campo di gioco vicino.\nL'edificio, progettato da Piero Bottoni, si raggiunge percorrendo una viabilit\u00e0 di attraversamento principale del quartiere. Il padiglione ha pianta circolare con raggio di 7,5 metri ed \u00e8 organizzato in un unico grande salone entro il quale \u00e8 inserito un elemento semicircolare contenente la scala che porta al piano inferiore e ai servizi. Al piano seminterrato c'\u00e8 invece uno spazio dedicato ai ragazzi durante la stagione fredda.\nLa grande soletta di copertura circolare a sbalzo, \u00e8 rinforzata da una raggiera di travi incastrati in un anello che serviva per l'illuminazione dall'alto. Il lucernario era originariamente provvisto di un carrello mobile con il quale si poteva lasciare a cielo aperto la sala.\nAlloggi QT8.\n\"Architetti:\" Pietro Lingeri e L. Zuccoli\nL'edificio di undici piani, costruito per ospitare diversi alloggi, si innalza isolato, fra aree destinate a costruzioni basse e orientato secondo l'asse eliotermico.\nSi compone di alloggi di 2,3,4,5 locali pi\u00f9 i servizi. Sul fronte ovest vi sono gli ingressi, le cucine e i servizi, mentre sul lato est tutte le camere da letto e i soggiorni.\nLe due scale presenti sono isolate dal resto del corpo e contengono un ascensore di notevole grandezza e un locale destinato ai rifiuti.\nCopre un'area di 860\u00a0m\u00b2 con un volume di 28300\u00a0m\u00b3.\nDiversamente dal solito, accanto alla tradizionale esposizione nel Palazzo dell'Arte di arredi e mobili presentati nell'ambiente di una sala di esposizione o entro una cornice, si \u00e8 voluto nel QT8 sperimentare una presentazione realistica di arredamenti esposti dentro a delle mura.\nGli arredi furono studiati con un preciso riferimento agli alloggi per cui erano stati costruiti, sia per quanto riguarda gli spazi e le dimensioni, sia per i limiti economici.\nLa Triennale propose questo esperimento all'INA-Casa che quindi costru\u00ec gli arredi negli alloggi confrontandosi con il giudizio del pubblico ed esponendo alla IX Triennale di Milano.\nGli scopi di queste costruzioni sono principalmente tre: mostrare alloggi economici e popolari e i loro arredi in relazione agli spazi e alle funzioni; promuovere lo sviluppo con realizzazioni pratiche, progettate da Enti Statali e Parastatali; infine incoraggiare l'artigianato italiano a realizzare arredi popolari per poi essere apprezzati dai futuri inquilini.\nUna parte di questo complesso di mobili fu donato dall'INA-Casa (che pag\u00f2 tutte le spese) agli inquilini degli alloggi, i quali per\u00f2 si impegnarono a lasciar visitare la propria abitazione al pubblico durante il periodo di svolgimento dell'esposizione."}
{"id": "4613647", "revid": "767487", "url": "https://it.wikipedia.org/wiki?curid=4613647", "title": "Whose Was the Shame?", "text": "Whose Was the Shame? \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 14 giugno 1915."}
{"id": "4613648", "revid": "830939", "url": "https://it.wikipedia.org/wiki?curid=4613648", "title": "\u00c9tienne Moreau-N\u00e9laton", "text": "Biografia.\nAllievo di Henri Harpignies, da cui deriv\u00f2 il suo stile, fu principalmente paesaggista e ritrattista. All'attivit\u00e0 pittorica vera e propria affianc\u00f2 quella di ceramista. Fu inoltre autore di saggi di critica d'arte (su Corot e Fantin-Latour). Collezionista d'arte, lasci\u00f2 la sua collezione di pittori impressionisti e della scuola di Barbizon al Museo del Louvre."}
{"id": "4613652", "revid": "125249107", "url": "https://it.wikipedia.org/wiki?curid=4613652", "title": "Bagrat IV di Georgia", "text": "Durante il suo lungo regno Bagrat dovette reprimere la rissosa nobilt\u00e0 georgiana ed assicurare l'indipendenza del proprio regno tenendolo lontano dalle mire dell'Impero bizantino e da quello dei Selgiuchidi. In questa serie di conflitti che andarono mescolandosi l'un con l'altro Bagrat riusc\u00ec a sconfiggere i suoi pi\u00f9 potenti e ostili vassalli appartenenti alla famiglia dei Liparitids portando cos\u00ec numerosi territori feudali sotto il proprio controllo e portando i sovrani di Lori e della Cachezia insieme all'Emirato di Tbilisi allo stato di vassallaggio. Come molti altri sovrani della zona del Caucaso Bagrat si fregi\u00f2 di titoli di chiara origine bizantina come Nobilissimus, Curopalate e Sebastos\nIl giovane re.\nBagrat nacque nel 1018 da Giorgio I di Georgia e dalla sua prima moglie Mariam di Vaspurakan (morta attorno al 1103). All'et\u00e0 di tre anni Bagrat venne dato in ostaggio dal padre all'imperatore bizantino Basilio II Bulgaroctono quale pegno per la sconfitta che Giorgio aveva subito contro i bizantini nelle Guerre bizantino-georgiane. Egli pass\u00f2 tre anni nella capitale, Costantinopoli, venendo rilasciato solo nel 1025 quando Basilio mor\u00ec, Bagrat risultava ancora in possesso dei bizantini e per questo il suo successore Costantino VIII ordin\u00f2 che il giovane principe gli venisse riportato, ma i corrieri imperiali non riuscirono ad avere la meglio su di lui che gi\u00e0 era in territorio georgiano.\nSuo padre Giorgio mor\u00ec nel 1027 e Bagrat gli succedette al trono e la madre Mariam, ora Regina vedova divenne reggente per il giovane figlio condividendola con altri nobili in particolare con Liparit IV, duca di Kldekari e con Ivane Abazasdze.\nDal momento in cui Bagrat ascese al trono la sua famiglia si mosse per unificare tutte le terre di Georgia sotto un'unica autorit\u00e0.\nI re di Georgia si erano stabiliti a Kutaisi, nella parte occidentale del paese, da cui erano poi nati quelli che erano divenuti il Regno di Abcasia e una buona parte del regno di Cartalia, mentre la regione di Tayk era andata persa nelle mani dell'Impero bizantino, mentre Tbilisi rimaneva un emirato e, nella parte est del paese, la Cachezia difendeva ostinatamente la propria autonomia.\nPer di pi\u00f9 la lealt\u00e0 dei nobili georgiani alla corona era tutto fuorch\u00e9 sicura, durante la reggenza per Bagrat la posizione all'interno della corte dell'alta nobilit\u00e0 era stata innalzata, motivo per cui egli, da adulto, cerc\u00f2 di ridimensionarne i poteri. Nello stesso tempo il sovrano doveva far fronte a due grandi sfide, quella costituita dai bizantini e quella incarnata dai turchi selgiuchidi. Nonostante fra i bizantini e i georgiani vi fossero legami secolari dati dalla cultura e dalla religione e i Selgiuchidi costituissero una minaccia all'impero l'aggressivit\u00e0 che Costantinopoli decise di tenere nella scena politica caucasica gener\u00f2 un'atmosfera di sfiducia e recriminazione che imped\u00ec alle due nazioni cristiane di far fronte unico alla minaccia comune.\nL'asserzione dell'egemonia georgiana nel Caucaso fu la pietra angolare del regno di Bagrat e forse anche un modo per tentare di mettere i suoi due grandi nemici l'uno contro l'altro.\nLe guerre dentro il regno.\nPoco dopo l'effettiva prese di potere da parte di Bagrat Costantino VIII mand\u00f2 un esercito perch\u00e9 conquistasse la citt\u00e0 fortezza di Artanuji, l'attuale Ardanu\u00e7, in favore di un lontano parente di Bagrat, Demetre, figlio di Sumbat III di Klarjeti (morto 1011), che era stato deprivato del proprio feudo dal nonno stesso di Bagrat, Bagrat III di Georgia, all'inizio del decennio del 1010. Non furono pochi i nobili georgiani che si allinearono con i bizantin, ma coloro che rimasero leali furono in grado di dar vita a una lotta tenace.\nCostantino mor\u00ec nel 1028 e la pianificata invasione non ebbe luogo, nel 1030 la madre di Bagrat, Mariam, fece visita al nuovo imperatore Romano III Argiro negoziando un trattato di pace e tornando in patria con il titolo di Curopalate per il figlio nel 1032. Il titolo non fu l'unica cosa che ella port\u00f2, con s\u00e9 venne anche Helena Argiro (morta 1033), nipote di Romano poich\u00e9 figlia di suo fratello Basilius Argiro (970circa-dopo il 1023). Il matrimonio fra i due doveva essere un tentativo diplomatico di stabilire un'alleanza strategica, purtroppo Helena mor\u00ec poco dopo essere stata presentata a corte a Kutaisi lasciando libero Bagrat di perseguire altre strategie. Egli convol\u00f2 quindi a nozze con Borena d'Alania, figlia del re d'Alania, un piccolo stato caucasico cristianoref name=\"Garland\"/&gt;.\nNel 1033 Bagrat dovette prepararsi a fronteggiare un'altra minaccia questa volta proveniente dal suo fratellastro Demetrius di Anacopia (morto 1042), figlio di suo padre e della sua seconda moglie Alda d'Alania. I due erano andati a vivere ad Anacopia, una fortezza in Abcasia lasciata loro da Giorgio, v'erano stati alcuni falliti tentativi da parte dei nobili di portare Demetrius al trono in contrapposizione a Bagrat, ma anche la corte aveva fallito nel cercare di ottenerne la lealt\u00e0. Sentendosi minacciata dal re Alda decise di arrendersi ai bizantini consegnando loro la citt\u00e0 e l'imperatore Romano la ricompens\u00f2 dando a Demetrius il titolo di magistros.\nNel 1039 Demetrius torn\u00f2 in Georgia con le truppe bizantine e questa volta venne supportato da Liparit IV, duca di Kldekari membro di una delle pi\u00f9 importanti famiglie georgiane.\nLiparit, quale duca del territorio di Trialeti e pi\u00f9 tardi come comandante in capo delle armate reali era apparso quale uno dei reggenti e protettori del piccolo Bagrat e le sue prodezze in campo militare erano apparse evidenti ancora nel 1034 quando con un esercito georgiano-armeno aveva sconfitto una truppa della dinastia degli Shaddadidi presso Arran.\nNel 1038 Liparit era ormai sul punto di ricatturare l'emirato di Tbilisi che era ormai una roccaforte mussulmana fin dall'VIII secolo, i nobili georgiani spaventati dall'accrescersi del suo potere pregarono Bagrat di fargli ritirare l'esercito e questo mand\u00f2 all'aria ogni suo piano di liberazione. Il risultato fu che Liparit divenne nemico giurato del re e cominci\u00f2 a cooperare con i bizantini per vendicarsi di lui e dei nobili.\nCombattendo al fianco di Demetrius Liparit ottenne una serie di vittorie e nonostante la morte di Demetrius avvenuta nel 1042 egli continu\u00f2 a combattere questa volta alleandosi con il nobile bizantino David I Anhoghin.\nDopo la sconfitta patita alla Battaglia di Sasireti a Bagrat era rimasta in mano solo la parte occidentale del paese, tuttavia durante la campagna dei Selgiuchidi in Anatolia Liparit, che stava combattendo con i bizantini venne catturato durante la Battaglia di Kapetrou. Bagrat ne approfitt\u00f2 subito e in breve recuper\u00f2 le terre perdute, tuttavia la fortuna doveva arridergli solo brevemente, Liparit torn\u00f2 libero e Bagrat venne costretto a fuggire a Costantinopoli dove venne trattenuto, per gli intrighi dello stesso Liparit, per tre anni. In questi tre anni d'assenza (1050-1053) Liparit divenne il vero re di Georgia e dopo aver messo sul trono il piccolo Giorgio si nomin\u00f2 reggente, quando poi Bagrat torn\u00f2 in patria fra i due si riaprirono gli scontri. Alla fine nel 1060 Liparit venne tradito dai suoi stessi seguaci che lo consegnarono al sovrano che lo costrinse a ritirarsi in monastero. A quel punto Bagrat colse l'occasione per portare tutto il potere nelle mani della corona portando il Regno di Lori e di Cachezia a uno stato di vassallaggio e recuperando Tbilisi.\nLe guerre con i turchi.\nNel decennio del 1060 Bagrat si trov\u00f2 a fronteggiare le minacce dei Selgiuchidi che, sotto la guida di Alp Arslan, inizi\u00f2 a penetrare nelle frontiere georgiane.\nLa minaccia turca spinse georgiani e bizantini ad allearsi e per assicurarsi tale stretta cooperazione la figlia di Bagrat, Martha spos\u00f2, fra il 1066 e il 1071, il futuro imperatore Michele VII Ducas, la scelta di un imperatore di prendere in moglie una georgiana non aveva precedenti e in patria venne visto come un grande successo di Bagrat.\nIl 10 dicembre 1068 Alp, accompagnato dai re di Lori e Cachezia e dall'emiro di Tbilisi marciarono contro Bagrat un'altra volta, le provincie di Cartalia e Argveti furono occupate e saccheggiate e ai nemici di lungo corso di Bagrat, gli Shaddadid di Arran vennero ricompensati con le fortezze di Tbilisi e Rustavi. Nel luglio dello stesso anno, dopo che Alp ebbe lasciato il paese Bagrat torn\u00f2 in possesso della Cartalia, Al-Fadhl ibn Muhammad, un membro degli Shaddadid, con un esercito ingente si accamp\u00f2 a Isani, nei pressi di Tbilisi, saccheggiando le campagne dei dintorni. Bagrat lo affront\u00f2 e lo sconfisse costringendolo e indietreggiare e sulla via del ritorno venne preso prigioniero da Aghsartan I di Cachezia (morto 1084).\nDopo aver donato ad Aghsartan un certo numero di fortezze lungo il fiume Iori Bagrat pot\u00e9 riscattare Fadhl che in cambio gli ridiede Tbilis dove Bagrat provvide a mettere un emiro che fosse anche un fedele vassallo.\nBagrat mor\u00ec il 24 novembre 1072.\nI matrimoni e i figli.\nNel 1032 Bagrat spos\u00f2 Helena Agiro, ma ella mor\u00ec l'anno seguente senza avergli dato figli.\nDal secondo matrimonio con Borena d'Alania nacquero:"}
{"id": "4613653", "revid": "1305772", "url": "https://it.wikipedia.org/wiki?curid=4613653", "title": "XII Triennale di Milano", "text": "La XII Triennale di Milano si tenne nel 1960 e fu la prima Triennale che segu\u00ec il modello della mostra tematica. Era dedicata ai due grandi temi della casa e della scuola, negli anni in cui prendeva il via in Italia il dibattito sulla riforma del sistema scolastico nazionale.\nPercorso nel Parco Sempione.\n\"Curatori:\" arch. Gae Aulenti, arch. Luigi Caccia Dominioni\nL'ingresso avviene attraverso un percorso nel Parco Sempione, curato da Gae Aulenti, Luigi Caccia Dominioni e altri, in cui sono inserite le opere di diversi scultori, tra cui Enrico Bertagnin, Pietro De Laurentiis, Carlo Ramous e Francesco Somaini.\nUna scalinata porta alla sala d'ingresso.\nPiano Terra.\nSala d'Ingresso.\n\"Progettista:\" arch. Ettore Sottsass jr.\nIl progetto di Sottsass prevede di modificare la sala d'ingresso della Triennale da un ambiente di rappresentanza in una zona di attesa e soggiorno.\nPer fare ci\u00f2 \u00e8 stato abbassato il soffitto fino a portarlo a un'altezza di 2,50 metri e sono state modificate le aperture posizionando dei pannelli in obece.\nPer suddividere gli spazi, senza tuttavia modificare la continuit\u00e0 dell'ambiente, sono stati ingrossati i pilastri e sono state create delle pareti in legno sulle quali vengono posizionate le opere d'arte.\nIn questo modo si vengono a creare delle zone per il soggiorno, per la conversazione e per il riposo e per favorire queste funzioni sono stati collocati diversi divani ed elementi d'arredo. Per caratterizzare l'ambiente sono stati utilizzati vari materiali: il soffitto \u00e8 costituito di piastrelle di gesso, le pareti sono rivestite di ceramica di Montelupo o viene lasciato a vista il legno di obece, il pavimento \u00e8 in un materiale vetroso bianco e su di esso sono presenti dei motivi geometrici che danno indicazioni sul percorso e sulla disposizione dell'esposizione.\nLe opere d'arte diventano parte integrante della struttura architettonica e gli artisti sono stati scelti proprio per la loro sensibilit\u00e0 a tale questione e sono:Alberto Burri, Giuseppe Capogrossi, Enrico Castellani, D'Angelo, Mario Deluigi, Piero Dorazio, Lucio Fontana, Nino Franchina, Quinto Ghermandi, Piero Manzoni, Gi\u00f2 Pomodoro, Arnaldo Pomodoro, Mimmo Rotella, Giulio Turcato. Ci sono anche le ceramiche di Valentini, i vetri di Vianello e Poli e lo stesso Sottsass ha realizzato un pannello in ceramica.\nNell'ingresso si trovano anche gli Uffici della direzione della mostra e l'Ufficio Stampa della XII Triennale.\nTra l'ingresso e il Salone d'Onore si trova un ambiente nel quale \u00e8 stata collocata la banca progettata dell'architetto Zavanella.\nSalone d'Onore.\n\"Progettisti:\" arch. Enrico Peressutti, arch. Ernesto Nathan Rogers\nNel Salone d'Onore i progettisti hanno realizzato una soluzione in grado di svolgere nello stesso tempo due diverse funzioni: contenere una mostra permanente di piatti e posaterie e permettere lo svolgimento di riunioni.\nPer fare ci\u00f2 hanno creato due vani comunicanti: il primo ha forma circolare mentre il secondo \u00e8 ellittico.\nLungo il perimetro della sala sono stati collocati gli oggetti dell'esposizione: i piatti sono appesi alle pareti mentre i pezzi pi\u00f9 preziosi dell'argenteria sono posti in orizzontale e protetti da lastre di cristallo.\nTutta l'apparecchiatura per l'esposizione \u00e8 composta da fogli di compensato di castagno lucidato a cera e per l'illuminazione sono state utilizzate delle lampade a bulbo semi-visibili che proiettano la luce in alto e in basso.\nPer permettere lo svolgimento delle riunioni, il pavimento \u00e8 a livelli diversi e forma dei gradoni concentrici sui quali sono collocate le poltrone.\nPer valorizzare gli oggetti esposti sono stati utilizzati dei colori scuri: le poltrone sono grigio talpa, il pavimento in moquette \u00e8 grigio chiaro, le pareti di fianco agli ingressi sono viola e anche il soffitto, dipinto da Arturo Carmassi, riprende le gradazioni di colore dell'allestimento.\nMostra storica del piatto e della posata.\n\"Progettisti:\" arch. Mario Cereghini, Tullio Mazzotti, Alessandro Orsi, dott. Gilda Rosa\n\"Ordinamento critico:\" Alessandro Orsi con la collaborazione della dott. Gilda Rosa\n\"Sistemazione:\" Alessandro Orsi\nLa Mostra Storica del Piatto e della Posata contiene una serie di oggetti risalenti dal XVI al XVIII secolo.\nGli ordinatori hanno cercato di stabilire un filo logico nella disposizione degli elementi in modo che dai primi servizi da tavola del Rinascimento si arrivasse fino ai servizi completi del XVIII secolo; il materiale risalente al periodo pi\u00f9 antico \u00e8 piuttosto scarso, mentre gli oggetti pi\u00f9 \u201cmoderni\u201d sono molto pi\u00f9 numerosi, soprattutto per quanto riguarda la produzione locale.\nAll'inizio dell'esposizione si trovano le opere pi\u00f9 rare, provenienti dalle botteghe dell'Italia Centrale, realizzate in maiolica smaltata di blu, verde e giallo.\nA queste si susseguono i piatti di Montelupo, di Castelli e di Savona, ricche di decorazioni.\nSi trovano poi prodotti del XVIII secolo realizzati nelle fabbriche di tutta Italia: in Veneto c'erano le manifatture Cozzi, Nove di Bassano e Angarano, in Toscana era presenta l'azienda Ginori di Doccia, a Faenza c'era la Ferniani ed \u00e8 esposto un servizio completo realizzato a Pesaro.\nChiudono la rassegna gli oggetti realizzati nelle manifatture di Lodi e di Milano.\nPer completare la mostra del piatto si \u00e8 fatta anche una breve rassegna di posate che comprende sia gli elementi da \u201ctavola\u201d che quelli da \u201ccaccia\u201d, talvolta completi di astucci e foderi originali. Sono realizzate in metalli diversi, ricchi di decorazioni nelle impugnature che spesso sono costituite di materiali preziosi come avorio, argento dorato o ceramica decorata e dimostrano la grande perizia degli artigiani italiani.\nPadiglioni Stranieri.\nSezione della Cecoslovacchia.\n\"Commissario generale:\" dott. Miroslav Micko\n\"Ordinamento:\" pittore Jan Kotik\n\"Allestimento:\" ing. arch. Ivan Sova\nLa sezione della Cecoslovacchia era situata al piano terra, nell'angolo rivolto a nord fra la sezione del Giappone e quella del Belgio.\nAderendo al programma comune previsto per la XII Triennale (casa e scuola), la Cecoslovacchia presentava una rassegna dedicata alla casa, volta a documentare le iniziative e gli sforzi del Paese, al fine di raggiungere una superiore cultura dell'abitazione nazionale. Per ragioni di spazio l'esposizione era dedicata solamente all'interno dell'abitazione per concentrarsi, anzich\u00e9 sui mobili, sugli oggetti complementari, provenienti da vari rami dell'arte applicata, come il vetro, la porcellana e i tessuti. L'allestimento era infatti semplice, senza compiacimenti, volto a valorizzare i prodotti e a sottolineare gli sforzi compiuti dal Paese.\nGli oggetti esposti erano fabbricati in serie e dedicati ad una larga cerchia di consumatori: alla base dell'esposizione stava la volont\u00e0 di rendere sempre pi\u00f9 fertile e piena la collaborazione fra artisti e industrie. I pezzi unici, nonostante di maggior livello qualitativo, potevano soddisfare solo le esigenze individuali e non avevano che una funzione accompagnatrice. Una tale dichiarazione non voleva in alcun modo svalutare i pezzi di artigianato, ma si intendeva mostrate il livello generale della cultura materiale, determinata dalle arti figurative industriali, che danno forma agli oggetti di uso quotidiano e imprimono un carattere all'ambiente in cui si vive.\nIn linea con la struttura della societ\u00e0 socialista della Cecoslovacchia del periodo, gli sforzi erano volti alla razionalizzazione dei metodi di produzione e soprattutto ad una radicale standardizzazione, al fine di far fronte ai problemi sociali ed economici del Paese nel miglior modo possibile. Una pianificazione in grande stile era l'idea del commissario generale dell'esposizione dott. Miroslav M\u00ed\u010dko, senza tralasciare, per\u00f2, irregolarit\u00e0 e variabilit\u00e0, per rendere la vita dell'individuo pi\u00f9 piacevole.\nDi maggior interesse all'interno dell'esposizione era l'industria tessile: attivissima prima della guerra, era per\u00f2 tributaria di altri Paesi nel gusto del disegno e nella lavorazione. Si cerc\u00f2 allora di rinnovare su basi pi\u00f9 originali tutto il repertorio decorativo dei tessuti, grazie al contributo dei giovani artisti usciti dalla Scuola Superiore di Arti e Mestieri di Praga.\nSezione del Giappone.\n\"Commissario:\" arch. Junzo Sakakura\n\"Allestimento:\" arch. Junzo Sakakura\n\"Collaboratori all'allestimento:\" arch.tti D. Chon, N. Kitamura, N. Kurokawa; designer S. Yanagi.\nPer la XII triennale il Giappone propose le sue soluzioni per risolvere i problemi che da questi due ambiti ne derivano.\nL'ambiente era delimitato da pannelli fotografici con immagini di vegetazione tipicamente giapponese, dove le nuove generazioni crescevano e venivano educate. Lo spazio era diviso in un soggiorno tipicamente tradizionale, un soggiorno-pranzo in stile occidentale e una stanza per bambini. Su un altro ripiano si trovava, invece, una pedana riferita alla scuola giapponese sulla quale erano esposti oggetti dedicati alla scuola.\nEsposto all'interno del padiglione, c'era anche un modellino di un nuovo progetto di casa-scuola sulla collina Toyama. Essa comprendeva un grande palazzo per 1500 alloggi e le scuole per il ciclo educativo dal giardino dell'infanzia alla scuola secondaria. Si trattava della pi\u00f9 grande abitazione collettiva mai vista nel Giappone, le scuole erano adattabili alle diverse esigenze derivanti dalle variazioni quantitative degli abitanti dell'edificio.\nUna parte dell'esposizione era indipendente dal tema della scuola e delle casa, ma presentava una serie di idee innovative, in particolare nel campo dell'industrial design nei riguardi della cinefoto-ottica e dell'elettronica. Sono pezzi che dimostrano la perfezione tecnica e di forma a cui si \u00e8 potuto giungere grazie all'affermarsi nel mondo interno della collaborazione attiva tra designers e produttori.\nL'inconfondibile linearit\u00e0 di stile con cui tutto questo \u00e8 presentato, fa s\u00ec che la partecipazione del Giappone alla Triennale fosse un motivo di attrazione e richiamo per il visitatore: sia esso tecnico, artista o anche solo interessato alla produzione.\nSezione della Polonia.\n\"Commissario:\" prof. Oskar Hansen\n\"Vice commissario:\" Jolanta Owidzka\n\"Allestimento:\" prof. Oskar Hansen\nIn Polonia per quanto riguardava i problemi legati alla casa ed alla scuola interveniva lo Stato dava maggior importanza al progresso tecnico e all'industrializzazione per cercare di costruire al meglio ed il pi\u00f9 rapidamente possibile, basandosi su un'efficiente organizzazione. Costruire pi\u00f9 velocemente voleva dire avere pi\u00f9 possibilit\u00e0 di debellare la mancanza di abitazioni e tener testa allo sviluppo demografico. L'industrializzazione comportava lo studio accurato e la pianificazione di soluzioni per gli elementi edilizi.\nLa Polonia, alla mostra, port\u00f2 esempi di opere di diversa qualit\u00e0 e caratteri rispondenti ai diversi sentimenti, preferenze e necessit\u00e0: un repertorio di oggetti di arredamento, ad esempio le sedie in vimini e ferro, la ceramica sviluppata in forme spontanee, tessuti, come i tovagliati per la casa e per la scuola di realizzazione semplice ma di buona qualit\u00e0 artigianale. Dalle documentazioni si evinceva la ricerca di soluzioni ai problemi dell'individuo combinando i sistemi tradizionali di costruzione con degli elementi prefabbricati.\nL'aver portato numerosi esempi di prodotti polacchi aveva fatto s\u00ec che l'allestimento non avesse un tema particolare.\nTre tipi di scuole erano documentati: in un villaggio, in una piccola citt\u00e0 e nel centro di una grande citt\u00e0.\nSezione del Messico.\n\"Commissario:\" arch. Oscar Urrutia\n\"Allestimento\": arch. J. Salazar Portillo\nNelle campagne messicane c'erano molti problemi che affliggevano l'insegnamento: le scuole non venivano costruite a causa degli elevati costi e per la mancanza di professori che difficilmente avrebbero vissute in quelle condizioni di precariet\u00e0 economica. Il Messico propose cos\u00ec la scuola-casa rurale come soluzione ai problemi: struttura semplicissima, leggera ed economica per ridurre i costi; si adattava ad ogni clima; poteva essere trasportata come un veicolo qualsiasi, facilitando gli spostamenti in campagna, e costruita dagli stessi contadini in poco tempo. La costruzione prevedeva l'intervento del governo e degli stessi contadini, che avrebbero aiutato a montare la tettoia, i muri ed i pavimenti, utilizzando materiali del luogo e contribuendo con la manodopera.\nSi trattava di un nuovo modo di agire per il Messico, che si fondava sulle seguenti basi: disegnatori e produttori si relazionano per utilizzare al meglio i materiali, i serramenti scomponibili per un pi\u00f9 facile trasporto e montatura, i servizi igienici uniti per ridurre il costo delle tubazioni, i mobili semplici e funzionali, il materiale plastico che sostituiva il vetro delle finestre, infrangibile e inalterabile, su cui vi erano illustrate la geografia, l'anatomia e la botanica.\nLa scuola era fatta per circa 40 studenti, ma con un numero maggiore si poteva raddoppiare ed erano chiamati ad insegnare moglie e marito, entrambi maestri. La speranza era quella di migliorare le condizioni di lavoro e di istruzione tanto per gli insegnanti quanto per gli alunni.\nAll'interno del padiglione erano costruite due sezioni al vero della scuola rurale.\nSezione dei Paesi Bassi.\n\"Commissario:\" signor Ch. A. Jongejans\n\"Ordinamento:\" arch.tti G. J. A. Ten Holte, Ch. A. Jongenjans, A. N. Oyevaar, C. Van Der Wiel\n\"Allestimento:\" arch.tti Oyevaar, Stolle, Van Goo\n\u00c8 la quarta partecipazione alla Triennale dei Paesi Bassi: dopo una mostra d'architettura e due rassegne dei prodotti dei tre anni precedenti, gli ordinatori preferirono fornire un'immagine sintetica della particolare linea operativa che il paese aveva adottato per interpretare e risolvere i problemi del design industriale: la scelta ricadeva quindi su oggetti, pi\u00f9 o meno recenti, che documentavano la continuit\u00e0 di certi caratteri essenziali del paese. Per seguire questo ordinamento anche i prodotti anonimi erano indispensabili per comporre questo quadro: da un lato l'inventiva e la vitalit\u00e0 dei designers, dall'altro la cura e l'attenzione di un popolo per la qualit\u00e0 dei prodotti, che col passare del tempo egli adoperava in ogni atto della vita e del lavoro.\nL'allestimento era sobrio. Le due vetrine, contenenti la raccolta di oggetti per la casa e per la scuola, attenuavano l'oscurit\u00e0 dell'ambiente. Una serie di immagini, rappresentanti la vita ed il paese, spiegavano in modo molto efficace la coscienza ed il lavoro del popolo per un continuo miglioramento delle condizioni di esistenza e civilt\u00e0; erano proiettate in contemporanea o in successione su due grandi schermi.\nSezione della Svezia.\n\"Commissario:\" signora Eva Benedicks\n\"Allestimento:\" arch. Hans Asplund\nAlla XII Triennale la Svezia partecip\u00f2 al programma mostrando alcune scuole svedesi e alcuni prodotti per la casa.\nIl problema della Svezia, per quanto riguarda la scuola, era causato dall'estensione del territorio e dal gran numero di insediamenti sparsi nella campagna. Negli ultimi anni erano state chiuse numerose piccole scuole privilegiando lo sviluppo e la costruzione di grandi e moderne scuole nei centri vicini. Alla Triennale vi era una sintetica documentazione che illustrava questo problema.\nPer quanto riguarda i prodotti per la casa, invece, veniva dato maggior rilievo alle tecniche artigianali pi\u00f9 antiche: il tessuto e la ceramica, campi in cui la Svezia s'era distinta per la sua creativit\u00e0. L'industrializzazione non aveva influito sulle tradizioni artigiane ed in questo modo la qualit\u00e0 dei prodotti s'era conservata.\nAlla mostra erano presenti dei tappeti e \"rya\" tessuti e annodati a mano.\nLa casa aveva grande importanza nei paesi nordici: erano esposti degli oggetti da tavola, ad esempio posate in acciaio e in nailon, e alcuni pezzi in acciaio di buon disegno.\nLa capacit\u00e0 espressiva dei prodotti era dovuta alla collaborazione tra ideatore ed esecutore, sia per i pezzi di serie che per quelli unici.\nSezione del Belgio.\n\"Commissario generale\": dott. Joseph Hamels\n\"Commissario generale aggiunto\": signor Louis Loncin\n\"Allestimento\": architetto M. A. Constant\nIl Belgio prese parte alla XII Triennale di Milano presentando un'unit\u00e0 scolastica, organica e coerente.\nIl padiglione era suddiviso in due parti:\nL'ingresso era composto da montaggi fotografici e disegni dei bambini, con un fondo sonoro che suggeriva le emozioni provate dai bambini al loro primo approccio con la scuola.\nL'altra parte del padiglione era composta da unit\u00e0 scolastiche, ricerche e usi degli elementi di arredo e costruttivi.\nL'unit\u00e0 scolastica poteva essere costruita rapidamente su qualsiasi terreno, semplicemente posizionando l'unit\u00e0 su di una piattaforma creata con materiali del luogo. Essa era costituita da un laboratorio, un angolo lettura, uno spogliatoio con servizi annessi, un giardino, utilizzato come aula all'aperto. L'unit\u00e0 aveva una scala in misura pedagogica.\nI materiali utilizzati corrispondevano alle necessit\u00e0 del bambino. Gli arredi erano leggeri, razionali. I colori utilizzati erano chiari, come il bianco e la luminosit\u00e0 diffusa.\nI muri potevano essere utilizzati come parete espositiva dei lavori e dei disegni dei bambini. I pannelli prefabbricati, rivestiti di \"skinplate\", si presentavano a facciata continua.\nSezione della Norvegia.\n\"Commissario generale\": signor Ferdinand Aars\n\"Allestimento\": architetto Odd Brochmann\nIl padiglione della Norvegia era delimitato da pannelli fotografici rappresentanti il paesaggio del Paese.\nNel settore dedicato al tema della XII Triennale vennero esposte documentazioni di alcune scuola norvegesi. Invece nel settore della produzione vennero esposti oggetti di uso corrente nelle case norvegesi. Tale collaborazione si verific\u00f2 anche per i tessuti.\nI singoli designers esposero esposero i propri prodotti in quanto prove della riuscita della produzione industriale.\nI mobili furono disegnati con forme semplici ma che rivelavano la maestria degli esecutori.\nVennero esposti anche dei pezzi di ceramica decorata, di oreficeria e di argenteria tipicamente norvegesi, insieme a tessuti, tappeti ed alcuni oggetti creati con il legno e con i denti di balena (fanoni).\nPer l'allestimento vennero utilizzati montanti in legno naturale lavorati con l'ascia.\nSezione dell'Austria.\n\"Commissario\": architetto Ceno Kosak\n\"Allestimento\": architetto Norbert Schlesinger\nL'Austria ader\u00ec alla XII Triennale esponendo un quadro rappresentativo della \"cultura dell'abitare\" nel Paese.\nPi\u00f9 di trenta ditte offrirono tre esempi di ambienti le cui soluzioni rispondevano ai problemi relativi all'argomento.\nIl settore per il pranzo venne costruita una parete in legno intarsiato per circoscrivere lo spazio che pu\u00f2 costruire il luogo di raccolta della famiglia. Inoltre vi erano cinque vetrine contenenti utensili di uso quotidiano soprattutto in vetro e acciaio, e oggetti in ceramica e in cuoio, tessuti e rilegature per libri e prodotti di Industrial Design nel campo dell'ottica.\nPer il tema della scuola, l'Austria, offr\u00ec una sintesi, composta da grafici e plastici sulla \"scuola ad atrio centrale\".\nSezione della Finlandia.\n\"Commissario\": H.O. Gummerus\n\"Allestimento\": arch. A. Nurmesniemi\nPresentando la Finlandia un ricco panorama nella sua industria artigianale, l'allestimento alla XII Triennale si presentava come un'esposizione molto ricca di ceramiche, gioielli, lampade, mobili e oggetti vari in acciaio inox, stagno, argento, ghisa e smalto.\nCeramica e vetro avevano l'appoggio delle grandi industrie, e infatti il settore della ceramica fu quello pi\u00f9 vasto che contava almeno una ventina di artisti di primo piano. Nei tessuti si impegnarono un abbastanza folto numero di artisti, tra cui soprattutto donne. Furono pochi gli artisti invece che si dedicarono ad oggetti in argento, metallo e legno, nonostante si trattasse del paese classico del legname.\nFurono poco coltivate la plastica e i materiali sintetici.\nSezione della Svizzera.\n\"Architetti\": Georges Brera, Paul Waltenspuhl\n\"Film:\" La scuola\n\"Produzione:\" Actua-Films Gen\u00e8ve\nPensando al modo migliore per presentare la scuola moderna nei suoi aspetti pedagogici ed edilizi, gli ordinatori svizzeri hanno scelto il mezzo cinematografico quale forma della loro partecipazione alla XII Triennale.\nI film sono proiettati su tre schermi avvicinati da tre proiettori sincronizzati. Le tre immagini, alternate, successivamente o simultaneamente, permettono di raggiungere una grande efficacia di impressioni visive e psichiche con la possibilit\u00e0 di contrasti, di confronti, di giustapposizioni di oggetti o di idee diverse.\nIl film presenta tre ambienti scolastici, tipici della Svizzera, che rispecchiano alcuni aspetti del programma d'insegnamento. Questi ambienti sono: nella Svizzera francese, un ambiente urbano a grande densit\u00e0 edilizia, una scuola infantile ed elementare circondata da un parco pubblico; nella Svizzera tedesca, un ambiente urbano diradato, una scuola media cantonale isolata nel verde; nella Svizzera italiana, un borgo ticinese delle Prealpi, una scuola di distretto. Questo film cerca di mostrare lo sviluppo del fanciullo nel quadro pi\u00f9 appropriato alla sua et\u00e0 e al suo ambiente.\nPrimo Piano.\nMostra commemorativa su Frank Lloyd Wright.\nAl primo piano della XII Triennale di Milano era esposta una mostra commemorativa su Frank Lloyd Wright. Erano presentati alcuni dei suoi progetti, la maggior parte costruzioni del decennio '50/'60. All'inizio del tour c'erano tre pannelli introduttivi sui quali erano disposti dei disegni dell'architetto, fotografie sue e della moglie, un testo introduttivo e il simbolo di Taliesin.\nPoi la mostra continuava con:\n- \"San Marcos in the desert\", 1927;\n- \"Masieri memorial\", Venice, 1953;\n- \"Marcus House\", 1935;\n- \"Pauson House\", 1940;\n- \"Falling Water\", 1936;\n- \"Coonley House\";\n- \"Unity Temple\", 1904;\n- \"Arizona State Capitol\", 1957;\n- \"Daphne's funeral chapel\", 1947;\n- \"Odawara Hotel\" (Giappone), 1917;\n- \"Larking Building\", 1904;\n- \"The press Building\", 1912."}
{"id": "4613658", "revid": "1543377", "url": "https://it.wikipedia.org/wiki?curid=4613658", "title": "XIII Triennale di Milano", "text": "La Tredicesima Triennale di Milano si tenne nel 1964, al Palazzo dell'arte. Il tema centrale, scelto per questa edizione, \u00e8 il tempo libero, visto come uno dei maggiori obiettivi e impegni della societ\u00e0 attuale. L'esposizione pu\u00f2 essere suddivisa in quattro parti: \"Sezione introduttiva a carattere internazionale e spazi di collegamento\"; \"Sezione italiana\"; \"Sezioni estere\"; \"Parco e mostre temporanee\".\nSezione introduttiva e spazi di collegamento.\nSezione introduttiva a carattere internazionale\nComitato internazionale: arch. Carl Audock (Austria), arch. Bernardi(Jugoslavia), prof. Misha Black (Gran Bretagna), arch. Jonas Cedercreutz(Finlandia), arch. Ren\u00e9 Herbst(Francia), arch. Alfred Roth(Svizzera), signora Mia Seeger(Germania)\nAllestimento: arch. Peppo Brivio, arch. tti Vittorio Gregotti, Lodovico Meneghetti, Giotto Stoppino. Grafica: Massimo Vigenlli.\nIn questo primo allestimento il visitatore \u00e8 chiamato ad un primo approccio con il tema centrale dell'esposizione, che viene sinteticamente affrontato in tutti i suoi aspetti: filosofici, storici, economici, organizzativi e sociali.\nSpazi di collegamento\nGli spazi di collegamento fra le varie sezioni, curati dall'Italia, presentano degli oggetti emblema dei temi e delle problematiche trattate di volta in volta negli allestimenti.\nItalia.\nAllestimento: Archetti. Gae Aulenti, Carlo Aymonino, Steno Paciello, Ezio Bonfanti, Jacopo Gardella, Cesare Macchi Cassia\nLa sezione italiana tratta il tema del tempo libero in relazione ai problemi dell'acqua, attraverso un excursus delle diverse civilt\u00e0 e una ricerca sulle possibili soluzioni ai problemi ambientali connessi a fiumi, laghi e mari.\nLa sezione italiana si suddivide in tre parti: l'equilibrio per pochi; l'equilibrio perduto; l'equilibrio da ritrovare.\nEquilibrio per pochi.\nPrimo settore: rapporto armonico tra uomo e natura nel passato.\nLa rappresentazione di questo rapporto tra l'uomo e l'acqua \u00e8 affidata a un percorso costituito da due corridoi a sezione circolare separati da un ambiente. Al centro di questo una struttura appare simile a una gigantesca goccia: una cupola bianca ornata da riflessi d'acqua.\nLa mancata concretizzazione in immagini di questo passato vuole esprimere come quella sorta di equilibrio -realizzato in presenza di una concezione di tempo libero incommensurabile con l'attuale - non possa essere ricreabile oggi, e come risolutezza gi\u00e0 insufficiente quando, agli inizi della rivoluzione industriale, il problema del tempo libero cominci\u00f2 a proporsi come problema sociale e non pi\u00f9 in termini di particolarismo. L'aspetto sonoro dell'allestimento \u00e8 caratterizzato dalla sovrapposizione di canzoni romanzesche.\nEquilibrio perduto.\nSecondo settore: Il tempo delle vacanze.\nNel passaggio dal primo al secondo settore si \u00e8 cercata un'evidenziazione della rottura con il passato in seguito alla massificazione dei bisogni relativi al tempo libero. Si \u00e8 scelta come introduzione ai problemi del presente il tema dei trasporti e si \u00e8 data la preferenza al mezzo privato, non solo perch\u00e9 rappresenta al meglio l'evoluzione socio-economica, ma anche perch\u00e9 esprime immediatamente ogni eventuale distorsione d'uso.\nIl settore \u00e8 illuminato da lampade al sodio e dai fari intermittenti dell'auto, in contrasto con la luce verde-acqua del settore precedente: su due rampe formate da ponteggi a forma tubolare si concentra un gran numero di vetture, immobili, monotone. A tutt'altezza, sopra ai tetti delle automobili si eleva un muro di bagagli.\nTerzo settore: l'arrivo al mare.\nNonostante l'accento negativo che si era voluto dare nel settore precedente alla faticosa conquista del tempo libero per l'uomo d'oggi, l'arrivo al mare viene considerato un momento di gioia, un'esplosione di vitalit\u00e0. Verso il mare il visitatore scende accompagnato dalla dinamica prospettiva delle possenti figure di donna, su una spiaggia che si dilata all'infinito, immerso in una luce calda ed abbagliante, verso grandi e lente onde adagiate su rulli ruotanti.\nQuarto settore: le offerte della civilt\u00e0 dei consumi.\nL'accento \u00e8 qui posto sull'abbondanza, sull'utilit\u00e0 (o futilit\u00e0) di tutto quell'enorme complesso di prodotti tanto artigianali quanto industriali, che accompagnano e solleticano in ogni momento il fruitore del tempo libero. In tutto il settore l'accento \u00e8 posto non tanto sull'oggetto singolo, considerato in s\u00e9, nelle sue qualit\u00e0 estetiche e tecniche; quanto nella enfatizzata ripetizione di tanti oggetti simili, tutti prodotti in serie, tutti pronti ad appagare le colossali richieste di un mercato sempre pi\u00f9 vasto e sempre pi\u00f9 avido.\nQuinto settore: la trasformazione del paesaggio.\nIl settore rappresenta una documentazione sull'errata utilizzazione delle risorse naturali lungo le coste italiane. Il problema del risolvimento settoriale della situazione, che conduce, in mancanza di una politica di pianificazione di tali risorse, ed un giudizio negativo anche nei casi risolti con maggior impegno, \u00e8 affrontato con lo spirito e con i mezzi consoni allo svolgimento generale del tema. Sulle fasce che si dipanano variamente nell'unico volume da esso stesso creato si trovano alcuni campioni rappresentativi dei vari modi di sfruttamento dei paesaggi costieri italiani, ed \u00e8 evidenziata la presa di coscienza della situazione da parte dell'opinione pubblica. Le fasce complicano il loro movimento giungendo a formare sul fondo, di fronte a chi percorre la sala, un'unica immagine. In essa la presentazione di uno spazio circondato da edifici fatiscenti e occupato da pupazzi, vuole rappresentare la futura negazione delle possibilit\u00e0 di scelta nell'utilizzazione del tempo libero sulle coste italiane. Alla possibile, anzi certa, futura degradazione delle coste italiane urbanizzate settorialmente (con risultati nel complesso totalmente negativi e di livellamento verso il basso delle risorse locali), i poche esempi di interventi positivi \u2013 e qui ci si rivolge allo spettatore qualificato- non possono fornire una valida alternativa.\nEquilibrio da ritrovare.\nSesto settore: un'indicazione per il futuro.\nIl settore vuole ricordare la necessit\u00e0 di un ritrovamento dell'equilibrio tra la natura e l'uomo. Vi \u00e8 un'analogia formale (spazio emisferico) fra questo e il primo settore. Ma in parallelo con il salto di scale riconoscibile fra un problema particolaristico ed uno di massa, avviene una trasformazione nel trattamento della cupola, nella quale \u00e8 ora riconoscibile un'intonazione razionale. Il discorso generale sviluppato attraverso tutta la sezione italiana giunge qui a conclusione. Da una situazione di equilibrio pi\u00f9 facilmente raggiunta nel passato, si passa ai problemi posti dalla massificazione dei bisogni. Aspetti negativi, desideri positivi e possibilit\u00e0 racchiusi in questa massificazione sono stati illustrati via via. Il settore della documentazione urbanistica ha realisticamente dimostrato la carente situazione attuale. Con alcuni slogan che non vogliono essere in nessun modo demagogici, si denuncia la necessit\u00e0 di una pianificazione su scala nazionale come unico strumento atto a fornire la risoluzione nazionale come un unico strumento atto a fornire la risoluzione del problema: risorse naturali, equilibrio necessario da recuperare per un'utilizzazione razionale del tempo libero sulle coste italiane.\nSezioni estere.\nI paesi che hanno aderito all'iniziativa, analizzando il tema secondo le problematiche e gli aspetti caratteristici ed inediti della propria nazione, sono: Austria; Belgio; Brasile; Canada; Finlandia; Francia; Germania; Jugoslavia; Messico; Paesi Bassi; Stati Uniti d'America; Svizzera; Gran Bretagna.\nAustria.\nCommissario: Franz Josef Haslinger\nAllestimento: architetto e ingegnere Fritz Goffitzer\nLa sezione austriaca \u00e8 stata organizzata dalla Camera di Commercio in collaborazione col Ministero Federale del Commercio, il Ministero Federale della Pubblica Istruzione, e il comune di Vienna. Il \u201ctempo libero\u201d \u00e8 un tema attuale, molteplice e attraente: difficile quanto affascinante. Esso \u00e8 stato sviluppato dall'Austria in modo tale che esprimesse al meglio il pensiero originale e tipico della nazione, secondo cui l'individuo \u00e8 padrone di dar forma al suo tempo libero seguendo le proprie inclinazioni naturali, ed in questa libert\u00e0, contrario ad ogni costrizione, vede nel tempo libero un reale impegno creativo.\nLa struttura della mostra si basa su un concetto che illustra i due poli estremi della mentalit\u00e0 austriaca: quello oggettivo, concentrato sulla vita quotidiana, e quello artistico. Il primo si riflette in una scala che, in un'atmosfera spiccatamente oggettiva, mette in rilievo il materiale, la forma e le macchine della vita quotidiana; il secondo, quello artistico, viene presentato in una sala pi\u00f9 intima dedicata alla fantasia, al sentimento e alle diverse attivit\u00e0 artistiche.\nLa scelta dei singoli oggetti esposti vuole sottolineare l'aspetto di una Mostra economica: la forma degli oggetti d'uso esprime la mentalit\u00e0, le abitudini, la concezione di vita e gli obiettivi di un paese pi\u00f9 di quanto non possano farlo altri mezzi. Lo sviluppo dell'economia moderna industriale \u00e8 riuscito anche nel quadro della Tredicesima Triennale a trasformare la fabbricazione dell'oggetto singolo artigianale in una produzione di prodotti in serie, e il dar forma agli oggetti ha assunto un suo compito preciso. Gli austriaci erano convinti che il valore dei singoli oggetti d'arte non venisse diminuito dal fatto che tali oggetti venissero messi a confronto con prodotti industriali, ma al contrario che il loro valore venisse accresciuto. Specialmente oggi, nell'era dei consumi di massa, \u00e8 di importanza decisiva la forma degli oggetti che l'uomo utilizza per trascorrere il suo tempo libero. Conoscendo tale responsabilit\u00e0 dobbiamo considerare la conservazione della creativit\u00e0 nel dar forma alle cose come una vera produzione culturale che l'economia \u00e8 in grado di realizzare coerentemente ai suoi compiti.\nAllestimento.\nIl raggiungimento del pieno accordo tra i problemi legati agli spazi e alla tecnica d'esposizione \u00e8 sempre stato compito fondamentale della Triennale, da cui sono spesso emersi input verso nuovi indirizzi e stili. Proprio per sottolineare questa meta, nella preparazione del padiglione austriaco, si tent\u00f2 di costruire sia ambienti sia proporzioni che da esso risultano, secondo un sistema di divisione armonica, addirittura musicale.\nLa superficie messa a disposizione per l'Austria doveva essere divisa sempre con armonia seguendo il concetto fondamentale, ma bisognava tener conto di una fila di colonne di cemento armato. La disposizione dei diversi vani porta al desiderato afflusso dei visitatori. I due ambienti pi\u00f9 ampi sono collegati attraverso un vano pi\u00f9 piccolo quasi neutrale. Il visitatore entra prima di tutto nel \u201cvano di alluminio\u201d; tale vano, di forma rettangolare e con gli angoli arrotondati, ha le pareti ricoperte di lamine di alluminio che raggiungono l'altezza di 4,20 m. Dopo un lungo lavoro di preparazione fu possibile trasformare queste enormi piastre d'alluminio in adattabili lastre di rivestimento.\nIl pavimento \u00e8 ricoperto da uno strato di gomma in tinta unita, il cui colore \u00e8 in piena armonia col rivestimento in alluminio delle pareti. L'unica colonna di cemento armato visibile \u00e8 ricoperta da un rivestimento in ceramica smaltata color madreperla. Gli oggetti sono esposti su dischi rotondi, montati su un piede di metallo, sui quali si trova all'altezza dell'occhio una lampada, anch'essa a forma di disco. Tale illuminazione serve a mettere in risalto gli oggetti esposti e a dare all'ambiente nuovi effetti di luce, creando suggestivi effetti di chiaroscuro. Il soffitto \u00e8 ricoperto da strisce di vetro.\nDal vano dedicato all'alluminio si entra nella \u201csaletta di collegamento\u201d: bassa e oscura, offre il contrasto desiderato con la sala precedente e nello stesso tempo prepara il passaggio al secondo vano. Pareti e soffitto sono in nero opaco. Il pavimento \u00e8 ricoperto da un tappeto di velours blu scuro. Alle pareti sono appesi medaglioni di ceramica smaltata, che vengono illuminati da riflettori nascosti nel soffitto.\nLa \u201csala rotonda\u201d: le pareti di tale vano, coi suoi diciannove angoli, sono state sfoggiate con eleganza pittorica. Le vetrine per gli oggetti sono state costruite nelle pareti stesse, per essere in armonia con l'ambiente. Il ritmo di tale disposizione rende ancora pi\u00f9 marcato il contrasto dell'ambiente coi prodotti visti nel vano dedicato all'alluminio. Qui la scelta degli oggetti trova piena armonia col concetto musicale di tale vano. Nel mezzo domina un quartetto di sedie di legno e leggii in plexiglas, situati su un basso podio rotondo coperto da un tappeto di lana color naturale. L'illuminazione centrale \u00e8 data da un lampadario le cui singole parti di vetro soffiato sono a forma di goccia.\nBelgio.\nCommissario: Joseph Hamels\nAllestimento e ordinamento: arch. Jean Faes\nAllestimento.\nEntrando nella sezione belga si diventa attori per coloro che hanno gi\u00e0 superato questo allestimento e osservano dall'esterno. A lato si vedono delle poltrone rappresentanti la platea e, dalla parte opposta, una passerella di servizio permette la manovra delle luci e dei fondali. Anche lo spazio successivo \u00e8 servito dalla passerella di servizio. Qui viene esposto un elemento concreto corredato di sedie e di scenario mobile per piccole sale non professionali.\nIl loggiato e ridotto arredati con mobili all'avanguardia smontabili completano il settore dello spettacolo.\nL'ambiente per lo spettacolo \u00e8 reso con l'isolamento dato da teli neri stesi su strutture metalliche che, inoltre, sostengono i piani di diversa altezza.\nTutto ci\u00f2 ha concorso a creare un ambiente pi\u00f9 simile a quello dietro le quinte che a quello della scena vera e propria.\nL'esposizione si sviluppa su due piani: al piano terra si trovano il \"palcoscenico\", la \"platea\" e il \"ridotto\", mentre al piano superiore (raggiungibile attraverso le scale del ridotto) trovano spazio la sala cinematografica, la sala per teatro smontabile e la galleria di comando luci. Il \"palcoscenico\" \u00e8 una porzione di pavimento rialzato attorniato da luci, quinte mobili e fondali ottenuti da stampe fotografiche su tela. La \"platea\", isolata fonicamente dalla moquette marrone sul pavimento, \u00e8 composta da tre file da quattro poltrone di tipo \"Aula\". Lo spazio del \"ridotto\", infine, \u00e8 diviso da due rientranze, create con pannelli, contenenti i mobili Decoplan. I tendaggi in lino sono disegnati e realizzati da De Gryse-Facon. Nel primo vano, a sinistra, sono contenuti un divano a tre posti, due poltroncine, una seggiola, un tavolo un armadio, un tavolino basso, una sedia a bracci da conferenza PH1 e un tappeto.\nNel secondo vano, a destra, 7 pannelli fotografici e 12 didascalici.\nBrasile.\nCommissario: Landulpho A. Borges da Fonseca\nAllestimento: arch.tti Maria Elisa Costa, Sergio Porto, Homero Leite.\n\u201cO tempo livree e termos brasileiros pode ter como s\u00edmbolo a rede e o viol\u00e3o\u201c.\nLa nostra partecipazione alla Triennale dovr\u00e0 costare poco a causa delle circostanze; potr\u00e0 tuttavia risultare attraente e utile per la sua singolarit\u00e0.\nL'ambiente \u00e8 stato arredato solo da quattordici amache e da qualche chitarra. Questo ambiente potr\u00e0 essere utile ai visitatori che volessero riposare e, per il suo aspetto insolito, attirer\u00e0 la curiosit\u00e0 di tutti. I ganci che reggono le amache, aggruppate per quattro, sono retti da un unico sostegno, sospeso a cavi sottili di acciaio tesi orizzontalmente da tiranti in ferro; cos\u00ec i loro appoggi saranno sollevati dal pavimento e questo particolare render\u00e0 elegante il dondolio della rete tanto che sembrer\u00e0 di essere su una gondola. L'ambiente sar\u00e0 delimitato da pannelli di media altezza definiti da listelli. La modulazione in pianta si baser\u00e0 su una serie di esagoni intrecciati o di triangoli equilateri giustapposti.\nLe due fotografie di zattere con le vele gonfie, riprodotte sui pannelli, provengono dalla stessa regione nella quale si fabbricano le amache. Sono mezzi di lavoro che vanno scomparendo e che potrebbero essere utilizzati nello sport regionale, affinch\u00e9 una tradizione e un'attivit\u00e0 siano conservate. Le amache di cotone saranno a due colori con l'orlo bianco; una fotografia di Brasilia (la piazza dos Tres Poderes, la piattaforma stradale, il centro monumentale) sar\u00e0 esposta a mostrare che la stessa gente che passa il tempo libero nelle amache, quando il tempo stringe, \u00e8 capace di costruire in tre anni una capitale nel deserto. Nella faccia esterna di due altri pannelli c'\u00e8 la scritta BRASIL in bianco su sfondo verde e giallo e in alto sar\u00e0 collocato un cerchio azzurro a ricordare la bandiera di tale Nazione.\nUn baldacchino a fasce coroner\u00e0 il tutto. La scritta RIPOSATEVI a grandi lettere servir\u00e0 ad invitare i visitatori.\nAmaca brasiliana.\nAncora oggi, nel Brasile del Nord, il \u201csertanejo\u201d, l'uomo dei campi e dei deserti, quando si muove, porta con s\u00e9 l'inseparabile amaca, chiamata \u201c rede de dormir\u201d. \u00c8 tutto il suo mobilio, al quale non rinuncia mai. L'amaca \u00e8 parte integrante del suo padrone, lo completa, lo culla, ed \u00e8 ancora lei a condurlo fino all'ultimo sonno. Anche la gente di mare \u201cJangadeiros\u201d, pescatori di \u201cbot\u00e9\u201d e \u201ctresmalho\u201d, \u00e8 rimasta fedele all'amaca, come in altri tempi gli indios e i mamelucchi, che nascevano e morivano nella rete. Ogni anno pi\u00f9 di 650.000 amache vengono fabbricate e vendute nel Nord del Brasile. In maglia, lino o cotone le reti sono talvolta opere raffinate per colore, fattura e rifinitura, bianche, gialle, arancine o rosse, come quelle del Cear\u00e1. Nei portali o sotto alberi ombrosi, sostenute dai ganci alle impugnature o agli anelli, le amache si trasformano in letti sospesi, pratici, comodi e puliti. Negli stati del centro-sud l'amaca \u00e8 diventata cosa da villeggianti, gradevole appoggio per la siesta, sulle verande delle ville o nei giardini delle fattorie. Ma la \u201cvecchia madre\u201d come era chiamata nei tempi passati, continua ad essere il letto dei poverissimi, anche se nelle stazioni balneari e nel riposo \u00e8 come una pausa.\nAllestimento ed esposizione.\nSu pareti bianche si alternano pannelli fotografici. Nell'ambiente sono collocate quattordici amache a colori diversi sostenute da ganci ancorati a sottili tiranti in acciaio. La stuoia di cocco \u00e8 fissata al pavimento per tutta la sua ampiezza.\nI soggetti delle fotografie sono:\nPalme e barca;\nBrasilia nel 1957;\nBrasilia nel 1961;\nPalmizi e barche;\nJangade sulla spiaggia (quattro foto);\nJangadeiro a riposo su amaca primordiale;\nJangada con vela in prossimit\u00e0 della risacca;\nJangada formata da sei tronchi di albero (quattro foto).\nAl centro:\nDue chitarre prodotte da Tranquillo Giannini di san Paolo.\nQuattordici amache dette \u201cRedesPhilomeno\u201d\nProduzione: S.A. Philomeno, Fortaleza\nCanada.\nCommissario: Patrick Reid\nAllestimento: arch. Jacques Saint Cyr\nIn un paese che ha scenari naturali sempre diversi e la cui superficie di acqua dolce \u00e8 pi\u00f9 della met\u00e0 di quella contenuta nel resto del mondo, sono molte le opportunit\u00e0 per poter svolgere attivit\u00e0 nel tempo libero.\nOgni stagione d\u00e0 spazio a diverse attivit\u00e0 extra-lavorative, che richiedono pertanto differenti tipi di equipaggiamento. All'interno della mostra canadese sono stati esposti quattro prodotti progettati e fabbricati per l'uso ricreativo nelle quattro stagioni. \"Daron\", il primo di questi, \u00e8 una moderna canoa, fabbricata con un materiale nuovissimo in grado di migliorare le prestazioni di un oggetto le cui dimensioni, studiate secoli fa dagli indiani del Canada, sembravano ormai passibili di perfezionamento. Il secondo oggetto si chiama \"Penguin\", un veloce anfibio che permette a cacciatori e pescatori di penetrare nella vegetazione fitta, dove un normale veicolo non riuscirebbe a passare; esso \u00e8 utilizzabile sia a terra che nell'acqua. Il terzo progetto consiste in una roulotte leggera ed economica, \"Silver Liner\", che abbina praticit\u00e0 e leggerezza per gli amanti del campeggio. Infine, per quanto riguarda la stagione invernale, \"Ski-Doo\" \u00e8 un veicolo a pattini in grado di circolare in sicurezza attraverso la campagna nevosa; esso \u00e8 utilizzato per attivit\u00e0 ricreative nelle giornate di sole invernali e grazie al suo ottimo funzionamento rende gli sport invernali praticabili da un pi\u00f9 ampio numero di persone.\nAllestimento.\nL'allestimento si divide in quattro parti, ognuna delle quali accoglie una fotografia opaca a parete, una cassetta con due fotografie trasparenti e le caratteristiche del prodotto. Attorno ad ogni prodotto esposto \u00e8 stato infatti ricreato il suo ambiente di utilizzo.\nFinlandia.\nCommissario: H.O. Gummerus\nAllestimento: arch.tti Antti e Vuokko Nurmesnimi\nLa sezione della Finlandia espone un modo di intendere l'uso attivo del tempo libero, sia in estate che inverno. Sono presenti infatti sci, imbarcazioni, attrezzature per l'atletica leggera, un aliante e sgabelli da sauna. L'allestimento, impostato su una grande semplicit\u00e0, rievoca i ghiacci finlandesi attraverso il pavimento in gomma bianca e il velario bianco a soffitto. All'interno di questo spazio sono stati inseriti cinque volumi semicircolari, ognuno riguardante un particolare argomento con una relativa immagine di fondo: la caccia, il volo a vela, lo sci, il canottaggio, l'atletica leggera e la sauna.\nAllestimento.\n1\u00b0 spazio: La caccia \"Foresta con alci\"\nDue fucili di precisione cal. 22. Slitta da ghiaccio in plastica: disegno di Yki Nummi. Due fucili da caccia cal. 243. Slitta da ghiaccio con sedile in plastica: disegno di Perttu Mentula. Slittino in compensato curvato: disegno di Aulis Leinonen. Coltelli da caccia con custodia: disegno di Tapio Wirkkala.\n2\u00b0 spazio: Gli sport del cielo \"Cielo\"\nModellino di aliante Pik-16-C \"Vasama\": disegno di Tuomo Tervo.\n3\u00b0 spazio: Gli sport invernali \"Ghiaccio\"\nAttacchi da sci: disegno di Uuno Hietala e Mikko Vihuri. Sci da fondo in legno.\n4\u00b0 spazio: Gli sport sull'acqua \"Mare\"\nDue paia di scalmi in plastica per remi: disegno di Olof Backstrom. Barca in plastica \"Bambi\": disegno di Turun Veneveistamo. Barca \"Rowboat\" in pino finlandese. Forbici curve per pesce: disegno di Kai Blomqvist. Quattro coltelli per la caccia subacquea: disegno di Olof Backstrom.\n5\u00b0 spazio: Attrezzi per atletica leggera\"Canne\"\nVentiquattro giavellotti di vario peso e lunghezza.\n6\u00b0 spazio: La sauna \"Rocce sul mare\"\nFoto di una casa per vacanza sul lago e dei relativi particolari di arredamento. Cinque sgabelli per sauna in legno a quattro gambe con sedile in quercia a forma di ferro di cavallo: disegno di Antti Nurmesniemi.\nFrancia.\nPresidente onorario: Claudius-Petit\nPresidente: L\u00e9on Bar\u00e9ty\nCommissario generale: Jean Coural\nIn Francia vengono presentate questioni culturali di attualit\u00e0. La sezione per questo motivo \u00e8 realizzata da architetti e tecnici specializzati nel campo dello spettacolo, delle esposizioni e dei mezzi audio-visivi.\nLa ricerca perseguita da Pierre Faucheux, Michel Jauserrand, Roger Legrand, Marc Netter, Jean-Marie Serreau e Ionel Schein consiste nel definire i dispositivi tecnici necessari alle differenti attivit\u00e0 della vita culturale collettiva.\nSono state prese in esame quattro attivit\u00e0 principali: lo spettacolo, l'esposizione, la consultazione e l'incontro. La sezione francese si presenta come un insieme di cellule culturali sperimentali che sono provviste di sedie, vetrine, tavoli, proiettori, ecc., legati fra loro da norme comuni sia sul piano dell'utilizzazione sia su quello tecnico, in modo da realizzare contemporaneamente la diversit\u00e0, la mobilit\u00e0 e la continuit\u00e0 necessarie al loro funzionamento.\nNon sono stati presentati oggetti con il solo scopo di essere osservati, ma soprattutto con i quali \u00e8 possibile interagire. \u00c8 stato creato quindi un ambiente con cui le persone potessero realmente venire in contatto.\n\u00c8 presente un programma sul tema del gioco, che permette al visitatore una partecipazione effettiva. Ci sono carte da gioco, carte ritagliate, calligrammi, ombre cinesi, puzzle, rebus e marionette, tutto posto nelle vetrine. Nelle sale di esposizione ci sono degli spazi in cui \u00e8 possibile consultare dei libri pubblicati in Francia, ascoltare dischi o documentari radiofonici; sono spazi destinati all'incontro, alla conversazione e al riposo. Nell'auditorium vengono eseguite proiezioni di film da cineteca, scientifici o di ricerca, conferenze, recital di poesie, concerti.\nAllestimento.\nSono presenti delle attrezzature prefabbricate poste a soffitto e pavimento secondo un concetto modulare.\nI mobili sono fissati sul pavimento in appositi fori ad incastro, mentre a soffitto un traliccio metallico tubolare consente il collocamento delle installazioni previste ed il bloccaggio dei pannelli che partono dal pavimento. La sezione \u00e8 corredata da riflettori e microfoni.\nNell'auditorium, riservato alle conferenze e alla proiezione di documentari, si entra da una doppia porta in cristallo. Al pavimento sono agganciati 98 sgabelli con sedile in legno. In questa stanza sono infissi riflettori e altoparlanti, e secondo orari fissi sono proiettati film.\nI contenitori sono tre e presentano funzioni diverse:\nPrimo contenitore: saletta per esposizione.\nSecondo contenitore: saletta audizione dischi.\nTerzo contenitore: sala audizione con cuffia.\nGermania.\nCommissario: Mie Seeger\nAllestimento: prof. arch. Paolo Nestler\nAttraverso questo allestimento la Germania cerca di valorizzare il significato del teatro nella vita artistica e sociale dei cittadini, poich\u00e9 ben trovano nel teatro l'impiego ideale del loro tempo libero. In questo allestimento vengono quindi esposti esempi di architettura moderna e di scenografia teatrale, pubblicit\u00e0 teatrale, arte decorativa e industrial design.\nAllestimento.\nL'ambiente si compone di un ponte rialzato ed un soffitto ribassato; sul ponte sono esposti gli oggetti principali, mentre per tutta la lunghezza della sezione sono disposti prismi girevoli che aprono e chiudono la vista verso le due pareti, tappezzate con delle fotografie su tela. Le pareti che determinano lo spazio sono bianche, mentre gli elementi portanti sono neri. All'interno gli oggetti appaiono e scompaiono e il visitatore, preso dall'atmosfera che si viene a creare, diventa parte di questo teatro.\nGran Bretagna.\nCommissario: Paul Reilly\nAllestimento: Theo Crosby, ARIBA, FSIA\nIn Gran Bretagna l'aumento del tenore di vita e la diminuzione delle ore lavorative, hanno favorito lo svilupparsi di numerose iniziative aventi come scopo l'utilizzazione del tempo libero. Buona parte della popolazione continua a praticare giardinaggio, fotografia e il gioco del calcio, ma anche il golf e la vela, da questo momento, vengono accolti favorevolmente da un numero sempre maggiore di inglesi. Sono inoltre in pieno sviluppo anche l'educazione degli adulti e le attivit\u00e0 artistiche.\nL'obbiettivo della sezione britannica alla Tredicesima Triennale \u00e8 quello di presentare i vari aspetti delle attivit\u00e0 ricreative della Gran Bretagna, con particolare riguardo alle arti decorative.\nL'allestimento si compone di un corridoio d'ingresso che porta alla mostra merceologica nell'ambiente centrale, in cui troviamo numerosi disegni e produzioni di artigiani inglesi. L'ambiente centrale \u00e8 stato suddiviso in zona spettacolo e zona per l'esposizione. La pedana che si trova sulla destra, le rispettive poltroncine al di sopra di essa e gli schermi sul retro, sui quali vengono proiettate diapositive a colori riguardanti il tempo libero, sono riservati alla zona spettacolo. Infine sulle pareti del corridoio di uscita sono presenti alcune citazioni che descrivono in modo specifico le associazioni che si occupano del tempo libero della popolazione inglese.\nJugoslavia.\nCommissario: arch. Bernardo Bernardi\nAllestimento: arch. Vjenceslav Richter\nIl tempo libero ha in Jugoslavia un ruolo molto importante nella vita della comunit\u00e0 e si manifesta in attivit\u00e0 di ogni tipo, che mostrano le naturali inclinazioni dell'individuo ad adempiere le proprie vocazioni. Lo svolgimento di tali attivit\u00e0 post-lavorative \u00e8 favorito dalla presenza di case di cultura, biblioteche e altre istituzioni ricreative, il cui intento \u00e8 quello di arricchire ed incrementare gli interessi dell'individuo. I diversi modi di scorrere il tempo libero vengono mostrati attraverso un'esposizione fotografica, disposta lungo assi verticali in legno, all'interno della quale \u00e8 possibile riconoscere due tipologie di attivit\u00e0: attivit\u00e0 di educazione complementare (comprendenti tutte quelle manifestazioni con un fine educativo e culturale) e attivit\u00e0 di svago e cultura (riguardanti ad esempio le discipline sportive, come il ballo, e le arti rappresentative, dalla fotografia al cinema).\nAllestimento.\nPer quanto riguarda l'aspetto pi\u00f9 tecnico dell'allestimento la Jugoslavia fa un ampio utilizzo del legno di pino, che diventa una costante nel pavimento, il soffitto e i montanti. La disposizione delle assi di legno caratterizza ciascuno dei tre elementi in vista della loro funzione. Il pavimento, ad esempio, \u00e8 caratterizzato da due texture differenti che permettono di differenziare il piano non calpestabile dal percorso di passaggio. I montanti, raccolti a gruppi, diventano un supporto per l'esposizione di fotografie. Infine il soffitto presenta assi di legno disposte perpendicolarmente tra loro.\nil ritmo che scandisce l'architettura dello spazio \u00e8 ritrovabile anche nell'aspetto sonoro.\nMessico.\nCommissario: arch. Alejandro Prieto Posada\nLa capacit\u00e0 di azione dell'Istituto Messicano del Seguro Social, che costantemente estende e migliora i suoi servizi, \u00e8 in funzione diretta della crescente produttivit\u00e0 del paese. L'istituzione \u00e8 sostenuta dagli operai, dai datori di lavoro e dallo Stato e protegge il lavoratore contro i rischi di malattia, invalidit\u00e0, vecchiaia e lo assicura sulla vita. La protezione che l'operaio riceve fa aumentare la sua produttivit\u00e0, contribuisce alla organizzazione del suo tempo libero e al suo maggiore benessere. L'Istituto Messicano del Seguro Social \u00e8 l'unico nel mondo che si occupa anche di organizzare il tempo libero allo scopo di attuare la preparazione fisica, tecnica e culturale del lavoratore e della sua famiglia.\nPaesi Bassi.\nLa partecipazione dei Paesi Bassi alla XIII triennale ha lo scopo di esporre oggetti tipici e caratteristici del Paese presentati in un ambiente che rispecchia i caratteri delle citt\u00e0 e del paesaggio olandese.\nGli oggetti esposti sono stati scelti tenendo presente il tema generale della Triennale, interpretato come ricreazione in senso ampio. L'ambiente che accoglie la collezione \u00e8 perci\u00f2 ispirato alla libert\u00e0 spensierata che \u00e8 il nostro modo di intendere il \u201ctempo libero\u201d. Nella mostra vengono presentati i risultati delle conquiste delle nuove terre strappate alle acque (i \u201cpolders\u201d cio\u00e8 i territori situati sotto il livello del mare), delle difese contro l'impeto del mare (le dighe e i grandi lavori del delta del Reno) e di quelle contro le violenze dei grandi fiumi. Il prosciugamento e la bonifica dello ZuiderZee, intrapreso per ottenere terreno addizionale fertile per uso agricolo, ha richiesto la formazione di ampi laghi marginali tra terra vecchia e terra nuova, studiati ed eseguiti, oltre che in funzione della tecnica, anche per l'uso ricreativo delle popolazioni, esempio del modo con il quale i Paesi Bassi creano non solo il proprio terreno, ma anche il proprio paesaggio. Tipico \u00e8 l'uso predominante del mattone adoperato, oltre che per gli edifici, anche per le strade, che determina l'ambiente, il colore e l'atmosfera delle citt\u00e0 e dei villaggi.\nAllestimento.\nNell'allestimento della sezione \u00e8 stato utilizzato il tipico mattone olandese per i pavimenti e le quinte verticali, che delimitano l'ambiente e determinano gli spazi espositivi ai lati ed al centro. Per l'illuminazione sono state adoperate le lampade della HiemstraEvolux N.V, Amsterdam.\nEsposizione.\nCesto rosso-bianco-blu (all'ingresso della sezione) di J.H. Kemperman&amp; Zn.\nAll'ingresso sulla destra la scritta:\n\u201cOLANDA paese dagli sconfinati orizzonti, dal cielo immenso, dalle nuvole candide e torreggianti, dalle acque presenti ovunque, OLANDA paese creato dall'uomo a immagine del suo spirito cartesiano, immenso paesaggio umano; OLANDA, paese dalle pietre create dall'uomo, strade case monumenti citt\u00e0, fondale rosseggiante della nostra vita; OLANDA, paese di gente marinara, di agricoltori, di commercianti, ma anche paese di Rembrandt, Vermeer, Van Gogh, Mondrian\u201d.\nSulla quinta successiva:\n\u201cACQUE, fiumi, laghi, acquitrini, mare, trasformiamo in nuove terre, nuovi laghi, nuove sponde, il mare conquistato diventa altre terre, altri laghi, altre sponde, il paesaggio olandese, il suo sistema idrico, ideati dall'uomo, corretti dall'uomo, sono la base della ricreazione: nuoto, vela, canottaggio, vela sul ghiaccio, pattini\u201d.\nFotografia di paesaggio lacustre.\nStati Uniti d'America.\nPresidente: Edgar Kaufmann\nCommissario e direttore dell'allestimento: Jack Lenor Larsen\nSpinto dall'interesse di alcuni cittadini si costituisce il comitato americano di partecipazione alla triennale e una commissione, dopo essersi consultata, sceglie 75 oggetti tra i 5000 candidati di design da esporre.\nEdgar Kaufmann jr. a proposito di questi oggetti dice: \"La tecnologia pi\u00f9 il tempo per cercare schiude nuove fonti di abbondanza. Le ricche testimonianze del passato pi\u00f9 il tempo per poter cercare sono fonte di ispirazione. Queste possibilit\u00e0 sono esplorate dai designer americani negli esempi qui presenti per dimostrare come il tempo libero favorisca lo svago, che pu\u00f2 diventare creativo e offrire nuove possibilit\u00e0 al design americano e alla vita americana\". Quasi tutti gli oggetti esposti sono esempi di creazioni volontarie, nate nei momenti liberi, grazie a un continuo riferimento al passato, che non fa di essi un'imitazione, ma il frutto di un'ispirazione. La sezione americana mostra un denominatore comune tra produzione in serie e unicit\u00e0 del prodotto.\nAllestimento.\nLo spazio \u00e8 descritto da tele di nylon bianco elastico in tensione.\nAlcuni degli oggetti esposti sono: una composizione in tessuto; un leggio in quercia e bois de rose; una coperta per bambini in nylon e mohair.\nSvizzera.\nL'allestimento della Svizzera si compone di due ambienti comunicanti, situati a quote diverse e con differenti altezze.\nLa sezione \u00e8 stata allestita in modo tale da rendere le due parti dell'allestimento un ambiente unico ed uniforme: le pareti e il soffitto sono bianchi, ed un grande tappeto grigio riveste i due vani.\nEsposizioni merceologiche.\nLe esposizioni merceologiche consistono in una raccolta di tutti gli oggetti, i mezzi e le attrezzature utilizzati nelle varie sezioni.\nScala di collegamento.\nProgettazione: arch.tti Carlo Bassi e Goffredo Boschetti\nLe produzioni.\nOrdinamento: arch. Renzo Frateili, pittore Pasquale Morino, arch. Umberto Riva, pittore Roberto Sambonet\nAllestimento: pittore Roberto Sambonet (sala quadrata), archi. Umberto Riva con la collaborazione di Domenico Morino (spazio rettangolare)\nLa commissione ha esaminato le produzioni delle arti decorative e industriali secondo un'analisi critica, ma tenendo anche in considerazione le ispirazioni suggerite dal tema della Tredicesima Triennale.\nAllestimento.\nLo spazio \u00e8 allestito in modo tale da esaltare gli oggetti, diminuendo la visibilit\u00e0 dell'allestimento. La sala quadrata \u00e8 caratterizzata dalla penombra, vengono messi in luce, mediante dei proiettori regolabili, nove dischi a quote diverse che fungono da piani di esposizione per gli oggetti, secondo uno schema che suggerisce al visitatore il percorso da seguire.\n1\u00b0 ripiano\nTappeto:\ndisegno di Pasquale Morino.\nScaletta in legno:\ndisegno di Franco Albini e Franca Helg.\nMobiletto:\ndisegno di Cini Boeri.\nLampada:\ndisegno di Achille e Piergiacomo Castiglioni.\n2\u00b0 ripiano\nBicicletta \"Bottecchia\": disegno di Teodoro Carnielli. Lampada: disegno di Umberto Riva. Tre lampade, bastone, bussola, due piccoli fanali con lampadina: disegno di Cantieri Baglietto. Macinacaff\u00e8, frullatore, spazzola elettrica: disegno di De Gotzen. Fanale con presa e maniglia, sei interruttori, tre pulsanti, tre scatti: disegno di Caliari.\n3\u00b0 ripiano\nVentiquattro seggioline in plastica bianche: disegno di Marco Zanuso e collaboratore Richard Sapper.\n4\u00b0 ripiano\nSedici vetri: disegno di Fulvio Bianconi. Tre vasi in vetro: disegno di Barovier e Toso. Quattro vetri: disegno di Erwin e Willi Burger.\n5\u00b0 ripiano\nSpillatore di birra: disegno di Achille e Piergiacomo Castiglioni. Televisore portatile: disegno di Marco Zanuso e collaboratore Richard Sapper. Dieci padelle in metallo di varie dimensioni: disegno di Roberto Sambonet. Bottiglia e boccale: disegno di Massimo Vignelli. Portafiori in vetro bianco, porta-salsa in vetro bianco, portafiori in vetro: disegno di Sergio Asti. Apparecchiatura per filodiffusione: disegno di Marco Zanuso e collaboratore Richard Sapper.\n6\u00b0 ripiano\nMotocicletta: disegno di Gilera. Undici penne stilografiche: disegno di F. Bettonica. Televisore: disegno di Achille e Piergiacomo Castiglioni. Lampada da tavolo convettore acrilico (tipo 281) per lampadina fluorescente: disegno di J. C. Colombo &amp; G. Colombo.\n7\u00b0 ripiano\nDue smalti su rame: di Paolo De Poli. Due vasi cilindrici: di Marcello Fantoni. Tre bottiglie e un'anfora in gr\u00e8s: di Guido Gambone. Due forme rotonde in gr\u00e8s: di Carlo Zauli. Formella e vaso in gr\u00e8s: di Salvatore Meli. Ciotola: di Renato Bassoli. Due piatti: di Giuseppe Picone. Tre vasi decorati: di Emilio Scanavino.\n8\u00b0 ripiano\nTre ceramiche: disegno di Ettore Sottsass. Tre ciotole: disegno di Pompeo Pianezzola. Portafiori: disegno di Gabriele Cairoli. Una zuppiera, una ciotola con coperchio, quattro bicchieri, una tazzina con piatto, un piatto, due recipienti: disegno del Laboratorio Pesaro. Due oggetti in marmo: disegno di Gianfranco Frattini.\n9\u00b0 ripiano\nValigia: disegno di Elena e Roberto Tocchi. Lampada a riflettore gigante: disegno di Achille e Piergiacomo Castiglioni. Tre piatti e tre bicchieri in argento: disegno e di Lino Sabbatini. Televisore: disegno di Franco Albini e Franca Helg. Sveglia e contaminuti da cucina: disegno e di Borletti. Lampada a stelo: disegno di Achille e Piergiacomo Castiglioni. All'uscita Orologio elettrico: disegno di Richard Sapper.\nMomenti di tempo libero.\nOrdinamento: Giorgio Fattori, arch. Fulvio Raboni\nAllestimento: arch. Fulvio Raboni, arch. Raffaella Crespi\nParco e mostre temporanee.\nNel parco sono presenti molti esempi, di carattere internazionale, di strutture e costruzioni pensate e destinate ad attivit\u00e0 di tempo libero.\nLe mostre temporanee sono invece allestimenti a rotazione che non sempre trattano specificamente del tema principale, ma che si mostrano, ad ogni modo, di grande attualit\u00e0 ed utili ai fini stessi della Triennale.\nproduzione: Ettore Moretti, Milano."}
{"id": "4613660", "revid": "70647", "url": "https://it.wikipedia.org/wiki?curid=4613660", "title": "Henri Harpignies", "text": "Biografia.\nAllievo di Jean Achard, che gli insegn\u00f2 a dipingere dal vero, fu tra i paesaggisti pi\u00f9 fecondi del XIX secolo.\nPittore della scuola di Barbizon, fu degno chiosatore di Corot e lavor\u00f2 a lungo nel Bel Paese. I suoi soggetti preferiti furono i boschi e la campagna, tanto che Anatole France lo soprannomin\u00f2, esagerando, il \"Michelangelo degli alberi\".\nNegli ultimi anni pass\u00f2 all'Impressionismo.\nEbbe come allievi \u00c9tienne Moreau-N\u00e9laton e \u00c9mile Appay."}
{"id": "4613663", "revid": "767487", "url": "https://it.wikipedia.org/wiki?curid=4613663", "title": "The Greater Courage (film 1915 Essanay)", "text": "The Greater Courage \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche degli Stati Uniti il 12 giugno 1915."}
{"id": "4613664", "revid": "287204", "url": "https://it.wikipedia.org/wiki?curid=4613664", "title": "XVI Triennale di Milano", "text": "La XVI Triennale di Milano delle Arti Decorative e industriali moderne si svolse dal 1979 al 1982, ed \u00e8 segnata dal suo \"risorgimento\" dovuto al ritorno ad un'elevata rilevanza culturale, che era stata persa nelle ultime edizioni.\nIntroduzione.\nNel settembre del 1977 il Consiglio di Amministrazione della Sedicesima Triennale riceve l'incarico di gestire l'Ente.\nQuesto per\u00f2 era in uno stato di gravissimo dissesto, in quanto era da pi\u00f9 di 6 anni che non veniva svolta alcun'attivit\u00e0 espositiva e il suo personale era stata drasticamente ridotto perdendo un grande patrimonio di competenze e di storia vissuta della Triennale; in pi\u00f9 il finanziamento era lo stesso di 15 anni prima e se gi\u00e0 allora era insufficiente, ora gravato dall'inflazione era appena in grado di sostenere le spese gestionali.\nIn pi\u00f9 anche la prestigiosa sede, il Palazzo dell'Arte oltre a versare in stato di degrado, perch\u00e9 non erano stato svolti pi\u00f9 nemmeno i pi\u00f9 elementari interventi di manutenzione; era stato dato in gestione dalla fondazione Bernocchi ed era divenuto sede di molte mostre, per esempio automobilistiche, e addirittura una parte era stata affittata a un dancing, ma non era destinato alle finalit\u00e0 per il quale era sorto, quali arte e cultura.\nCi\u00f2 che appariva pi\u00f9 preoccupante era, per\u00f2, la pi\u00f9 recente eredit\u00e0 culturale della Triennale che aveva oscurato quella pi\u00f9 grande e importante del passato: infatti, nelle ultime edizioni la rilevanza culturale, la capacit\u00e0 di incidere nel mondo della progettazione e della produzione uniti ad un elevato impegno nell'ambito sociale e civile; avevano lasciato il posto a temi via via sempre pi\u00f9 equivoci affrontati in modo astratto, rinunciatario e sostanzialmente ambiguo. Tutto questo aveva compromesso gravemente il grande prestigio della Triennale, facendola finire addirittura in un primo elenco di enti da sopprimere.\nL'obiettivo della XVI Triennale era quindi il \"risorgimento\" di essa, il Consiglio di amministrazione aveva infatti posto un tema, non tanto per funzionare da elemento connettivo tra le sue manifestazioni, quanto come un elemento di riflessione e ripensamento sul ruolo e le finalit\u00e0 della Triennale. Tutto questo viene portato avanti con un colloquio con l'esterno, coinvolgendo membri del vecchio Centro Studi; le universit\u00e0; i rappresentanti di partiti politici, degli amministratori locali, dell'associazionismo, dei consigli di zona e circoli culturali; il sindacato, il mondo della produzione e i maggiori rappresentanti degli ordini professionali.\nIl risultato fu un documento in cui si ipotizzava una nuova Triennale:\nCoerentemente a queste premesse il programma messo a punto per la Sedicesima Triennale prevedeva cinque grandi temi legati alla citt\u00e0, al territorio ed alla produzione industriale ed i suoi modi di essere conseguenti:\nSistemate tutte le questioni per una nuova Triennale vi era ancora un grave problema da risolvere: i finanziamenti.\nNel dicembre del 1979 parte comunque il primo ciclo della Sedicesima Triennale, in cui il motto era \"aprire per sfida\", cercando di ottenere una mostra il pi\u00f9 possibili vicina alla Triennale in progetto.\nPraticamente senza risorse l'ente organizzatore riusc\u00ec comunque a occupare il Palazzo dell'arte con una ventina di mostre, oltre a convegni, seminari e performance; la particolarit\u00e0 fu che dato che l'Ente non garantiva risorse o assistenza di sorta, pur di esporre illustri intellettuali e operatori culturali si impegnarono direttamente anche nelle pi\u00f9 banali operazioni manuali. Grazie a tutto ci\u00f2 riuscirono a mostrare il nuovo volto della Triennale che era quello di un museo in continuo progresso.\nNei primi mesi del 1980, per\u00f2, le risorse finanziari si esaurirono definitivamente e questo ebbe come conseguenza il disperdersi delle forze che avevano garantito il rilancio della Triennale.\nCos\u00ec il secondo e terzo ciclo della Sedicesima edizione poterono partire soltanto nell'autunno/inverno del 1981 dopo la dotazione di un nuovo finanziamento che, ancora, era in grado di sostenere solamente un minimo delle attivit\u00e0 prefissate.\nProgramma.\nAll'interno del documento programmatico emergono, come elementi caratterizzanti la Sedicesima edizione, il collegamento tra cultura, economia, arte e industria e il confronto diretto con la realt\u00e0, traducibile con un particolare impegno sia politico che civile analogo a quello che contraddistinse in modo particolare l'Ottava edizione del 1947.\nL'ambito di attivit\u00e0 nel quale si sarebbe dovuto collocare il nuovo programma venne espresso con i binomi ambiente-insediamento e produzione-cultura, ritenuti dalla Giunta non praticabili nel concreto come due linee distinte, quindi non separabili. Elementi che invece caratterizzarono la formulazione del programma sono identificabili con la trasformazione della Triennale in un'attivit\u00e0 continuativa e sistematica e con la necessit\u00e0 di dar vita a nuove funzioni permanenti.\nIn questa prospettiva, la Giunta ha quindi selezionato una serie di iniziative nell'intento di aprire la Triennale alla pi\u00f9 ampia partecipazione possibile e ha differenziato le sue relazioni con l'esterno nei punti sottoelencati:\n- Collaborazioni con specialisti del settore quali architetti, designer, artisti e critici; cooperazione con le organizzazioni del lavoratori e scambio con imprese edilizie e produttori industriali; comunicazione con le scuole di ogni ordine e grado e con un pi\u00f9 vasto pubblico.\n- Selezione di cinque temi in modo da realizzare un criterio di continuit\u00e0 e garantire una coerenza nel tempo che, al termine dei tre anni, sfoci in manifestazioni proiettate oltre la Sedicesima edizione. Necessarie a questo fine l'uso continuativo del Palazzo dell'Arte e una sua ristrutturazione per poter accogliere manifestazioni espositive permanenti e non.\n- Inserimento in un contesto internazionale procedendo nella propria attivit\u00e0 non solo presentando prodotti di altri paesi, ma anche scambiando le proprie ricerche con altre omologhe e correlate, realizzate all'estero. Vi \u00e8 quindi l'intento di uscire da uno stato di isolamento - non voluto - rispetto ai circuiti internazionali riguardanti idee e proposte in ambito di architettura e design.\nFondamentale il ruolo dell'artigianato, la cui trattazione all'interno di questi settori avverr\u00e0 sia nell'ambito del design, non inteso solo come industriale, che in \"Conoscenza della citt\u00e0\", attraverso l'esame del ruolo che le strutture artigianali svolgono nel territorio.\n- Traccia di uno schema organizzativo che individui nella Triennale un centro permanente di cultura e di incontro, oltre che un luogo di esposizione; l'insieme delle funzioni sono indicate in un elenco flessibile in base a necessit\u00e0, tempi e disponibilit\u00e0 e si presenta come un sistema coerente di iniziative. L'intero impianto organizzativo \u00e8 proiettato ben oltre la Sedicesima edizione ed \u00e8 pensato per fornire esso stesso dei propri prodotti specifici, al fine di costituire un patrimonio di scambio e informazione. La Triennale opera e comunica verso l'esterno attraverso: 1) Mostre prodotte; 2) Mostre scambiate; 3) Mostra \"Triennale\" in progress; 4) Galleria; 5) Laboratorio di comunicazione; 6) Archivio; 7) Conferenze, seminari, dibattiti; 8) Attivit\u00e0 editoriali; 9) Spazio critico.\nTali strumenti vengono programmati durante l'arco dei tre anni, seppure con grande flessibilit\u00e0, in particolare per quanto concerne le mostre che prevedono degli scambi internazionali, non conoscendo ancora in modo accurato i programmi ai quali interessarsi maggiormente. Le istituzioni operative sono dunque studiate in modo da poter continuare a svolgere la propria attivit\u00e0 anche nella fase transitoria tra una Giunta e l'altra.\n- Intenzione del Consiglio d'Amministrazione di aprire la Triennale all'uso di tutte le forze sociali, in particolare quelle del proprio territorio; tale decisione trova verifica nella modalit\u00e0 di presentazione del complesso di attivit\u00e0, nell'ampiezza e variet\u00e0 di contributi che saranno raccolti e nello \"Spazio critico\", predisposto ad inventariare e confrontare voci ed iniziative esterne coerenti alle tematiche di fondo.\nLa sistemazione del design.\nLa \"sistemazione del design\" \u00e8 una della tematiche principali della XVI Triennale di Milano sulla quale si basa il criterio della \"Raccolta del Design\".\nIl parametro di ordinamento della raccolta del design non \u00e8 quello della classificazione, bens\u00ec quello dell'esposizione delle problematiche legate alla produzione, all'uso ed al consumo degli oggetti stessi, priva di un pensiero unitario.\nL'osservazione analitica per fenomeni campione e la classificazione secondo aree tematiche sono gli strumenti utilizzati per sistemare la \"Raccolta del Design\".\nLa cultura del design.\nLa definizione di un'attivit\u00e0 di sistemazione e raccolta era allora incerta, poich\u00e9 presupponeva una definizione anche del campo di indagine, che, all'epoca, non si poteva fornire.\nTeoricamente, la cultura del design fino ad adesso \u00e8 intesa come la storia di oggetti di correnti culturali e metodi di progetto. Attraverso di esso si intende dimostrare la possibilit\u00e0 di raggiungere un'estetica del prodotto come modello ottimale e sintesi formale tra funzione/forma/uso, prendendo dunque ispirazione dal Movimento Moderno in architetture e dal razional-funzionalismo.\nNel tentativo di costruire un modello culturale unitario, la storia del design ha escluso dal suo campo di indagine due tipi di culture:\nVerso la raccolta.\nAvendo definito ormai una natura non omogenea e non unitaria del design contemporaneo, la raccolta del design procede per documentazione di problematiche e classificazione di contributi teorici, di metodo, tecnici e di poetica. In questo modo, si ipotizza come operazione preliminare di un censimento sullo stato del design e dei suoi statuti disciplinari, linguistici e si consumo.\nNon si pu\u00f2 fornire una vera e propria definizione di design, se non attraverso l'elencazione e la messa a confronto di materiali eterogenei. \u00c8 stato quindi chiesto a diversi designer italiani di esprimere una riflessione sul loro lavoro odierno, affinch\u00e9 si raccogliesse il primo materiale per l'esposizione durante la XVI Triennale di Milano. Si evince da questa ricerca che gli strumenti espressivi di questo lavoro sono liberi, mentre il numero dei partecipanti \u00e8 condizionato dalle risorse limitate e dai tempi ridotti.\nSi \u00e8 iniziato il censimento con i seguenti autori:\nIl tema dell'eros \u00e8 sempre stato un tema considerato all'interno della realt\u00e0 sessuale, mentre io l'ho sempre vissuto come una grande energia cosmica: unisce tutta l'umanit\u00e0 e anche permette di moltiplicarne il numero in maniera straordinaria. I sette miliardi di persone che ora vivono sulla Terra sono il risultato straordinario di questo flusso di relazioni erotiche, di amori, di passioni, di perversioni che sono una realt\u00e0 storica importantissima e che deve in qualche maniera, penso, cominciare a entrare anche nel mondo del design. La modernit\u00e0 l'ha completamente ignorato, ferma su una visione calvinista, totalmente priva di questa condizione corporea dello sviluppo umano, vedendolo solamente come processo o industriale o razionale. Per\u00f2 la storia \u00e8 diversa, e il ventunesimo secolo deve invece guardare questo tipo di realt\u00e0\u201d.\nDa una conversazione di Angela Rui con Andrea Branzi, Galleria Clio Calvi e Rudy Volpi, 8 aprile 2013.\nL'interno dopo la forma dell'utile: la casa decorata.\nLa \"Raccolta del Design\" si prefigge essere uno spazio aperto per la raccolta e la documentazione legata ai giovani designer. Quindi, in questo spazio sono possibili sperimentazioni e documentazioni aperte su temi di progettazione ambientale (design, oggetti, arredi, grafica, interni, et cetera).\n\u00c8 dunque bandito un concorso internazionale sul tema \"L'interno dopo la forma dell'utile\" e come primo test per l'inizio dell'attivit\u00e0 \u00e8 stato organizzato un concorso ad inviti fra progettisti dell'ultima generazione sul tema \"La casa decorata\". Entrambi i temi tendono a focalizzare l'attivit\u00e0 del design in chiave postfunzionalista, per scoprire nuove aree di creativit\u00e0 nelle quali sia possibile verificare il superamento di dogmi come \"la forma segue la funzione\" o altri su quali si \u00e8 basata la cultura del design fino al 1979. Senza voler affermare il contrario, la scelta di suddetti temi significa voler indagare la realt\u00e0 dell'ambiente contemporaneo superando gli obblighi riduttivi del funzionalismo. C'\u00e8 quindi un'attenzione antropologica al mondo degli oggetti e dell'ambiente.\nPer questo concorso sono stati invitati:\ncon la collaborazione di: Ave Tornaghi, Michele De Lucchi, Sauro Mainardi, Ugo Marano, Antonio Davide, Giuseppe Resigno, Paola Navona.\nPaesaggio casalingo.\nQuesta mostra \u00e8 collocata nel gruppo delle mostre sponsorizzate (due all'anno) che la \"Raccolta del Design\" usa come veicolo di trasmissione delle innovazioni e delle attivit\u00e0 dei produttori, con particolare attenzione ad una delle tematiche di questa Triennale riguardante la progettazione e la sua storia.\nQuesta produzione, come un vero e proprio oggetto di design, viene esposta secondo tecniche particolari di restituzione grafica.\nIl primo passo lo fece Alessandro Mendini, il quale, alla fine del 1977, con la collaborazione di Lidia Prandi e Patrizia Rizzi, avvi\u00f2 una complessa ricerca sulla produzione Alessi nell'industria dei casalinghi dalle origini fino all'attualit\u00e0.\nEgli si prefiggeva due obbiettivi:\nMendini termin\u00f2 la ricerca nella primavera del 1979, avendo realizzato, oltre alla documentazione scritta, un sistema di schedatura che permettesse l'inquadramento di ogni oggetto nel tempo, nella quantit\u00e0, nei materiali, nelle tipologie ed anche nelle valutazioni estetiche, tecniche, funzionali, economiche di progettazione e di uso. Inoltre, egli aggiunse del materiale iconografico che aiut\u00f2 a catalogare tutti i prodotti dell'azienda.\nNel 1979, la Triennale di Milano invit\u00f2 Mendini a perfezionare il progetto al fine di allestire una mostra itinerante dal titolo \"La produzione Alessi nell'industria dei casalinghi dal 1921 al 1980\".\nLa mostra fu quindi inaugurata nel Palazzo dell'Arte di Milano il 15 dicembre 1979, in occasione della XVI Triennale, nella sezione \"Raccolta del Design\". Essa fu allestita da Hans Hollein, il quale collabor\u00f2 con Franz Madi e Patrizia Scarzella.\nIn contemporanea, la rivista Domus ha pubblicato un fascicolo contenente la ricerca di Alessandro Mendini, il quale ha poi costituito il catalogo della mostra.\nLa mostra \u00e8 stata poi spostata in luoghi come il Forum Design di Linz e nel padiglione italiano progettato da Achille Castiglioni.\nVenne poi redatta una rivista di tutta la raccolta, con titolo omonimo, a cura di Gae Aulenti.\nIl senso della moda.\nDalla Triennale la moda viene presa in considerazione come oggetto di studio e di suggerimento in un periodo in cui si diffonde sempre di pi\u00f9 la sensibilit\u00e0 a cogliere i messaggi del sistema della moda, intesi come elementi di ampio e complesso discorso sociale, collegati con la cultura dell'epoca. In ugual maniera la moda \u00e8 individuata anche come un particolare modo di fare design condizionata a una proposta fra domanda e offerta.\nLe richieste produttive e creative nel tema della moda trovano cos\u00ec un loro punto di unificazione di una lettura del fenomeno attenta ai suoi valori di \u201ccomunicazione\u201d sociale e di mercato e alla sua capacit\u00e0 di agire direttamente sui comportamenti personali e collettivi.\nQuesti presupposti implicano il ricorso operativo e testimoniale di tutto quanto pu\u00f2 avere a che fare con il discorso sociale della gestualit\u00e0 e del comportamento attraverso la figurativit\u00e0: film d'epoca, fotografie, disegni, fumetti e disegni d'arredamento. Emergono chiaramente i fenomeni della moda intesa come simulazione, che si impone come modello persuasivo attraverso le tecniche della comunicazione.\nLa mostra iniziale \u00e8 un tentativo di visualizzare le fasi svolte di una ricerca sulle connessioni tra il mondo della moda e le aree della comunicazione di massa per mettere in luce i meccanismi di formazione del linguaggio della moda i suoi elementi e i suoi riferimenti.\nLo spazio audiovisivo.\nIl tema dello spazio audiovisivo della XVI Triennale \u00e8 l'universo della comunicazione audiovisiva, in particolar modo di quella televisiva; essa non considera solo gli aspetti comunicativi ed espressivi ma anche gli effetti diretti ed indiretti su territorio. L'allestimento consiste nel lavoro sullo spazio dell'immagine televisiva e dal rapporto che le emittenti stabiliscono con la popolazione nei quali si inseriscono; esse tendono a coinvolgere gli spettatori i quali sono condizionati a sentirsi co-protagonisti delle trasmissioni.\nLa presenza delle emittenti facilita l'accesso alle informazioni e alle tecnologie collegate ad esse. Questa Triennale si pone l'esigenza dell'uso dello spazio come materia espressiva della comunicazione televisiva, dello spazio ambientale, della strutturazione architettonica e dell'arredamento; essa tende a studiare e interrogarsi sullo spazio prodotto dal teleschermo e \"dentro\" il teleschermo.\nArte nel sociale, installazione audiovisiva.\n\u2013Ugo La Pietra Architetto, artista Designer espone i suoi lavori di \u201criqualificazione\u201d\nDi oggetti della realt\u00e0 urbana (paletti, catene, paline stradali, tralicci, transenne...)\nIl progetto di architettura.\nEsistono due differenti direzioni di ricerca che sviluppano tale linea tematica: \"Internazionalismo e contesto\" e \"Spazi della cultura\".\nLa prima storicizza i problemi e le questioni che emergono durante la traduzione di un progetto in realizzazione pratica di una citt\u00e0, nonch\u00e9 i vari condizionamenti espressivi che la determinano, come quelli dati dagli scambi esteri e dalle realt\u00e0 locali.\nA tale iniziativa saranno quindi invitate a partecipare le pi\u00f9 importanti riviste di architettura a livello mondiale, quindi ad esporre i risultati finali e confrontarli, in modo da ipotizzare soluzioni future.\nSi tratta dunque di un ambito concettuale di ricerca della durata di tre anni, che mirer\u00e0 a far conoscere il proprio processo lavorativo fino alla \"Mostra di architettura, casa, citt\u00e0\" (Paesi Bassi, 1870-1940), o argomenti quali un confronto tra le scuole Bauhaus-Vchustemas come differenti tipologie di insegnamento del design e dell'architettura.\nLa seconda tende invece ad analizzare il ruolo che il territorio e l'ambiente svolgono all'interno della gestione delle attivit\u00e0 culturali, anche a causa del mutamento del rapporto tra accentramento e decentramento. Questa direzione di ricerca dar\u00e0 quindi luogo alla manifestazione di apertura della Sedicesima edizione, intitolata \"Istituzioni culturali e citt\u00e0, a Milano\", che intende storicizzare le strategie di gestione che hanno interessato il territorio milanese e confrontare quelle ideate per il futuro.\nArchitettura/Idea.\nLa mostra \u201cArchitettura/Idea\u201d presentata alla XVI Triennale fu un importante allestimento sulla relazione tra pensiero e costruzione, ideata e curata da Aldo Rossi, Luca Meda e Daniele Vitale. Il padiglione su cui si sviluppano tutte le esposizioni, progettato da Luca Meda consta in un ampio spazio attraverso il quale si aprono regolarmente dei tagli che costituiscono le entrate. Da esse si accede a una serie di spazi chiusi, di dimensioni differenti, dove sono collocate le opere degli artisti; per la maggior parte delle stanze l'accesso \u00e8 diretto e unico, mentre in alcune un corridoio posto in diagonale precede i singoli spazi. Nei diversi locali si trovano esposizioni fotografiche, architettoniche e pittoriche di vari artisti. Al centro del padiglione, si trova la sala principale, pi\u00f9 ampia di tutte le altre, dove \u00e8 esposta una copia fotografica, in dimensioni reali, della \u201cScuola di Atene\u201d di Raffaello che si trova al Museo Ambrosiano di Milano. Di fronte alla riproduzione, sopra ad una base si trova un plastico riproducente Villa Emo di Andrea Palladio; alla fine della sala, si trovano invece le forme geometriche base. La particolare importanza di questa sala \u00e8 dovuta all'autorit\u00e0 di questi artisti e alla loro rilevanza ai fini didattici della mostra."}
{"id": "4613688", "revid": "729019", "url": "https://it.wikipedia.org/wiki?curid=4613688", "title": "Douglas T2D", "text": "Il Douglas T2D era un bombardiere aerosilurante, bimotore, capace di operare dai ponti delle portaerei, costruito nella seconda met\u00e0 degli anni venti. Originariamente concepito dalla Naval Aircraft Factory di Philadelphia, venne riprogettato dagli ingegneri statunitensi John Knudsen Northrop e Edward H. Heinemann per conto della Douglas Aircraft Company. Costruito in due versioni principali per un totale di 31 esemplari, rimase in servizio per compiti di pattugliamento aeromarittimo fino al 1937.\nStoria del progetto.\nNel 1925 il Bureau of Aeronautics dell'United States Navy design\u00f2 il progetto di un aerosilurante-bombardiere bimotore, dotato di migliori prestazioni rispetto ai contemporanei velivoli monomotore. Un solo prototipo fu costruito dalla Naval Aircraft Factory di Philadelphia, con la designazione XTN-1. Al primo prototipo ne seguirono rapidamente altri tre, costruiti dalla Douglas di Santa Monica (California) come T2D-1.\nTecnica.\nIl Douglas T2D-1 era un bombardiere/aerosilurante bimotore. Le ali avevano uguale apertura ed erano collegate tra loro da un sistema di montanti.\nIl carrello di atterraggio era triciclo posteriore fisso, con pattino di coda. In caso di impiego come idrovolante le gambe principali venivano sostituite da due galleggianti a scarponi. Il carrello d'atterraggio era di tipo classico, con due elementi monoruota tra loro collegati da un assale rigido, congiunti alla fusoliera da una struttura ad \"V\", in tubi metallici.\nI propulsori erano due radiali Wright R-1750 Cyclone a 9 cilindri, raffreddati ad aria, eroganti la potenza di 525 hp (391\u00a0kW), ed azionanti eliche bi/tripala Hamilton Standard a passo fisso.\nL'equipaggio era formato da tre/quattro persone: due piloti disposti in tandem e un mitragliere/operatore radio, ospitati in postazioni aperte. Una quarta postazione, anch'essa aperta, era posizionata sul muso ed ospitava una mitragliatrice difensiva collocata su un anello girevole. Nella parte inferiore del muso vi era la postazione del puntatore, dotata di un pannello di plexiglas trasparente.\nL'armamento si basava su due mitragliatrici Browning M1919 calibro 7,62\u00a0mm, una in postazione a prua, ed una in postazione centrale, tutte e due aperte. La capacit\u00e0 di trasporto bombe era pari a 734\u00a0kg.\nImpiego operativo.\nIl primo esemplare entr\u00f2 in servizio presso il Torpedo Bomber Squadron VT-2 di San Diego il 25 maggio 1927, e venne usato per compiere le valutazioni operative a bordo della portaerei . Ulteriori nove esemplari di T2D-1 furono ordinati nello stesso anno, operando fin dall'inizio come normali idrovolanti. Questa scelta fu dovuta al parere contrario espresso dall'United States Army Air Corps sulla scelta dell'US Navy di dotarsi di grandi velivoli basati a terra, e al fatto che le loro grandi dimensioni rendevano quasi impossibile il loro impiego dal ponte di volo della piccola portaerei \"Langley\". Nel 1928 gli idrovolanti T2D-1 vennero trasferiti presso il comando aeronavale della Isole Hawaii, equipaggiando lo Squadron VP-1 con base a Pearl Harbor. Durante l'impiego operativo i T2D-1 si dimostrarono aerei di facile pilotaggio, oltre che dotati di eccellente visibilit\u00e0, cosa particolarmente utile per la ricognizione marittima. Tali velivoli divennero rapidamente tra i favoriti dei piloti dell'US NAvy impegnati in tali missioni.\nUn ulteriore lotto di 18 aerei, dotati di propulsori pi\u00f9 potenti ed impennaggio bideriva, fu ordinato nel giugno 1930 per l'impiego come velivoli da pattugliamento marittimo. Questi aerei, di costruzione Boeing, assunsero la designazione di P2D-1. Le consegne dei velivoli iniziarono nel 1932, ed andarono ad equipaggiare lo Squadron da ricognizione marittima VP-3 operante da Coco Solo, nella zona del Canale di Panama, rimanendo in servizio finch\u00e9 non furono sostituiti dai successivi Consolidated PBY Catalina nel 1937."}
{"id": "4613691", "revid": "20768", "url": "https://it.wikipedia.org/wiki?curid=4613691", "title": "Luke Howard", "text": "\u00c8 considerato il padre della nefologia, la branca della meteorologia che si occupa dello studio delle nuvole. Il sistema di nomenclature da lui ideato per descrivere i diversi tipi di nubi \u00e8 in uso ancora oggi.\nVita personale.\nNacque il 28 novembre a Red Cross Street, Londra. Studi\u00f2 presso una scuola quacchera di Burford, nell\u2019Oxfordshire, per poi intraprendere la carriera di chimico. Nel 1796 spos\u00f2 Mariabella Elliot, da cui ebbe due figli, Robert Howard e John Eliot Howard, noto per il suo contributo allo sviluppo del chinino. Mariabella mor\u00ec nel 1852, Luke nel 1864: furono entrambi sepolti a Witchmore Hill.\nCarriera, titoli e riconoscimenti.\nDopo aver avviato un'attivit\u00e0 in Fleet Street, cominci\u00f2 a collaborare con William Allen, filantropo e uomo di scienza; i due si occupavano della produzione di sostanze chimiche a Stratford e gestivano un magazzino a Plough Court. L'attivit\u00e0 di Stratford pass\u00f2 in eredit\u00e0 ai figli di Luke.\nHoward venne riconosciuto come ministro del Tottenham Meeting nel 1815. Partecip\u00f2 inoltre al Tottenham Vestry e venne eletto amministratore dei beni destinati ai pi\u00f9 poveri (Overseer of the Poor) presso la parrocchia di Tottenham nel 1820. In quanto quacchero, Howard diede il suo contributo a pi\u00f9 di una causa umanitaria, inclusi l\u2019Anti-Slavery Movement, la Society Against Capital Punishment e la Society Against Cruelty to Animals. Nel 1816 ricevette un anello con diamanti dal Re di Prussia e vasi Meissen dal Re di Sassonia come ringraziamento per i servigi resi al popolo tedesco. Grazie ai suoi studi nell\u2019ambito della meteorologia fu eletto membro della Royal Society nel 1821. Si un\u00ec alla Royal Meteorology Society nel 1850.\nPubblicazioni.\nLe osservazioni giornaliere che Luke e la moglie Mariabella avevano registrato diligentemente per anni vennero raccolte e pubblicate in \"\u201cThe Climate of London\u201d\" nel 1818 e nel 1833. In un altro suo lavoro del 1847, noto come \"\u201cBarometrographia\u201d\", raccolse dati riguardanti le variazioni nella pressione atmosferica su Tottenham, Londra e Ackworth tra il 1815 e il 1834.La sua opera pi\u00f9 celebre, \"\u201cEssay on The Modification of Clouds\u201d\", nacque come saggio presentato alla Askesian Society nel 1802 e venne pubblicato nel 1803.\nEssay on The Modification of Clouds.\nHoward intendeva soddisfare la necessit\u00e0 di trovare una terminologia chiara e trasparente che cogliesse la natura delle nuvole e ne facilitasse la comprensione tramite nomenclature immediate ed efficaci:\nHoward proiettava gi\u00e0 le sue scoperte nel futuro dell\u2019applicazione pratica e scelse il latino appunto per garantirne la massima diffusione e una comprensione universale (Goethe sottoline\u00f2 come mantenere invariate le definizioni originali latine evitando di cercare di tradurle avrebbe uniformato il sapere promosso la sua condivisione, facilitando gli scambi tra nazioni). Il linguaggio della meteorologia doveva integrarsi a quello delle altre scienze ed essere in grado di infondere nelle parole la natura dell\u2019oggetto del suo studio.\nHoward individu\u00f2 le tre modificazioni base e costru\u00ec poi sulla loro unione la descrizione delle formazioni pi\u00f9 complesse. Questa \u00e8 la classificazione da lui proposta:\nL\u2019approccio di Howard allo studio delle nuvole era strettamente cartesiano: riconobbe la loro natura come fisica e soggetta alle stesse leggi che governano qualsiasi altro elemento tangibile. Il saggio si apre infatti con la negazione della concezione delle nuvole come macchie casuali di vapore nel cielo: \nHoward produsse numerose illustrazioni, principalmente disegni e acquerelli, per il suo saggio. Alcuni tra i suoi studi vennero poi completati dall\u2019intervento di Edward Kenyon: i paesaggi dipinti dall\u2019artista, inseriti successivamente all\u2019ultimazione dei cieli, abbellivano gli acquerelli di Howard come una cornice attribuendo all\u2019insieme un aspetto pi\u00f9 pittoresco e affine al gusto romantico dell\u2019epoca. Le immagini non si limitavano a descrivere al lettore l\u2019aspetto usuale di ogni modificazione, ne mostravano anche il processo di formazione e gli stadi intermedi. Ogni tavola illustrata era provvista di didascalia. Erano rappresentati e spiegati gli effetti degli elementi alla base della nascita delle nuvole, tra cui vento e temperatura; venivano anche specificati il periodo dell\u2019anno e il momento della giornata in cui il fenomeno era solito manifestarsi. La raffigurazione delle fasi iniziali e finali del condensarsi del vapore in nuvola era altres\u00ec considerata importante e pertanto illustrata.\nHoward e Goethe.\nGoethe accolse con entusiasmo l\u2019opera di Howard, nella quale intravide una spinta vigorosa e ricca di novit\u00e0 con il potere di infondere vita nella nuova arte del paesaggio ed ispirare uno stile pittorico vero e completo. Egli ritenne che il lavoro di Howard fosse impostato secondo le regole di un corretto metodo di indagine atto a penetrare il mistero della natura e a guidare scienza e arte sulla strada di un produttivo sodalizio. Costantemente alla ricerca di un segreto che regolasse l\u2019unit\u00e0 del mondo naturale, Goethe elogi\u00f2 il metodo di Howard convinto ch\u2019egli avesse finalmente trovato il modo per organizzare con ordine gli ormai non pi\u00f9 oscuri principi dei fenomeni naturali: prima distinguere, poi riunire.\nEgli consider\u00f2 il contributo di Howard alla scienza e all\u2019arte talmente decisivo al punto da includere nel suo saggio \"La forma delle nuvole secondo Howard\u201d una poesia dedicata ai successi del chimico: \u201cIn memoria di Howard\u201d (In honour of Mr Howard):\nLa versione integrale in tedesco del poema fu poi inclusa nell'edizione del 1865 del saggio di Howard con il titolo di \"Poem on the Clouds\"."}
{"id": "4613710", "revid": "2164596", "url": "https://it.wikipedia.org/wiki?curid=4613710", "title": "Autobus di Malta", "text": "Gli autobus di Malta (\"xarabank\", \"karozza tal-linja\") hanno rappresentato fino a tempi recenti, non solo un mezzo di trasporto pubblico sull'isola di Malta, ma anche una delle principali attrattive turistiche dell'arcipelago.\nCi\u00f2 era dovuto all'aspetto unico dei veicoli, derivante dalla consuetudine di elaborarli dal punto di vista estetico presso le officine locali, unito al fatto che molto spesso i mezzi erano di propriet\u00e0 del conducente.\nA partire dal 3 luglio 2011 e fino al 31 dicembre 2013 la rete di trasporti \u00e8 stata presa in concessione dalla societ\u00e0 Arriva che ha intrapreso un radicale ammodernamento del parco veicoli.\nStoria.\nIl sistema degli autobus maltesi tra il 1920 e il 2011.\nI primi autobus furono importati a Malta a partire dal 1905. \nDall'importazione di veicoli completi si pass\u00f2, a partire dal 1920 circa, ad assemblare in loco telai e motori di provenienza prevalentemente britannica ma anche italiana con carrozzerie di produzione locale.\nAll'epoca, la concorrenza tra le varie compagnie private di trasporto, spesso molto piccole, formate come erano da un mezzo di propriet\u00e0 del suo conducente che condivideva una linea a diversi orari con altri \"padroncini\", era molto forte e uno dei modi per distinguersi tra gli altri era di elaborare le carrozzerie in modo vistoso.\nQuesto sistema rimase in piedi fino ai primi anni '70, quando il trasporto pubblico fu centralizzato in una cooperativa di proprietari, l'Asso\u010bjazzjoni Trasport Pubbliku (ATP), in inglese Public Transport Association. \nQuesta associazione divenne responsabile della gestione centralizzata dei servizi di trasporto addivenendo alla creazione di una tabella oraria unificata ma non intervenne nella propriet\u00e0 o nella decorazione degli autobus.\nSebbene popolare tra i turisti il sistema dei trasporti maltese non era molto apprezzato tra la popolazione locale che lo considerava inefficiente e inquinante e con conducenti scortesi e imprudenti.\nCi\u00f2 contribu\u00ec all'incremento del trasporto con auto private.\nIl sistema degli autobus maltesi dal 3 luglio 2011 al 31 dicembre 2013.\nUn importante ristrutturazione del servizio di bus a Malta ha avuto luogo a partire dal 3 luglio 2011. \nLa rete \u00e8 stata rilevata dalla Societ\u00e0 britannica Arriva, con l'introduzione di nuovi autobus a pianale ribassato e di nuove strutture di servizio.\nAnche le tariffe sono cambiate in modo notevole.\nAll'inizio degli anni 2000 la compagnia inglese, con la consulenza della societ\u00e0 Halcrow Group Limited, era stata incaricata di valutare il sistema dei bus di Malta. \nNel novembre 2005 era stata rilasciata una relazione molto critica del modello esistente che aveva prodotto un utilizzo sempre pi\u00f9 basso degli autobus con un calo del 50% nel numero di passeggeri tra il 1979 e il 2009.\nI progetti di riforma sono stati annunciati nel dicembre 2008 concretizzando la prima ristrutturazione delle linee di autobus a Malta dal 1977. \nSecondo le norme dell'Unione europea, il diritto di gestire la nuova rete non poteva essere trasferita direttamente alla ATP, anche se il Governo maltese era esentato dall'obbligo di indire una gara per l'appalto.\nCi\u00f2 ha provocato la fine del modello \"proprietario/gestore\" sovvenzionato dallo Stato, che nel 2009 si era attestato ad avere in servizio 508 autobus ciascuno con una et\u00e0 media di 35 anni, gestiti da oltre 400 concessionari indipendenti.\nLa nuova flotta controllata da Arriva si compone invece di 264 autobus, di cui 2 autobus di sette metri per i percorsi tra le mura di La Valletta, 61 autobus di nove metri di cui 10 autobus elettrici ibridi per il servizio con i parcheggi scambiatori e nelle vie di alcuni villaggi selezionati (Mater Dei-Ta 'Qali, Paola-Xghajra-Paola), 153 autobus da dodici metri, e 46 autobus articolati per percorsi verso l'aeroporto Malta International Airport e lungo le direttrici principali, come quelli verso Sliema, e i terminal dei traghetti.\nIl nuovo sistema ha aumentato il numero dei posti a sedere disponibili sugli autobus da a , e portato il numero di fermate degli autobus a Malta a 850 pi\u00f9 altre 120 a Gozo.\nI principali vantaggi che sono derivati da questo radicale cambiamento sono stati illustrati alla popolazione nel dicembre 2010.\nIl parco autobus di allora era composto da autobus Mercedes-Benz Citaro G Euro V dello stesso tipo di quelli che la Arriva utilizza a Londra, nonch\u00e9 di vari mezzi comprati nuovi o presi in prestito da varie localit\u00e0 britanniche.\nAlcuni dei pi\u00f9 nuovi autobus dalla precedente gestione sono stati mantenuti anche nel nuovo sistema. \nLa rete riceve un sussidio di circa 6 milioni di euro all'anno. \nI passeggeri in possesso di carta d'identit\u00e0 maltese hanno una riduzione del 40% del prezzo dei loro biglietti grazie ad apposite tariffe agevolate, mentre i possessori di carta identit\u00e0 straniera (compresi i turisti) pagano la tariffa piena non scontata.\nTale pratica ha indotto la Commissione europea ad avviare un'inchiesta, poich\u00e9 l'articolazione dei prezzi a pi\u00f9 livelli viola le leggi UE sulla discriminazione.\nL'inizio del servizio svolto da Arriva, avvenuto il 3 luglio 2011, \u00e8 stato segnato da numerosi inconvenienti tra cui bus che partivano in ritardo e che non riuscivano a coprire i turni, tutto ci\u00f2 \u00e8 stato causato soprattutto dall'assenza di oltre settanta conducenti che erano per lo pi\u00f9 gli stessi del precedente sistema.\nCi\u00f2 ha portato ad alcune manifestazioni di protesta presso il nuovo capolinea degli autobus di Valletta e alle altre principali fermate in tutta Malta.\nDurante la prima settimana del nuovo sistema, fino a 180 conducenti, la maggior parte dei quali avevano gi\u00e0 lavorato sulla vecchia rete, non si sono presentati ai loro turni, \npoich\u00e9 il ricorso da parte di Arriva ai turni a rotazione non era contemplato dalle condizioni contrattuali. \nLe loro azioni hanno ricevuto molte critiche, come quelle del politico Emanuel Delia che ha accusato i conducenti di tentare di sabotare il servizio, affinch\u00e9 il nuovo sistema fosse abbandonato. \nArriva ha reagito trasferendo temporaneamente settanta conducenti dal Regno Unito e addestrando ulteriori conducenti maltesi per supplire i dipendenti mancanti. Alcuni servizi sono stati anche affidati in subappalto ad altre societ\u00e0.\nFinalmente un nuovo modello di turnazione \u00e8 entrato in vigore alla fine di luglio 2011. \nUna serie di modifiche alle nuove rotte in risposta alle critiche sono state annunciate il 23 luglio 2011 e attuate tra luglio e ottobre dello stesso anno.\nNell'agosto 2011, Arriva riconosce il sindacato \"Unione generale dei lavoratori\" come rappresentante dei suoi dipendenti nel Paese. \nUlteriori modifiche che hanno interessato 112 itinerari sono state attuate a partire dal mese di ottobre, dopo essere state annunciate dal ministro dei trasporti Austin Gatt, tra cui l'introduzione di pi\u00f9 autobus per La Valletta e il Mater Dei Hospital.\nArriva, tuttavia, non \u00e8 riuscita a raggiungere l'obiettivo di un servizio soddisfacente e redditizio (salvo sull'isola di Gozo, dove i residenti apprezzarono il servizio di Arriva), tanto che a fine dicembre 2013 aveva accumulato perdite per 50 milioni di Euro in soli due anni e mezzo di attivit\u00e0.\nFu particolare la storia dei mezzi Mercedes-Benz Citaro G ex Londra, i quali erano troppo grandi per molte strade dell'isola, che causarono diversi incidenti stradali e ingorghi in tutta l'isola. Arriva fu costretta a ritirarli dal servizio nell'agosto 2013 a seguito di vari incendi a mezzi avvenuti nei due giorni antecedenti. Un'indagine condotta dai meccanici di Transport Malta port\u00f2 alla luce un problema alla valvola di raffreddamento dei mezzi, problematica mai notata a Londra. In seguito al loro ritiro (e conseguente sequestro da parte di Transport Malta), Arriva si ritrov\u00f2 con 81 mezzi in meno, dovendo pagare di tasca propria gli operatori privati per garantire un pieno servizio. \nI Mercedes-Benz Citaro G vennero accantonati all'interno del park and ride di Floriana, oggi deposito principale di Malta Public Transport, fino al 2015, e vennero poi spostati in un'area privata di San Gwann, dove vennero successivamente demoliti.\nMalta Public Transport Services Limited (dal 1\u00ba gennaio 2014).\nIl 1\u00ba gennaio 2014 la Arriva ha cessato la sua attivit\u00e0 a Malta dopo che il governo maltese ha rinazionalizzato la rete di trasporti pubblici con il nome di \"Malta Public Transport\" con l'intenzione di procedere alla privatizzazione non appena fosse stato trovato un nuovo operatore privato.\nInizialmente gli autobus, i percorsi, la livrea e i biglietti sono rimasti gli stessi della Arriva, ma presto il logo Arriva sugli autobus \u00e8 stato rimosso. \nSono stati introdotti nuovi biglietti con il nome della nuova societ\u00e0, e ci sono stati alcuni cambiamenti minori ai percorsi. \nEntro l'aprile 2014, tre societ\u00e0 avevano presentato offerte per operare il servizio di autobus: la spagnola Autobuses Urbanos de Le\u00f3n, e le maltesi Gozo First e Island Buses Malta.\nNel maggio 2014 sono arrivati, per conto del rivenditore britannico Dawson's Rentals, a Malta undici nuovi autobus come prima parte di una nuova flotta di quarantacinque autobus che operano per la Malta Public Transport.\nSono stati messi in servizio nel giugno 2014, e sono dipinti di bianco con un piccolo logo della Malta Public Transport.\nAi primi di ottobre 2014 il governo ha scelto come gestore del servizio trasporto su gomma la Societ\u00e0 Autobuses Urbanos de Le\u00f3n, e anche se l'accordo deve ancora essere pienamente determinato e firmato, \u00e8 previsto che esso sia operativo nel gennaio 2015.\nDiventato operativo, Autobuses Urbanos de Leon cominci\u00f2 un'ingente campagna di rimodellamento dei servizi e delle tariffe, grazie all'emissione della Tallinja Card, una tessera nominale a credito creata su modello della londinese Oyster Card, disponibile per adulti, bambini (fino a 11 anni), studenti e residenti di Gozo. Mediante essa, le tariffe che i titolari pagano per due ore di validit\u00e0 sono \u20ac0.75/2h. \nNell'agosto e settembre 2015, furono consegnati a Malta 143 nuovi mezzi Otokar Vectio C prodotti in Turchia, ampliando cos\u00ec sostanzialmente la flotta. \nSuccessivamente, a dicembre 2015, il servizio fu completamente rimodellato, con nuove linee in servizio e modifica a vari servizi esistenti, creando pi\u00f9 collegamenti all'interno dell'isola. In particolare, il terminal bus di Mater Dei venne spostato all'Universit\u00e0 di Malta, ma tale decisione si rivel\u00f2 fallimentare a causa del crescente ingorgo stradale in quelle fermate, riportando quindi il capolinea a Mater Dei.\nNel 2016, arriv\u00f2 inoltre la prima consegna di mezzi Otokar Kent C, un lotto di 33 mezzi. Vennero anche introdotte per la stagione estiva le linee Tallinja Direct (numerate col prefisso TDxx); le quali collegano Sliema, St Julians e Bugibba con le principali localit\u00e0 balneari di Malta. Tali linee vennero riproposte anche l'anno seguente, diventando per\u00f2 linee permanenti (e non limitate alla stagione estiva) fino al 2020. \nNel 2017 e 2019 arrivarono altre forniture di mezzi Otokar Kent C portando il totale dei mezzi a 101. \nLa pandemia di Covid-19 a Malta port\u00f2 la compagnia a limitare il numero di passeggeri a bordo dei bus con il numero massimo di posti a sedere. Successivamente, nel maggio 2020 venne introdotto l'obbligo di indossare la mascherina. La frequenza \u00e8 stata anche abbassata. In compenso, altri 50 veicoli Otokar Kent C sono stati consegnati nel 2020.\nConservazione degli esemplari tradizionali.\nL'organizzazione \"Heritage Malta\", dopo la ristrutturazione della rete di autobus nel 2011, ha acquistato novanta autobus classici che attualmente sono in fase di restauro per riportarli al loro stato originale preservando le loro modifiche personalizzate. \nQuesto sforzo \u00e8 stato aiutato da esperti locali con molte parti fornite dai precedenti proprietari dei veicoli. \nUna volta terminato il restauro \u00e8 previsto che questi bus siano esposti in un costituendo museo del patrimonio industriale maltese. \nLe Poste di Malta hanno emesso una serie di 20 francobolli per commemorare il ritiro del servizio dei bus tradizionali di Malta il 2 luglio 2011, il giorno prima della ristrutturazione. \nI francobolli mostrano gli autobus maltesi nei diversi colori che si sono succeduti nelle varie epoche."}
{"id": "4613716", "revid": "287204", "url": "https://it.wikipedia.org/wiki?curid=4613716", "title": "Louise Field", "text": "Carriera.\nIn carriera ha vinto 2 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio misto all'Open di Francia nel 1990, in coppia con il connazionale Simon Youl."}
{"id": "4613721", "revid": "6923", "url": "https://it.wikipedia.org/wiki?curid=4613721", "title": "Vauxhall Victor", "text": "La Victor \u00e8 un'autovettura prodotta dalla casa britannica Vauxhall in varie serie dal 1957 al 1978.\nIl contesto.\nLa Victor fu un modello di medie dimensioni pensato per le famiglie che venne assemblato nel Regno Unito ed in Australia dalla Vauxhall. Il modello venne prodotto con il nome \"Victor\" dal 1957 al 1976, mentre dopo tale periodo fu commercializzato come \"VX\". La VX rest\u00f2 in produzione fino al 1978, quando fu sostituita dalla Carlton, che era un modello basato sulla Opel Rekord D. La Victor sostitu\u00ec invece la Wyvern. La Victor, verso la fine del periodo produttivo, venne ingrandita notevolmente, collocandosi in una fascia di mercato superiore. L'ultima serie della Victor, la FE, fu anche prodotta sotto licenza dalla Hindustan Motors in India negli anni ottanta e novanta. Questo modello indiano aveva installato un motore Isuzu.\nLa Victor fu anche venduta negli Stati Uniti (attraverso i concessionari Pontiac), in Canada, Australia, Nuova Zelanda, Sudafrica, Ceylon, India, Pakistan Malaysia, Thailandia e Singapore.\nIn Canada la Victor fu commercializzata sia come \"Victor\" (dove veniva venduta tramite i concessionari Pontiac e Buick) sia come \"Envoy\" (dove era distribuita grazie ai concessionari Chevrolet e Oldsmobile). Con la Victor, fu introdotto il primo modello Vauxhall versione familiare interamente progettato nel Regno Unito.\nLa Victor F (1957\u20131961).\nLa prima serie di Victor \u00e8 stata presentata il 28 febbraio 1957. Il modello aveva una costruzione a monoscocca e presentava una vasta superficie vetrata. Il corpo vettura derivava, perlomeno all'inizio, da quello della Chevrolet Belair del 1957. Anteriormente erano installati dei sedili a divanetto, e gli interni erano bicolore. L'allestimento \"Super\" prevedeva delle cromature applicate su varie parti della carrozzeria. Il modello era equipaggiato con un volante a due razze, due parasole ed aveva installato dei braccioli sulle portiere. Nel 1958 fu introdotta la versione familiare.\nIl motore disponibile era solo uno, vale a dire un quattro cilindri in linea a valvole in testa da 1,5 L di cilindrata che erogava 55 CV di potenza a 4.200 giri al minuto ed aveva installato un carburatore Zenith. Esso guadagn\u00f2 per\u00f2 una fama di motore poco affidabile. Questi furono gli anni in cui la Vauxhall modific\u00f2 i propri motori per poter permettere l'utilizzo di benzina ad alto numero di ottano\nLa Victor era dotata di un cambio manuale a tre rapporti sincronizzati che era comandato da una leva montata sul piantone dello sterzo. Le sospensioni anteriori erano indipendenti e comprendevano molle elicoidali, mentre quelle posteriori prevedevano un assale rigido, delle balestre ed una barra antirollio. Lo sterzo era a ricircolo di sfere. I freni erano idraulici a tamburo sulle quattro ruote.\nLa rivista specializzata \"The Motor\" prov\u00f2 una Victor Super berlina nel 1957. Venne registrata una velocit\u00e0 massima di 119,7\u00a0km/h ed un'accelerazione da 0 a 97\u00a0km/h di 28,1 secondi. Il consumo di carburante fu di 9,11\u00a0L/100\u00a0km. Il modello utilizzato nel test costava 758 sterline incluse le tasse. La versione familiare costava invece 931 sterline.\nNel 1959 la Victor fu aggiornata. Fu lanciata quindi una seconda serie, che era caratterizzata da una nuova linea non pi\u00f9 simile a quella della Chevrolet Belair. Durante il periodo in cui fu in produzione, emersero problemi di arrugginimento della carrozzeria.\nLa Victor FB e VX4/90 (1961\u20131964).\nNel 1961 fu lanciata la nuova generazione, la FB, il cui sviluppo tenne conto dei problemi di arrugginimento della serie precedente. Il primo anno di produzione fu anche esportata negli Stati Uniti. L'esportazione in questo mercato cess\u00f2 quasi subito quando la Pontiac, l'Oldsmobile e la Buick introdussero propri modelli compact. L'esportazione verso altri mercati per\u00f2 continu\u00f2. Per questo motivo, la Victor FB raggiunse nel 1964, quando fu tolta dal mercato, solo i 328.640 esemplari prodotti. Il corpo vettura di questa nuova generazione del modello non sub\u00ec l'influenza delle vetture statunitensi contemporanee.\nDa un punto di vista meccanico, la novit\u00e0 pi\u00f9 importante fu l'introduzione di un cambio manuale a quattro rapporti sincronizzati con leva montata sul pavimento. Questo cambio fu per\u00f2 opzionale. Come trasmissione standard, infatti, fu ancora offerto il cambio della serie precedente. All'inizio fu ancora offerto, come unico motore, il propulsore della generazione precedente, che fu per\u00f2 rivisto con l'aumento del rapporto di compressione e l'installazione di nuovi collettori. La potenza erogata sal\u00ec a 49,5 CV. Nel settembre 1963 la cilindrata del motore sal\u00ec da 1.508 cm\u00b3 a 1.594 cm\u00b3. L'aumento della cilindrata coincise con l'incremento del rapporto di compressione, che pass\u00f2 da 8,1:1 a 8,5:1. Ci\u00f2 fu dettato dall'ulteriore incremento del numero di ottano delle benzine, che arriv\u00f2 a 97. Il 1963 fu l'anno in cui vennero introdotte come opzioni delle ruote pi\u00f9 grandi ed i freni a disco anteriori. Con l'installazione di un motore pi\u00f9 grande, fu anche rivisto il frontale. Erano disponibili diverse opzioni per gli interni. Tra gli \"optional\", erano offerti anche l'impianto di riscaldamento, i fendinebbia, l'autoradio, i lavacristalli, le luci di retromarcia e le cinture di sicurezza.\nLa rivista specializzata \"The Motor\" prov\u00f2 una Victor Super con motore da 1.508 cm\u00b3 nel 1961. Venne registrata una velocit\u00e0 massima di 122,6 km/h ed un'accelerazione da 0 a 97\u00a0km/h di 22,6 secondi. Il consumo di carburante fu di 8,77\u00a0L/100\u00a0km. Il modello utilizzato nel test costava 798 sterline incluse le tasse.\nDi questa serie di Victor \u00e8 stata anche disponibile una versione sportiva, la VX4/90. Essa aveva in dotazione un carburatore doppio corpo ed un pi\u00f9 alto rapporto di compressione, che causavano l'aumento della potenza a 71\u00a0CV, oltre che il servofreno. Esteriormente, la versione VX4/90 si differenziava dalla Victor FB standard per la presenza di strisce colorate sulle fiancate, di una calandra differente e di fanali posteriori pi\u00f9 grandi. La VX4/90 era disponibile solo in versione berlina quattro porte.\nLa Victor FC e VX4/90 (1964\u20131967).\nLa Victor FC \u00e8 stata la prima Vauxhall ad utilizzare i finestrini laterali in vetro curvato. Questa tecnica costruttiva forn\u00ec un ampio spazio interno, in particolar modo nelle versioni familiari, che erano infatti note all'epoca per la spaziosit\u00e0 dell'abitacolo. Nonostante questo, il pubblico non apprezz\u00f2 molto la nuova serie, dato che preferiva lo stile della Victor FB. Come risposta, la Vauxhall applic\u00f2 al nome della Victor FC la sigla \"101\" per rimarcare le 101 novit\u00e0 che vennero introdotte sulla nuova serie. Era possibile avere sia i sedili anteriori a divanetto che singoli. Di conseguenza, al cambio manuale a tre rapporti con leva montata sul piantone dello sterzo, era aggiunta l'opzionale trasmissione manuale a quattro rapporti con leva installata sul pavimento. Tra le opzioni, era anche disponibile un cambio automatico \"Powerglide\" a due rapporti. Di derivazione statunitense fu anche l'opzionale autoradio montata in blocco al cruscotto. Un'altra caratteristica di questo tipo fu l'installazione degli indicatori di direzione laterali nel paraurti, caratteristica che poi venne utilizzata anche sulle Audi 100 e che era comune sulle auto statunitensi. Il disegno dei paraurti fu, per la prima volta su un modello britannico, incorporato in quello del corpo vettura. La calandra a tutta larghezza derivava poi da quella della Lincoln Continental.\nLa FC fu l'ultima Victor ad aver installato un motore a valvole in testa. L'unico propulsore disponibile fu quello da 1.594\u00a0cm\u00b3 gi\u00e0 installato sulla serie precedente. Derivata dalla FC fu la VX 4/90 (pronunciato \"VX four-ninety\"), che era una versione sportiva simile alla versione omonima della serie precedente. La VX4/90 aveva in dotazione una testata in lega, un pi\u00f9 alto rapporto di compressione, due carburatori doppio corpo \"Zenith 34IV\", sospensioni pi\u00f9 robuste e degli strumenti opzionali. Inoltre, la VX4/90 aveva in dotazione, tra le opzioni, un differenziale a scorrimento limitato, ma fu poco richiesto. La VX4/90 fu per\u00f2 oscurata dalla Ford Cortina GT, che era celebrata per le ottime prestazioni nei rally. La Victor FC regolare e la VX4/90 avevano un peso differente. La prima infatti pesava 995\u00a0kg, mentre la seconda 1.023\u00a0kg.\nLa rivista specializzata \"Autocar\" prov\u00f2 una Victor 101 Deluxe nel maggio del 1967. L'esemplare montava un cambio manuale a quattro rapporti ed un motore 1.595\u00a0cm\u00b3. Furono registrate una potenza di 66\u00a0CV ed una velocit\u00e0 di 130\u00a0km/h. Quest'ultima era in linea con le velocit\u00e0 massime della Austin A60 Cambridge e della Ford Cortina 1600 de luxe, che furono provate dalla stessa rivista poco prima del test della Victor. Durante la prova venne registrata un'accelerazione da 0 a 97\u00a0km/h di 20,4 secondi, che era una prestazione leggermente superiore rispetto a quella della Cambridge, ma leggermente inferiore a quella della Cortina. Il consumo di carburante registrato fu di 10,9\u00a0L/100\u00a0km.\nNel 1967 questa serie di Victor fu aggiornata.\nLa Victor FD e VX4/90 (1967\u20131972).\nLa nuova serie della Victor, la FD, fu lanciata sui mercati durante una crisi di valuta e in un momento in cui erano frequenti, nel Regno Unito, le agitazioni sindacali. Ci\u00f2 comport\u00f2 l'aumento dei prezzi ed il calo della qualit\u00e0 delle vetture prodotte.\nVennero introdotti due nuovi motori da 1.599 cm\u00b3 e 1.975 cm\u00b3 a valvole in testa che per\u00f2 soffrirono fin dall'inizio di alcuni problemi meccanici. Le sospensioni prevedevano un assale rigido, dei bracci longitudinali, una barra Panhard e delle molle elicoidali, che sostituirono le tradizionali balestre ed i doppi bracci oscillanti. La FD poteva essere ordinata con sedili singoli sia anteriori che posteriori. I cambi disponibili furono quattro. Furono infatti offerti dei cambi manuali a tre o quattro rapporti, e dei cambi automatici a tre rapporti. Per quanto riguarda questi ultimi, fino al 1969 sui motori a quattro cilindri venne montato il cambio \"Borg-Warner\" a tre rapporti, mentre la trasmissione \"Powerglide\" fu offerta dal 1968 sui motori a sei cilindri, mentre fu installato su tutti i modelli a partire dal 1969.\nNel febbraio del 1968 la Vauxhall lanci\u00f2 la Ventora, che era sostanzialmente una Victor FD a cui era installato il motore a sei cilindri da 3,3\u00a0L che era utilizzato sulle Cresta e Viscount. La Ventora offriva un propulsore che erogava 123 CV, quindi un valore di potenza nettamente superiore a quello sviluppato dal motore da 2 L della Victor (88\u00a0CV). Queste prestazioni premettevano alla Ventora di non avere concorrenti diretti sul mercato britannico, perlomeno considerando la fascia di prezzo (nel febbraio del 1968 la Ventora costava 1.102 sterline). Gli interni della Ventora erano ricchi e nella strumentazione era compreso il contagiri. Esteriormente, la Ventora era riconoscibile dagli pneumatici pi\u00f9 larghi e dalla calandra particolare. La Victor e la Ventora si differenziavano anche dal peso. La prima infatti pesava 1.052\u00a0kg, mentre la seconda 1.158\u00a0kg.\nIl maggio del 1968 vide il ritorno della versione familiare, ora basata sulle specifiche della Victor FD. Sulla familiare era possibile avere, similmente che sulla berlina, il motore da 1.599\u00a0cm\u00b3 oppure il propulsore 1.975\u00a0cm\u00b3. In aggiunta, era possibile ordinare anche il motore da 3.294\u00a0cm\u00b3 che era offerto sulla Vauxhall Cresta. La Victor familiare con il motore da 3.294\u00a0cm\u00b3 era la sola Victor con propulsore a sei cilindri offerta nel Regno Unito, sebbene la Ventora fosse sostanzialmente una Victor berlina con motore a sei cilindri, anche se possedeva un altro nome. Come sulla FD berlina, anche sulla Victor FD familiare era offerta di serie una trasmissione manuale a tre rapporti con leva sul piantone dello sterzo. Un cambio manuale a quattro rapporti con leva montata sul pavimento era disponibile tra gli \"optional\" per le versioni con motore a quattro cilindri, mentre era incluso nell'equipaggiamento standard della Victor quando il modello aveva installato il motore da 3.294\u00a0cm\u00b3.\nLe vendite della Victor FD furono inferiori a quelle della Victor FC sebbene la prima fosse stata in produzione per un periodo di tempo pi\u00f9 lungo rispetto alla seconda. I bassi volumi produttivi furono la conseguenza di un lungo sciopero dei lavoratori della Vauxhall che avvenne nel 1970 e l'abbandono di alcuni mercati dove la Victor era esportata, come in Canada, oppure prodotta, come in Nuova Zelanda.\nLa Victor FD era disponibile in Nuova Zelanda con il motore da 3,3 L, dove era venduta con il nome di Victor 3300 (pi\u00f9 tardi 3300SL). Era possibile anche ottenerla con i motori da 1,6 L e 2 L. Erano principalmente offerte le berline, dato che le familiari erano raramente ordinate. I cambi disponibili erano due, una trasmissione manuale a quattro rapporti oppure un cambio automatico \"Powerglide\" a due marce. La Victor neozelandese possedeva la calandra della Ventora. Verso la fine della produzione, fu disponibile il cambio Holden \"Trimatic\". Era possibile ordinare sia sedili singoli che a divanetto.\nDerivata dalla Ventora fu la concept car \"Black Prince\", che venne costruita dalla Gordon-Keeble nel 1971. Il modello utilizzava il telaio della Victor FD ed aveva installato un motore Chevrolet V8 da 5,4 L di cilindrata, un cambio ZF a cinque rapporti ed un differenziale a scorrimento limitato. Nel 1972 fu lanciata sui mercati.\nAnche per questa serie di Victor fu commercializzata la versione VX4/90.\nLa Victor FE e VX4/90 (1972\u20131976).\nL'ultima serie della Victor, la FE, venne lanciata nel marzo del 1972 e fu in produzione fino al 1976. La nuova Victor era leggermente pi\u00f9 grande rispetto alla serie precedente, e ci\u00f2 si tradusse anche in un maggior spazio nell'abitacolo. La versione familiare possedeva una distribuzione del peso che era 50/50.\nDi serie era installato un cambio manuale a quattro rapporti, il quale era gi\u00e0 stato offerto sulla serie precedente, ma tra le opzioni. Era disponibile, come \"optional\", anche il cambio automatico. L'offerta prevedeva tre motori che avevano una cilindrata, rispettivamente, di 1.759 cm\u00b3, 2.279 cm\u00b3 e 3.294 cm\u00b3. I primi due erano a quattro cilindri in linea con distribuzione monoalbero, mentre l'ultimo possedeva una configurazione, sempre in linea, ma da sei cilindri. Il motore da 3,3 L era a valvole in testa. Questi motori derivavano da quelli della serie precedente. Rispetto a questi ultimi, vennero per\u00f2 ingranditi. Per un breve periodo, il motore a sei cilindri fu utilizzato sulla Ventora e sulla 3300SL.\nLo schema generale delle sospensioni rimase quasi invariato. I cambiamenti compresero l'installazione di una barra antirollio. Inoltre, le sospensioni posteriori furono modificate per compensare la tendenza del modello a sottosterzare. Lo sterzo era a cremagliera, mentre la linea ricordava parecchio quella della Opel Rekord D.\nAnche questa serie di Victor fu disponibile nella versione VX4/90.\nLa Victor FE fu tra le ultime Vauxhall ad avere un progetto proprio, cio\u00e8 indipendente dai modelli Opel. Infatti, a causa della crisi energetica del 1973, del calo delle esportazioni e del peggioramento dell'immagine della Vauxhall che coinvolse il marchio durante gli anni settanta, le vendite della FE crollarono a 55.000 esemplari. Ci\u00f2 port\u00f2 la General Motors a cambiare strategia, legando il marchio Vauxhall sempre di pi\u00f9 alla Opel. La Victor FE fu poi rinominata, nel 1976, Vauxhall VX.\nLa Vauxhall VX (1976\u20131978).\nNel 1976 la Victor FE, in occasione di un aggiornamento stilistico e tecnico, cambi\u00f2 nome in \"VX\". La VX era riconoscibile dalla nuova calandra e dai fanali rinnovati, nonch\u00e9 dai nuovi interni.. In particolare la VX era disponibile in due versioni, il cui nome era associato al motore montato. Erano infatti offerte la VX1800 e la VX2300. Quest'ultima sostitu\u00ec la Ventora come vettura ammiraglia del marchio. Prima della Ventora, l'ammiraglia della Vauxhall era la Cresta, che usc\u00ec di produzione nel 1972.\nI miglioramenti degli interni sulla VX non si fermavano ai materiali, ma coinvolsero anche la strumentazione. Nell'equipaggiamento di serie ora erano anche comprese le cinture di sicurezza. Per quanto riguarda i motori, essi derivavano da quelli installati sulla Victor. Furono per\u00f2 aggiornati, ed il motore da 1,8 L ora erogava 88\u00a0CV contro i 77\u00a0CV del propulsore della Victor. I cambiamenti portarono ad un aumento del peso del motore, ma senza penalizzare le prestazioni. I modelli che avevano installato il motore da 1,8\u00a0L erano infatti in grado di raggiungere la velocit\u00e0 massima di 161\u00a0km/h, contro i 143\u00a0km/h degli omologhi modelli Victor.\nDopo l'uscita di scena della Cresta, l'ultimo modello Vauxhall a montare un motore a sei cilindri fu la Ventora. La VX non eredit\u00f2 per\u00f2 questo propulsore, e mont\u00f2 solo motori a quattro cilindri.\nVenne reintrodotta la VX 4/90. Questa volta per\u00f2 il modello sportivo derivava dalla VX. Esso montava un cambio Getrag a cinque rapporti ed inizialmente venne destinato esclusivamente alle esportazioni in Europa. La VX 4/90 aveva in dotazione una versione modificata del motore da 2,3\u00a0L, che comprendeva un carburatore doppio corpo e che sviluppava 116\u00a0CV di potenza. Venne anche realizzato un prototipo con motore ad iniezione, ma non and\u00f2 mai in produzione di serie. Il modello era dotato fari anteriori alogeni e di fendinebbia. Inoltre, venne migliorato l'isolamento acustico grazie all'installazione di materiale fonoassorbente aggiuntivo. I finestrini laterali vennero oscurati, mentre i colori disponibili per la carrozzeria erano quattro.\nNel 1978 la VX usc\u00ec di produzione, venendo sostituita dalla Vauxhall Carlton.\nLa \"Big Bertha\" e la \"Baby Bertha\".\nUna versione speciale della Victor \u00e8 stata costruita nel 1974 come esemplare one-off. Venne soprannominata \"Big Bertha\" e montava un motore V8 da 5 L. Fu impiegata nelle competizioni con poco successo. Infatti, il modello era troppo pesante ed aveva problemi di maneggevolezza. Nelle gare fu generalmente guidato da Gerry Marshall.\nDopo questi risultati deludenti, la Vauxhall decise di costruire un nuovo modello. Questa nuova vettura deriv\u00f2 dalla Big Bertha, ma fu realizzata su un telaio pi\u00f9 corto. Il motore installato fu quello della Big Bertha. Il nuovo modello, soprannominato \"Baby Bertha\", ebbe invece successo nelle competizioni e domin\u00f2 le gare fino al 1977, cio\u00e8 fino al ritiro della Vauxhall dai rally."}
{"id": "4613723", "revid": "1543377", "url": "https://it.wikipedia.org/wiki?curid=4613723", "title": "J\u00f6rg Friedrich", "text": "Biografia.\nStudia all'Universit\u00e0 di Stoccarda, dove consegue la laurea in Architettura nel 1979 e prosegue gli studi nelle Universit\u00e0 di Perugia e Siena. Lavora dapprima come libero professionista presso il prof. Peter Poelzig a Berlino e il prof. Joachim Schurmann a Colonia; successivamente, nel 1980, insieme con B. Sammek, J. B\u00f6ge e I. Lindner, fonda uno studio d'architettura, prima a Venezia ed in seguito ad Amburgo.\nNel 1986 avvia lo studio autonomo \"pfp-architekten\", di impronta decisamente pi\u00f9 internazionale, con sede ad Amburgo e dipendenze prima a D\u00fcsseldorf poi anche a Genova e a Roma. Nel 2008 fonda un ulteriore studio con il nome \"pfp-planungs GmbH\".\nTra il 1983 e il 1986 \u00e8 docente all'Istituto di Storia dell'Arte dell'Universit\u00e0 di Amburgo e al Max Planck Institut di Roma (Biblioteca Hertziana) presso il prof. Luitpold Frommel, con il quale collabora a ricerche su Michelangelo e Sangallo. Dopo il periodo di studi all'Accademia Tedesca Villa Massimo a Roma ottiene nel 1987 la cattedra di progettazione Architettonica e Storia dell'Architettura all'Universit\u00e0 di Amburgo ed in seguito alla LUH (Universit\u00e0 \u201cLeibniz\u201d di Hannover).\nNel 1990 \u00e8 chiamato alla \"Freie Akademie der K\u00fcnste\" ad Amburgo e nel 1996 entra a far parte della Commissione \"Kunst im \u00f6ffentlichen Raum\" come direttore della sezione \"Baukunst\". Nel 2006 \u00e8 membro del \"Kuratorium zum Fritz Schumacher Preis\" di Amburgo, ed \u00e8 in seguito socio della \"Dramaturgische Gesellschaft\" e della \"Stiftung Baukultur\", entrambe di Berlino.\nPresiede innumerevoli giurie oltre che conferenze e workshop internazionali (Universit\u00e0 di Reggio Calabria, Kestner Gesellschaft Hannover \u201cRadical City Vision\u201d, Universit\u00e0 degli Studi di Roma Tre, solo per citarne alcune). Nel 2002 partecipa con i suoi studenti alla Biennale di Architettura di Venezia e nel 2005 fa parte della Commissione di valutazione dell'Accademia di Architettura di Mendrisio.\nNel 2013 viene eletto preside della Facolt\u00e0 di Architettura e del Paesaggio all'Universit\u00e0 \u201cLeibniz\u201d di Hannover.\nIl prof. J\u00f6rg Friedrich vive e lavora tra Amburgo e Roma."}
{"id": "4613726", "revid": "58894", "url": "https://it.wikipedia.org/wiki?curid=4613726", "title": "Alluvioni esplosive", "text": ""}
{"id": "4613728", "revid": "126257", "url": "https://it.wikipedia.org/wiki?curid=4613728", "title": "Vauxhall VX", "text": ""}
{"id": "4613729", "revid": "126257", "url": "https://it.wikipedia.org/wiki?curid=4613729", "title": "Vauxhall VX1800", "text": ""}
{"id": "4613730", "revid": "126257", "url": "https://it.wikipedia.org/wiki?curid=4613730", "title": "Vauxhall VX2300", "text": ""}
{"id": "4613738", "revid": "126257", "url": "https://it.wikipedia.org/wiki?curid=4613738", "title": "Vauxhall Ventora", "text": ""}
{"id": "4613739", "revid": "767487", "url": "https://it.wikipedia.org/wiki?curid=4613739", "title": "Il promontorio di Annie", "text": "Il promontorio di Annie (\"Annie's Point\") \u00e8 un film del 2005 diretto da Michael Switzer.\nTrama.\nAnnie, vedova cerca di esaudire il sogno di suo marito, il quale desiderava che le sue ceneri venissero gettate nel promontorio, che i due avevano visitato, ma il figlio \u00e8 contrario. La donna scopre che il suo cuore fa capricci e deve essere operata, e prima di questa operazione decide di partire con sua nipote Ella. Alla fine del viaggio Annie getta le ceneri del marito sul promontorio,"}
{"id": "4613741", "revid": "228587", "url": "https://it.wikipedia.org/wiki?curid=4613741", "title": "Gaio Sempronio Bleso", "text": "Biografia.\nFu eletto console per la prima volta nel 253 a.C. con Gneo Servilio Cepione durante la prima guerra punica. Assieme al collega fu al comando di una flotta di 260 navi, che comp\u00ec una serie di incursioni lungo la costa africana, con cui riusc\u00ec ad ottenere un grande bottino, anche se non vi furono scontri degni di nota.\nQuando per\u00f2 si fermarono nel Golfo della Piccola Sirte, a causa della inesperienza dei piloti, le navi romane si arenarono e poterono riprendere il mare solo al ritorno della marea, dopo aver gettato tutto il bottino in mare.\nQuesto disastro li indusse a ritornare in Sicilia, ma nel loro viaggio da l\u00ec verso l'Italia al largo di Capo Palinuro si imbatterono in una tremenda tempesta, nella quale affondarono ben 150 navi. Nonostante queste disavventure, entrambi i consoli ottennero il trionfo per i loro successi in Africa, come riportato dai Fasti consulares.\nBleso fu eletto console una seconda volta nel 244 a.C. con Aulo Manlio Torquato Attico, anno in cui fu fondata una nuova colonia nei pressi di Brundisium.\nNel 211 a.C., Sempronio Bleso (probabilmente il figlio del consolare, che portava lo stesso nome del padre) accus\u00f2 il pretore, Gneo Fulvio Flacco, di fronte al popolo romano di aver perso la sua armata nella battaglia di \"Herdonia\" (212 a.C.), per aver corrotto i suoi soldati con ogni sorta di vizi, prima di darli in pasto al nemico cartaginese. Secondo l'accusa egli avrebbe fatto s\u00ec che questi soldati fossero diventati arroganti, turbolenti verso gli alleati, vili ed imbelli di fronte al nemico. In un primo momento Flacco cerc\u00f2 di addossare la colpa ai soldati, ma ulteriori indagini dimostrarono la sua colpevolezza. Cerc\u00f2, quindi, di ottenere l'aiuto del fratello, Quinto Fulvio Flacco, che era allora nel pieno della gloria, impegnato nell'assedio di Capua. Alla fine, per evitare la possibile pena di morte in caso di processo, Gneo prefer\u00ec andare a Tarquinia in esilio volontario.\nSappiamo da Livio che, quando Fulvio Flacco divenne dittatore (fine del 210 a.C.), quest'ultimo, una volta rientrato a Roma, mand\u00f2 presso l'esercito della provincia d'Etruria il suo legato Sempronio Bleso a sostituire il propretore Gaio Calpurnio, al quale invece affid\u00f2 il comando del suo esercito a Capua."}
{"id": "4613743", "revid": "126257", "url": "https://it.wikipedia.org/wiki?curid=4613743", "title": "Vauxhall VX4/90", "text": ""}
{"id": "4613745", "revid": "767487", "url": "https://it.wikipedia.org/wiki?curid=4613745", "title": "The Little Deceiver", "text": "The Little Deceiver \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche USA il 15 giugno 1915."}
{"id": "4613764", "revid": "287204", "url": "https://it.wikipedia.org/wiki?curid=4613764", "title": "Associazione Calcio Legnano 1956-1957", "text": "Questa voce raccoglie le informazioni riguardanti lAssociazione Calcio Legnano nelle competizioni ufficiali della stagione 1956-1957.\nStagione.\nA causa del deludente campionato precedente, c'\u00e8 un cambio della guardia al vertice della societ\u00e0: il commissario reggente Giuseppe Mario Perozzi lascia spazio a Davide Casero, che viene eletto commissario straordinario. La rosa non subisce variazioni importanti, nonostante le evidenti difficolt\u00e0 finanziarie: nonostante queste ultime, viene deciso di non vendere i pezzi migliori. Tra gli atleti pi\u00f9 importanti, sono ceduti solamente il difensore Franco Pian e l'attaccante Alfredo Pastore. Acquisti degni di nota non ce ne sono: vengono solamente promossi in prima squadra alcuni promettenti giovani dalla primavera come il centrocampista Ernesto Castano, che far\u00e0 poi un'ottima carriera nella Juventus, e l'attaccante Adelio Crespi.\nNella stagione 1956-1957 il Legnano disputa il quindicesimo campionato di Serie B della sua storia. La stagione \u00e8 pessima e si conclude con il 18\u00ba e ultimo posto a 23 punti, a cinque lunghezze dal , prima delle squadre che si salvano. Il Legnano retrocede quindi in Serie C: questo \u00e8 l'ultimo campionato di Serie B disputato dai \"Lilla\".\nOrganigramma societario.\nArea direttiva\nArea tecnica"}
{"id": "4613766", "revid": "767487", "url": "https://it.wikipedia.org/wiki?curid=4613766", "title": "Broncho Billy and the Land Grabber", "text": "Broncho Billy and the Land Grabber \u00e8 un cortometraggio muto del 1915 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 18 giugno 1915."}
{"id": "4613779", "revid": "729019", "url": "https://it.wikipedia.org/wiki?curid=4613779", "title": "James Graham, I marchese di Montrose", "text": "Le sue \"spettacolari\" vittorie sono ricordate, nella storia militare, per la loro brillantezza tattica.\nBiografia.\nEra il pi\u00f9 giovane di sei figli e l'unico maschio di John Graham, IV conte di Montrose, e di sua moglie, Lady Margaret Ruthven, figlia di William Ruthven, I conte di Gowrie. Studi\u00f2 nel collegio di Glasgow sotto William Forrett, che in seguito fu l'istitutore dei suoi figli.\nNel 1626 successe al padre. In seguito studi\u00f2 al St Salvator's College, alla Universit\u00e0 di St. Andrews.\nCovenati.\nNel 1638, una resistenza si diffuse in tutto il paese, alla fine si conclude con le Guerre dei Vescovi. Firm\u00f2 il Patto nazionale, ed \u00e8 stato inviato a reprimere l'opposizione che sorse intorno ad Aberdeen. Insieme a William Keith, VII conte Marischal guid\u00f2 una forza di 9.000 uomini in tutto il Causey Mounth per attaccare i sostenitori del re a Bridge of Dee.\nNel luglio 1639 firm\u00f2 il Trattato di Berwick.\nGuerre dei tre regni.\nIl re lo cre\u00f2, nel 1644, marchese e lo nomin\u00f2 Lord Luogotenente di Scozia. Un anno dopo, nel 1645, il re lo nomin\u00f2 capitano generale. Le sue campagne militari furono combattute in modo rapido e utilizzava l'elemento sorpresa per sconfiggere i suoi avversari, anche quando era in inferiorit\u00e0 numerica.\nLa sua carriera di vittorie \u00e8 stata coronata dalla grande battaglia di Kilsyth, il 15 agosto 1645. Nel settembre 1646 si imbarc\u00f2 per la Norvegia.\nNel marzo 1650 sbarc\u00f2 sulle isole Orcadi a prese il comando di una piccola forza. Attraversando la terraferma, ha cercato invano di sollevare i clan, e il 27 aprile \u00e8 stato sorpreso e indirizzato alla battaglia di Carbisdale nel Ross-shire. Fu catturato e imprigionato a Edimburgo, e il 20 maggio condannato a morte dal parlamento. Fu impiccato il 21, con la biografia elogiativa di Wishart intorno al collo. La sua testa venne posta sul punto pi\u00f9 alto della Old Tolbooth, una struttura municipale appena fuori dalla cattedrale di St Giles dove rimase dal 1650 al 1661, mentre il suo braccio destro venne appeso ai cancelli della citt\u00e0 di Dundee e poi portato in Inghilterra, senza mai venire sepolto col resto del corpo.\nIl 7 gennaio 1661, dopo la riabilitazione ufficiale della sua memoria, il corpo del duca venne recuperato, riunito per quanto possibile e venne celebrato il suo funerale ufficiale e la sua tomba collocata dentro la St Giles Cathedral. Il torso mutilato del duca venne recuperato presso la prigione di Burgh Muir dove era stato sepolto e venne portato in processione, avvolto da un sotto un baldacchino di velluto sino a Tolbooth, dove venne recuperata la sua testa prima che la processione continuasse verso Holyrood Abbey. Il diarista John Nicoll, che prese parte all'evento, scrisse cos\u00ec di suo pugno:\nGli altri arti del marchese di Montrose vennero recuperati dalle citt\u00e0 dove erano stati inviati come monito (Glasgow, Perth, Stirling e Aberdeen) e posti insieme nella sua bara. L'11 maggio 1661 si tenne il funerale ufficiale nella chiesa di St. Giles.\nSecondo la tradizione, normalmente dopo l'esecuzione, il corpo del condannato veniva restituito alla famiglia, ma dal momento che James Graham era morto scomunicato e per questo venne sepolto in terra comune. Nel 1650, ad ogni modo, gi\u00e0 nel 1650, sua nipote lady Napier, invi\u00f2 un uomo di notte a rimuovere il cuore del duca dal suo corpo e questo venne conservato in una scatola in filigrana d'oro (dono del doge di Venezia) e conservato per diverse generazioni dalla famiglia Napier sino a quando non and\u00f2 perduta nel bel mezzo della confusione della rivoluzione francese.\nMatrimonio.\nSpos\u00f2, il 10 novembre 1629, Magdalene Carnegie (?-1645), figlia di David Carnegie, I conte di Southesk e di Margaret Lindsay. Ebbero due figli:"}
{"id": "4613785", "revid": "838137", "url": "https://it.wikipedia.org/wiki?curid=4613785", "title": "Enrico Carfagnini", "text": "Biografia.\nSacerdote e missionario.\nNacque nella diocesi di Sulmona-Valva e gli fu imposto il nome di Nunzio, poich\u00e9 nato nel giorno dell'Annunciazione; a sette anni rimase orfano di madre; dopo aver superato le avversit\u00e0 del padre indoss\u00f2 l'abito dei frati minori francescani. Ad anni diciannove perse il padre Liborio; intraprese gli studi teologici, filosofici e religiosi sotto la guida di un padre francescano.\nNel 1846 fu ordinato sacerdote; nell'aprile dello stesso anno intraprese un viaggio in America del Nord, attraversando la Francia, l'Inghilterra e poi l'Atlantico; fu accolto dal vescovo di Harbour Grace John Dalton.\nIn pochi anni si dimostr\u00f2 una persona con molte capacit\u00e0 intellettive e morali e fu grazie al suo operato che riusc\u00ec a far erigere una grande chiesa a croce latina nella sua diocesi; tuttavia le difficolt\u00e0 non furono poche in quanto il presbitero non conosceva ancora l'inglese e dovette provvedere autonomamente; percorse moltissimi chilometri per evangelizzare e diffondere la parola di Dio. Nel 1869 la cattedrale da lui voluta fu ufficialmente completata, ma nello stesso anno mor\u00ec il vescovo Dalton; questo spinse Carfagnini a far ritorno in Italia. Appena ritornato papa Pio IX lo nomin\u00f2 vescovo di Harbour Grace. Ritorn\u00f2 in America e fu consacrato dal cardinale Paul Cullen.\nVescovo di Gallipoli e arcivescovo di Cio.\nNel concistoro del 1880 papa Leone XIII lo nomin\u00f2 pastore della diocesi gallipolina; fu costretto cos\u00ec ad abbandonare la diocesi americana. Nel 1898 fu promosso arcivescovo titolare di Cio; mantenne la carica di amministratore della diocesi salentina fino alla nomina del nuovo vescovo Gaetano Muller.\nGenealogia episcopale.\nLa genealogia episcopale \u00e8:"}
{"id": "4613801", "revid": "1305887", "url": "https://it.wikipedia.org/wiki?curid=4613801", "title": "Johnny Blaze", "text": ""}
{"id": "4613808", "revid": "1543377", "url": "https://it.wikipedia.org/wiki?curid=4613808", "title": "Basil Cave", "text": " Era il figlio di Thomas Cave, un Deputato liberale e uno dei suoi fratelli era George Cave che sarebbe diventato un Conservatore e un Visconte. Cave lavor\u00f2 per il Foreign Office come funzionario, e fu nominato viceconsole dell'Africa orientale britannica nel 1891. Nel 1893 egli fu posto al comando di un certo numero di soldati durante i disordini civili a Zanzibar, e nel 1895 fu nominato Console per il paese. Nel 1896, poich\u00e9 era assente Il console generale, AH Hardinge, Cave fu incaricato di trattare con l'usurpatore Khalid bin Barghash, che a seguito della morte dello zio si era proclamato sultano senza il permesso del governo inglese. Al 38\u00ba minuto dall'inizio dei combattimenti, il conflitto, la pi\u00f9 breve guerra della storia, termin\u00f2 con la vittoria della Gran Bretagna e l'incoronazione di Hamoud bin Mohammed.\nCave fu ricompensato con l'ordine del Bagno nel 1897. Nel 1903 ricevette la promozione a console generale, ma fu impopolare poich\u00e9 emise ordini che provocarono un ammutinamento dell'esercito del sultano nel 1907. Lasci\u00f2 il paese nel 1909, e venne inviato in Algeria dove si dice che abbia lavorato duramente per \"rafforzare l'amicizia tra i francesi e i popoli britannici\". Cave fu anche decorato con l'ordine di San Michele e San Giorgio nel 1925 e fu anche membro della Royal Geographical Society."}
{"id": "4613809", "revid": "1305772", "url": "https://it.wikipedia.org/wiki?curid=4613809", "title": "Bill McKibben", "text": "Ha scritto molto sui cambiamenti climatici, tanto che nel 2010 il Boston Globe lo ha definito \"probabilmente l'ambientalista pi\u00f9 influente della nazione\" . \nNel 2009 ha contribuito a fondare l'organizzazione mondiale per il clima 350.org.\nNel 2014, \u00e8 insignito del Right Livelihood Award a fianco di Edward Snowden.\n\"Bill McKibben, a co-founder of the global climate movement 350.org, said Francis \u201cis not just a moral arbiter. He's also a canny observer of world politics.\u201d With the encyclical, \u201che's demonstrating that the time has come for the world to act. There's enough consensus \u2014 or there will be once he's done \u2014 for the world's leaders to finally, really, get to work.\u201d\""}
{"id": "4613810", "revid": "767487", "url": "https://it.wikipedia.org/wiki?curid=4613810", "title": "The White Sister (film 1915)", "text": "The White Sister \u00e8 un film del 1915 di Fred E. Wright tratto dall'omonimo romanzo scritto da Francis Marion Crawford nel 1909.\nTrama.\nAngela Chiaromonte, una giovane aristocratica, credendo che il fidanzato sia morto nella grande guerra decide di entrare in convento. Quando lui invece ritorna lei sceglier\u00e0 di restare suora.\nDistribuzione.\nDistribuito dalla V-L-S-E, il film usc\u00ec nelle sale cinematografiche statunitensi il 21 Giugno 1915."}
{"id": "4613815", "revid": "1318658", "url": "https://it.wikipedia.org/wiki?curid=4613815", "title": "Nacer Khemir", "text": "Carriera.\nFin da piccolo, Khemir \u00e8 stato affascinato dalla cultura classica araba e dai racconti arabi, in particolare \u00e8 stato influenzato da \"Le mille e una notte\". Ha iniziato la carriera come pittore, scultore e scrittore, proseguendo comunque questo percorso nel corso degli anni. Le sue opere sono state esposte al Centro Georges Pompidou e alla \"Fiera del Libro\" di Montreuil (Senna-Saint-Denis).\nNel 1966 gli \u00e8 stata rilasciata una borsa di studio dall'UNESCO per studiare cinema a Parigi. Nel 1975 completa il suo primo film documentario \"L'Histoire du pays du Bon Dieu\", girato nella sua citt\u00e0 natale, utilizzando le tematiche del deserto e le sfumature spirituali che avrebbero poi avuto rilievo nelle sue opere successive.\nNel 1982 e nel 1988 ha raccontato \"Le mille e una notte\" al Th\u00e9\u00e2tre National de Chotaill.\nNel 1984 usc\u00ec il suo primo film della cosiddetta \"Trilogia del Deserto\", \"I figli delle mille e una notte\", ricevendo riconoscimenti internazionali, come il premio \"Grand Prix\" al Festival des 3 Continents. Il secondo film \"La collana perduta della colomba\", usc\u00ec nel 1991 e ricevette, tra gli altri, il \"Premio speciale della giuria\" al Festival del film Locarno. Nel 2005 usc\u00ec il terzo film della trilogia, \"Bab'Aziz\", presentato fuori concorso al 23\u00b0 Torino Film Festival.\nHa pubblicato diversi libri, tra cui alcuni per bambini, e ha lavorato anche per le TV svizzere, francesi e tunisine."}
{"id": "4613823", "revid": "21880", "url": "https://it.wikipedia.org/wiki?curid=4613823", "title": "Agulhas", "text": ""}
{"id": "4613824", "revid": "838137", "url": "https://it.wikipedia.org/wiki?curid=4613824", "title": "Canoa/kayak ai XVII Giochi del Mediterraneo - K1 500 metri femminile", "text": "Le gare di canoa/kayak nella categoria K1 500 metri femminile si sono tenute il 28 giugno 2013 alla Seyhan Baraj G\u00f6l\u00fc di Adana.\nRisultati.\nLe 7 atlete disputano direttamente la finale"}
{"id": "4613829", "revid": "124123", "url": "https://it.wikipedia.org/wiki?curid=4613829", "title": "Thomas Cave", "text": "Carriera politica.\nCave fu eletto per la circoscrizione parlamentare di Barnstaple nel 1865, un posto che tenne fino al 1880. Serv\u00ec anche come sceriffo di Londra tra il 1863 e il 1864 e fu un giudice di pace per Surrey.\nFamiglia.\nCave spos\u00f2 Elisabetta, figlia di Jasper Shallcrass, nel 1849. Ebbero cinque figli, tra cui il lord cancelliere George Cave, I visconte Cave e Basil Cave, console generale a Zanzibar e Algeri, e cinque figlie. Cave mor\u00ec nel novembre 1894, all'et\u00e0 di 69 anni. Elizabeth gli sopravvisse per pi\u00f9 di 30 anni e mor\u00ec nel novembre 1925."}
{"id": "4613832", "revid": "178779", "url": "https://it.wikipedia.org/wiki?curid=4613832", "title": "Campionato svizzero di hockey su ghiaccio 1947-1948", "text": ""}
{"id": "4613833", "revid": "178779", "url": "https://it.wikipedia.org/wiki?curid=4613833", "title": "Campionato svizzero di hockey su ghiaccio 1948-1949", "text": ""}
{"id": "4613835", "revid": "178779", "url": "https://it.wikipedia.org/wiki?curid=4613835", "title": "Campionato svizzero di hockey su ghiaccio 1949-1950", "text": ""}
{"id": "4613836", "revid": "178779", "url": "https://it.wikipedia.org/wiki?curid=4613836", "title": "Campionato svizzero di hockey su ghiaccio 1950-1951", "text": ""}
{"id": "4613837", "revid": "178779", "url": "https://it.wikipedia.org/wiki?curid=4613837", "title": "Campionato svizzero di hockey su ghiaccio 1952-1953", "text": ""}
{"id": "4613838", "revid": "178779", "url": "https://it.wikipedia.org/wiki?curid=4613838", "title": "Campionato svizzero di hockey su ghiaccio 1953-1954", "text": ""}
{"id": "4613840", "revid": "178779", "url": "https://it.wikipedia.org/wiki?curid=4613840", "title": "Campionato svizzero di hockey su ghiaccio 1951-1952", "text": ""}
{"id": "4613841", "revid": "178779", "url": "https://it.wikipedia.org/wiki?curid=4613841", "title": "Campionato svizzero di hockey su ghiaccio 1954-1955", "text": ""}
{"id": "4613842", "revid": "178779", "url": "https://it.wikipedia.org/wiki?curid=4613842", "title": "Campionato svizzero di hockey su ghiaccio 1955-1956", "text": ""}
{"id": "4613843", "revid": "178779", "url": "https://it.wikipedia.org/wiki?curid=4613843", "title": "Campionato svizzero di hockey su ghiaccio 1956-1957", "text": ""}
{"id": "4613844", "revid": "178779", "url": "https://it.wikipedia.org/wiki?curid=4613844", "title": "Campionato svizzero di hockey su ghiaccio 1957-1958", "text": ""}
{"id": "4613846", "revid": "838137", "url": "https://it.wikipedia.org/wiki?curid=4613846", "title": "Canoa/kayak ai XVII Giochi del Mediterraneo - K2 1000 metri maschile", "text": "Le gare di canoa/kayak nella categoria K2 1000 metri maschile si sono tenute il 28 giugno 2013 alla Seyhan Baraj G\u00f6l\u00fc di Adana.\nRisultati.\nLe 7 canoe disputano direttamente la finale"}
{"id": "4613847", "revid": "178779", "url": "https://it.wikipedia.org/wiki?curid=4613847", "title": "Campionato svizzero di hockey su ghiaccio 1958-1959", "text": ""}
{"id": "4613850", "revid": "287204", "url": "https://it.wikipedia.org/wiki?curid=4613850", "title": "Pangoro", "text": ""}
{"id": "4613851", "revid": "287204", "url": "https://it.wikipedia.org/wiki?curid=4613851", "title": "Inkay", "text": ""}
{"id": "4613853", "revid": "287204", "url": "https://it.wikipedia.org/wiki?curid=4613853", "title": "Malamar", "text": ""}
{"id": "4613854", "revid": "287204", "url": "https://it.wikipedia.org/wiki?curid=4613854", "title": "Swirlix", "text": ""}
{"id": "4613855", "revid": "287204", "url": "https://it.wikipedia.org/wiki?curid=4613855", "title": "Spritzee", "text": ""}
{"id": "4613857", "revid": "767487", "url": "https://it.wikipedia.org/wiki?curid=4613857", "title": "Qualificazioni al Campionato africano femminile di pallacanestro 2007", "text": "Le qualificazioni per il Campionato africano di pallacanestro femminile 2007 misero in palio 7 posti per gli Campionati africani 2007 che si tennero in Senegal.\nQualificate.\nNazione ospitante:\nGrazie ai risultati della precedente edizione:\nEliminatorie Zona I.\nTorneo non disputato. Qualificata \nEliminatorie Zona II.\nTorneo non disputato. Qualificata .\nEliminatorie Zona IV.\nTorneo non disputato. qualificata\nEliminatorie Zona VII.\nTorneo non disputato. qualificata come unica partecipante."}
{"id": "4613859", "revid": "767487", "url": "https://it.wikipedia.org/wiki?curid=4613859", "title": "Braga's Double", "text": "Braga's Double \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine conosciuto anche con il titolo \"The Adventures of Dominica #1: Braga's Double\" - usc\u00ec nelle sale cinematografiche USA il 22 giugno 1915."}
{"id": "4613865", "revid": "767487", "url": "https://it.wikipedia.org/wiki?curid=4613865", "title": "The Man Who Found Out", "text": "The Man Who Found Out \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 21 giugno 1915."}
{"id": "4613867", "revid": "71433", "url": "https://it.wikipedia.org/wiki?curid=4613867", "title": "Movie 43", "text": ""}
{"id": "4613890", "revid": "599013", "url": "https://it.wikipedia.org/wiki?curid=4613890", "title": "A Hot Finish", "text": ""}
{"id": "4613893", "revid": "125953749", "url": "https://it.wikipedia.org/wiki?curid=4613893", "title": "Dariya Derkach", "text": "Pu\u00f2 vantare 9 titoli italiani assoluti (4 outdoor e 5 indoor) e 26 giovanili (10 promesse, 7 juniores ed altrettanti allieve, 2 cadette).\nBiografia.\nGli inizi.\nNata in Ucraina nel 1993, vive con la famiglia in Italia dal 2002 in Campania nel comune di Pagani.\nLa madre Oksana fu triplista di discreto valore ed il padre-allenatore Serhiy era specializzato nelle prove multiple.\nA causa della legislazione in vigore, Dariya Derkach non ha potuto gareggiare con la maglia azzurra fino al 2013; in questo lasso in tempo non ha mai accettato di tesserarsi per altre nazionali, nonostante le proposte giunte dalla Federazione ucraina, dalla Spagna e dal Qatar.\nA livello giovanile ha collezionato in 9 anni 23 titoli italiani suddivisi tra salto in lungo, salto triplo e prove multiple; questo perch\u00e9, pur non avendo la cittadinanza italiana, ai campionati italiani per le categorie giovanili gareggiano e possono fregiarsi del titolo tricolore anche gli atleti non nati in Italia, ma in attesa di cittadinanza.\nVince il primo titolo italiano giovanile nel 2007 ai nazionali cadette nel pentathlon, bissandolo poi l'anno seguente.\nTris di titoli italiani allieve nel 2009: tetrathlon indoor, salto triplo indoor (4\u00aa sui 60 m hs) ed outdoor; medaglia d'argento nell'esathlon allieve.\n2010-2012: i titoli nazionali juniores e promesse.\nPoker di titoli nazionali allieve nel 2010: tetrathlon e 60 m hs indoor, eptathlon e salto triplo all'aperto; argento nel salto in lungo indoor allieve.\nCinquina di titoli italiani juniores nel 2011: pentathlon indoor, salto in lungo e triplo indoor; salto in lungo e triplo all'aperto.\nHa saltato la stagione indoor 2012 dei campionati italiani sia juniores che assoluti ed \u00e8 stata assente agli assoluti all'aperto. Agli italiani juniores all'aperto ha fatto doppietta di titoli su salto in lungo e triplo.\nNel 2011 figurava nella lista delle migliori prestazioni mondiali under 20 nel salto triplo con la misura di 13,56 m e del salto in lungo con 6,55 m. Misure che le avrebbero consentito la partecipazione nelle principali competizioni mondiali ed europee di categoria (juniores nel 2010 e/o europei under 23 nel 2011) se non fossero sorti problemi di cittadinanza. Ad esempio nel 2010, pur essendo ben piazzata nelle liste mondiali, ha rifiutato di gareggiare ai mondiali juniores di Moncton in Canada per l'Ucraina, decisa a difendere solo i colori della Nazionale italiana gi\u00e0 a partire dai Giochi olimpici di Londra 2012; ha per\u00f2 ottenuto la cittadinanza italiana solo nel maggio 2013.\n2013-2015: argento agli Europei under 23.\nAgli Europei under 23 di Tampere in Finlandia dello stesso anno conquista la sua prima medaglia per l'Italia, ottenendo l'argento nel salto triplo con la misura di 13,56 m, primato personale eguagliato e poi termina 6\u00aa nel salto in lungo.\nCinquina di titoli italiani promesse 2013: al coperto pentathlon, salto in lungo e triplo; salto in lungo e triplo all'aperto. Agli assoluti indoor di febbraio ad Ancona \u00e8 stata prima nel salto in lungo (ma \u00e8 stata messa fuori gara, perch\u00e9 ancora non in possesso della cittadinanza italiana ottenuta poi il 27 maggio) e sesta nel triplo; argento e settima nel salto in lungo e triplo agli assoluti all'aperto. Era iscritta agli italiani promesse di prove multiple, ma non ha gareggiato.\nNel giugno del 2013 ha esordito con la Nazionale assoluta italiana negli Europei a squadre svoltisi a Gateshead in Gran Bretagna: ha terminato al 6\u00ba posto nella gara di salto in lungo; ai Mondiali russi a Mosca non \u00e8 riuscita a qualificarsi per la finale, sempre nel salto in lungo, terminando in 28\u00aa posizione complessiva.\nPoker di titoli italiani nel 2014: salto in lungo e triplo agli indoor promesse, salto in lungo agli assoluti indoor (bronzo nel triplo) e salto triplo negli outdoor (argento nel lungo). Argento nel lungo ai nazionali promesse (iscritta nel triplo, non ha per\u00f2 gareggiato). Assente agli italiani di prove multiple indoor sia assoluti che giovanili.\nDoppia medaglia ai Giochi del Mediterraneo under 23 in Francia ad Aubagne: argento nel triplo e bronzo nel lungo. Non riesce a qualificarsi per la finale nel salto triplo agli Europei di Zurigo in Svizzera, terminando alla fine al 21\u00ba posto.\nDue titoli italiani nel 2015: salto triplo indoor promesse (bronzo nel lungo) ed assoluti (quarta nel lungo). Doppio argento nel pentathlon indoor, ai nazionali promesse ed agli assoluti.\nAgli Europei indoor di Praga in Repubblica Ceca non riesce a superare il turno di qualificazione per la finale del salto triplo e termina al 21\u00ba posto complessivo, stesso piazzamento dell'anno prima agli Europei a Zurigo.\nDoppietta di titoli italiani promesse all'aperto nel salto in lungo e nel triplo.\nOttiene poi un 4\u00ba posto nel triplo agli Europei under 23 svoltisi a Tallinn, in Estonia.\nPartecipa inoltre alle Olimpiadi di Rio de Janeiro del 2016, dove sfiora la finale per 45 centimetri"}
{"id": "4613894", "revid": "287204", "url": "https://it.wikipedia.org/wiki?curid=4613894", "title": "Brassey's Naval Annual", "text": " The Naval Annual era una pubblicazione il cui scopo era di riunire una grande quantit\u00e0 di informazioni su argomenti navali, precedentemente ottenibili solo consultando numerose pubblicazioni e principalmente fonti straniere. Esso fu iniziato da Thomas Brassey e fu pubblicato per la prima volta nel 1886.\nDurante la sua vita sub\u00ec una serie di cambiamenti di nome."}
{"id": "4613895", "revid": "1543377", "url": "https://it.wikipedia.org/wiki?curid=4613895", "title": "Referendum sull'indipendenza della Scozia del 2014", "text": "Il referendum sull'indipendenza della Scozia del 2014 si \u00e8 svolto il 18 settembre per decidere se la Scozia dovesse diventare o meno uno Stato indipendente, attraverso una separazione dal Regno Unito. Il referendum ha visto la vittoria del \"No\" con il 55,30%.\nContesto storico.\nFormazione della Scozia e del Regno Unito.\nLa Scozia, cos\u00ec come \u00e8 conosciuta oggi, si \u00e8 formata nel corso del Medioevo. Il Regno di Scozia ha combattuto una serie di guerre di indipendenza contro il Regno d'Inghilterra tra il XIII e il XIV secolo. Le due monarchie furono in unione personale a partire dal 1603, quando Giacomo VI di Scozia divenne anche Giacomo I d'Inghilterra. Le due nazioni vennero unite sotto un unico governo quando Oliver Cromwell fu dichiarato Lord Protettore del Commonwealth nel 1653, ma questo fu sciolto quando la monarchia venne restaurata nel 1660. I regni di Scozia e Inghilterra furono successivamente uniti per formare il Regno di Gran Bretagna con l'Atto di Unione del 1707. Nel 1800, con un altro Atto di Unione, il Regno di Gran Bretagna venne a sua volta unito con il Regno d'Irlanda a partire dal 1\u00ba gennaio 1801 per formare il Regno Unito di Gran Bretagna e Irlanda. La maggior parte dell'Irlanda ha lasciato l'Unione nel 1922, andando a formare lo Stato Libero Irlandese (poi divenuto Repubblica d'Irlanda); cos\u00ec, il nome completo dello Stato sovrano ad oggi \u00e8 quello di Regno Unito di Gran Bretagna e Irlanda del Nord.\nDevolution.\nIl Partito laburista si impegn\u00f2 per la home rule a favore della Scozia durante gli anni venti, ma il tema venne abbandonato dal suo programma negli anni successivi. Il Partito nazionale scozzese (\"Scottish national party\", SNP) venne costituito nel 1934, ma fino agli anni sessanta non ottenne notevoli successi elettorali. Un documento che chiedeva l'autogoverno per la Scozia, lo Scottish Covenant, venne firmato da 2 milioni di persone (su una popolazione di 5 milioni) alla fine degli anni quaranta. La home rule, diventata successivamente nota come devoluzione scozzese, non divent\u00f2 una seria proposta che alla fine degli anni settanta, quando il governo del laburista James Callaghan sub\u00ec la pressione elettorale dello SNP.\nLo Scotland Act del 1978 cre\u00f2 un'Assemblea scozzese dotata di poteri devoluti dal centro, sospendendo l'entrata in vigore della legge all'approvazione del progetto mediante un referendum. Nella consultazione tenutasi l'anno successivo, una risicata maggioranza di voti venne espressa a favore della proposta, ma la normativa venne abrogata poich\u00e9 non venne raggiunto un numero di voti favorevoli superiore al 40% degli aventi diritto come richiedeva la legge. Nessuna ulteriore riforma costituzionale venne proposta fino a quando i laburisti tornarono al governo nel 1997. Un secondo referendum sulla devolution si svolse nel 1997. Una netta maggioranza vot\u00f2 a favore sia della creazione di un Parlamento scozzese sia della proposta che il Parlamento fosse dotato del potere di variare l'aliquota base dell'imposta sul reddito personale. Lo Scotland Act del 1998 stabil\u00ec la creazione del Parlamento scozzese, che venne eletto per la prima volta il 6 maggio 1999, con il potere di legiferare all'interno della Scozia sulle materie non riservate al potere centrale.\nLo SNP al governo della Scozia e l'accordo per il referendum.\nL'impegno per indire un referendum sull'indipendenza della Scozia nel 2010 faceva parte del programma elettorale dello SNP per le elezioni parlamentari scozzesi del 2007. In quella tornata elettorale, il partito divenne il pi\u00f9 rappresentato nel Parlamento scozzese e pot\u00e9 formare un governo di minoranza guidato dal leader Alex Salmond.\nAl termine di un processo iniziato nell'agosto del 2007, quando venne lanciata una \"conversazione nazionale\" sul futuro della Scozia, il 25 febbraio 2010 il governo scozzese present\u00f2 una carta, denominata \"Scotland's Future: Draft Referendum (Scotland) Bill Consultation\", contenente un documento di consultazione e la bozza di un disegno di legge per il referendum.\nIl disegno di legge proponeva di sottoporre a consultazione popolare due quesiti, con il primo proposto in due versioni. Per il primo quesito, la prima versione proponeva la piena devoluzione per la Scozia, con il Parlamento scozzese responsabile di \"tutte le leggi, le imposte e le tasse in Scozia\", ad eccezione degli \"affari di difesa ed esteri, della regolamentazione finanziaria, della politica monetaria e della moneta\" che sarebbero rimasti di competenza del governo britannico; la seconda versione prospettava una riforma fiscale sul modello di quella elaborata dalla commissione del Parlamento scozzese sulla devoluzione, con il riconoscimento di responsabilit\u00e0 e poteri aggiuntivi alla Scozia in materia di tassazione. Il secondo quesito, infine, proponeva di estendere i poteri del Parlamento scozzese per consentire il raggiungimento dell'indipendenza della Scozia.\nNel Parlamento scozzese, tuttavia, solo 50 membri (47 dello SNP, 2 verdi e una indipendente) su 129 appoggiavano la proposta. Il governo scozzese dovette ritirare il disegno di legge, non avendo ottenuto il sostegno dell'opposizione.\nIl Partito nazionale scozzese ribad\u00ec il suo impegno per il referendum nel programma per le elezioni parlamentari scozzesi del 2011. Pochi giorni prima delle elezioni, Salmond dichiar\u00f2 che la normativa per il referendum sarebbe stata presentata nella \"seconda met\u00e0 della legislatura\", quando il Parlamento scozzese sarebbe stato dotato di maggiori poteri dopo l'approvazione di un disegno di legge sulla Scozia allora in discussione nel Parlamento britannico. Lo SNP ottenne la maggioranza assoluta alle elezioni, con 69 seggi su 129, guadagnando cos\u00ec un mandato per tenere un referendum sull'indipendenza.\nNel gennaio 2012, il governo del Regno Unito ha offerto una legislazione per fornire il Parlamento scozzese dei poteri di indire un referendum, purch\u00e9 questo fosse \"giusto, legale e decisivo\". Mentre il governo britannico lavorava sui dettagli legali della consultazione, compresa la tempistica del voto, Salmond annunci\u00f2 l'intenzione di tenere il referendum nell'autunno del 2014. I negoziati tra i due governi proseguirono fino all'ottobre 2012, quando venne sottoscritto l'accordo di Edimburgo. \nLa legge sull'elettorato attivo nel referendum, lo Scottish Independence Referendum (Franchise) Act 2013, venne approvato dal Parlamento scozzese il 27 giugno 2013 e ricevette il royal assent il 7 agosto 2013. Il 15 novembre 2013, il governo scozzese pubblic\u00f2 un libro bianco di 670 pagine, dal titolo Scotland's Future, che delineava le modalit\u00e0 attraverso le quali la Scozia sarebbe potuta diventare un paese indipendente.\nLegalit\u00e0.\nLa consultazione del 2014 \u00e8 stata quindi frutto di un accordo tra il governo del Regno Unito e il governo scozzese, il cosiddetto Accordo di Edimburgo, firmato il 15 ottobre 2012 dal primo ministro britannico David Cameron, dal segretario di Stato per la Scozia Michael Moore, dal primo ministro scozzese Alex Salmond e dalla vice-primo ministro scozzese Nicola Sturgeon.\nLo \"Scottish Independence Referendum Bill\", il disegno di legge per stabilire le modalit\u00e0 di svolgimento del referendum, venne presentato il 21 marzo 2013 e approvato dal Parlamento scozzese il successivo 24 novembre. Il 17 dicembre 2013 ha ricevuto l'assenso reale.\nSi era dibattuto a lungo sul potere del Parlamento scozzese di legiferare su un referendum relativo all'indipendenza, materia che la costituzione britannica riserva al Parlamento del Regno Unito. Il governo scozzese ha sostenuto nel 2010 di avere il potere per legiferare in materia, trattandosi allora di un \"referendum consultivo sull'estensione dei poteri del Parlamento scozzese\" che non avrebbe avuto \"nessun effetto legale sull'Unione\". Lord Wallace ha sostenuto nel gennaio 2012 che un referendum concernente la costituzione sarebbe al di fuori del potere legislativo del Parlamento di Edimburgo e che i privati avrebbero potuto impugnare il progetto di legge del Parlamento scozzese.\nL'accordo di Edimburgo, firmato dal governo britannico e da quello scozzese, ha permesso un trasferimento temporaneo dell'autorit\u00e0 legale dal potere centrale alle autorit\u00e0 scozzesi. Conformemente all'accordo, infatti, il governo britannico elabor\u00f2 un Order in Council che garantiva al Parlamento scozzese il potere necessario per tenere un referendum sull'indipendenza entro il 31 gennaio 2014. Il decreto \u00e8 stato successivamente approvato con risoluzioni di entrambe le Camere del Parlamento britannico, e con il titolo \"The Scotland Act 1998 (Modification of Schedule 5) Order 2013\" \u00e8 stato approvato dalla Regina, seguendo il consiglio dei suoi ministri, in una riunione del Consiglio privato del 12 febbraio 2013.\nLa posizione della Regina.\nLa posizione ufficiale della monarchia \u00e8 stata conforme alla tradizionale neutralit\u00e0 della Corona sugli affari politici del Regno Unito. Tuttavia, proprio alla vigilia del referendum la regina Elisabetta II, in una conversazione privata tenutasi in presenza della stampa che si assiepava all'uscita dalla cappella del castello di Balmoral, dichiar\u00f2 che si augurava che la gente \"pensasse con molta attenzione al suo futuro\".\nQuesito referendario e norme elettorali.\nIl quesito posto dal referendum, cos\u00ec come raccomandato dalla Commissione elettorale, \u00e8 stato:\nGli elettori potevano votare solo \"S\u00ec\" o \"No\". Per essere approvata, la proposta di indipendenza doveva ottenere la maggioranza semplice. Con alcune eccezioni, potevano votare i residenti in Scozia che avevano compiuto i 16 anni.\nGli iscritti alle liste elettorali hanno raggiunto la cifra di 4.285.323 elettori, pari a circa il 97% degli aventi diritto, che rappresenta l'elettorato attivo pi\u00f9 ampio che ci sia mai stato in Scozia.\nSoggetti e tematiche politiche.\nYes Scotland \u00e8 stato il principale gruppo a sostegno dell'indipendenza, mentre Better Together \u00e8 stato il principale gruppo che sosteneva il No al referendum. Molti altri partiti politici, organizzazioni, imprese, giornali e personalit\u00e0 di spicco sono stati coinvolti nella campagna elettorale.\nAlcuni dei temi dibattuti in relazione al referendum sono stati: la solidit\u00e0 economica della Scozia, la difesa nazionale, il mantenimento di rapporti con il Regno Unito e l'adesione alle organizzazioni internazionali, in particolare l'Unione europea e la NATO. Secondo il progetto di Salmond, se la maggioranza dei votanti si fosse pronunciata a favore dell'indipendenza, la Scozia sarebbe diventata uno Stato indipendente, ma reame del Commonwealth delle Nazioni, come il Canada e l'Australia. L'eventuale vittoria degli indipendentisti avrebbe sancito la fine, dopo 307 anni, dell'Atto di Unione.\nProcesso elettorale.\nData ed elettorato.\nIl governo scozzese ha annunciato il 21 marzo 2013 che il referendum si sarebbe tenuto il 18 settembre 2014. Avevano diritto all'elettorato attivo nel referendum:\nIl termine per l'iscrizione alle liste elettorali \u00e8 stato fissato al 2 settembre 2014.\nI detenuti condannati non poterono votare al referendum. La Corte Europea dei diritti dell'uomo in passato aveva stabilito che questa restrizione \u00e8 illegale, ma Lord Glennie, senatore del collegio di giustizia della Court of Session, ha sostenuto che il giudizio della Cedu debba applicarsi solo ai casi di elezioni parlamentari. Gli appelli contro la sua decisione sono stati rigettati sia dalla Court of Session che dalla Corte suprema del Regno Unito.\nIl governo scozzese ha approvato la riduzione dell'et\u00e0 minima per votare al referendum dai 18 ai 16 anni, come parte del progetto dello SNP per ridurre l'et\u00e0 di voto in tutte le elezioni della Scozia. La riduzione \u00e8 stata approvata dai laburisti, dai liberaldemocratici e dai verdi scozzesi.\nNel gennaio 2012, Elaine Murray, membro del Parlamento scozzese per il Partito laburista, ha sostenuto che il diritto di voto avrebbe dovuto essere esteso agli scozzesi residenti al di fuori della Scozia, includendo circa 800.000 scozzesi che vivono nel resto del Regno Unito. Il governo scozzese si \u00e8 opposto, sostenendo che ci\u00f2 avrebbe aumentato notevolmente la complessit\u00e0 del referendum e che le decisioni del Consiglio per i diritti umani delle Nazioni Unite evidenziavano come gli altri paesi \"potrebbero mettere in discussione la legittimit\u00e0 del referendum se l'elettorato non fosse territoriale\".\nNella Camera dei lord, la baronessa Symons ha sostenuto che al resto del Regno Unito avrebbe dovuto essere consentito di votare nel referendum per l'indipendenza scozzese, sulla base del fatto che il voto avrebbe influito sull'intero paese. Questo argomento \u00e8 stato respinto dal governo britannico. L'avvocato generale per la Scozia, Lord Wallace, ha sostenuto che la decisione sul lasciare o meno il Regno Unito spetta solamente alla Scozia. Wallace ha anche sottolineato che solo 2 degli 11 referendum tenutisi dal 1973 nel Regno Unito si sono svolti in tutto il paese. Il professor John Curtice ha anche sostenuto che il referendum sulla sovranit\u00e0 dell'Irlanda del Nord nel 1973 ha creato un precedente per consentire solo ai residenti in una parte del Regno Unito di votare sulla propria sovranit\u00e0.\nSupervisione.\nLa Commissione elettorale nazionale \u00e8 stata responsabile della supervisione del referendum, \"ad eccezione della conduzione dello scrutinio, dell'annuncio del risultato e della concessione di sussidi. Nel suo ruolo di regolazione della campagna e delle spese elettorali, la Commissione elettorale far\u00e0 rapporto al Parlamento scozzese [...] Lo scrutinio e il conteggio verranno gestiti nello stesso modo delle elezioni [locali] da scrutatori locali [...] e diretti da uno Chief Counting Officer\". \nL'accordo di Edimburgo ha stabilito che la formulazione del quesito referendario sarebbe stata decisa dal Parlamento scozzese ed esaminata dalla Commissione elettorale per quanto riguarda l'intelligibilit\u00e0. Il governo scozzese ha dichiarato che la sua formulazione preferita del quesito era:\nLa Commissione Elettorale ha testato la domanda proposta insieme ad altre tre versioni possibili. La ricerca ha rilevato che la prefazione \"Do you agree\" rendeva il quesito una domanda allusiva, con maggiori probabilit\u00e0 di ottenere una risposta positiva. Il quesito \u00e8 stato modificato nella formulazione \"Should Scotland be an independent country?\", che la Commissione elettorale ha trovato essere la pi\u00f9 neutra e concisa delle versioni testate.\nLa chiarezza e la brevit\u00e0 del quesito utilizzato in Scozia contrasta con le formulazioni utilizzate nei referendum sulla sovranit\u00e0 del Qu\u00e9bec tenutisi nel 1980 e nel 1995.\nCampagna elettorale.\nLa campagna a favore dell'indipendenza scozzese, Yes Scotland, \u00e8 stata lanciata il 25 maggio 2012. Il suo direttore generale \u00e8 stato Blair Jenkins, ex direttore della radiodiffusione della STV e responsabile delle notizie e dell'attualit\u00e0 sia della STV che della BBC Scotland. La campagna \u00e8 stata sostenuta dal Partito nazionale scozzese, dal Partito verde scozzese (che ha anche creato \"la propria campagna pro-indipendenza per affiancare Yes Scotland\") e dal Partito socialista scozzese. Al suo lancio, Salmond ha dichiarato che sperava di raggiungere in Scozia un milione di firme per una dichiarazione a favore dell'indipendenza. Il 22 agosto 2014, Yes Scotland ha annunciato che l'obiettivo di un milione di firme era stato superato.\nLa campagna a favore del No al referendum, Better Together, \u00e8 stata lanciata il 25 giugno 2012. \u00c8 stata guidata dal laburista Alistair Darling, ex Cancelliere dello Scacchiere, e ha avuto il supporto del Partito conservatore, Partito laburista e dei liberaldemocratici.\nCommento dei risultati.\nIl minor astensionismo si \u00e8 avuto nel Dunbartonshire Orientale dove ha votato il 91% della popolazione avente diritto, mentre il maggior astensionismo c'\u00e8 stato a Glasgow dove ha votato il 75% degli aventi diritto al voto.\nI favorevoli all'indipendenza sono risultati in maggioranza solo in quattro zone amministrative delle Lowlands (Dunbartonshire Occidentale, Dundee, Glasgow e Lanarkshire Settentrionale). Le uniche due citt\u00e0 scozzesi a maggioranza indipendentista risultano Glasgow e Dundee, la prima e la quarta citt\u00e0 scozzese."}
{"id": "4613896", "revid": "1543377", "url": "https://it.wikipedia.org/wiki?curid=4613896", "title": "Nippon Professional Baseball 2011", "text": "La stagione 2011 della Nippon Professional Baseball (NPB) \u00e8 iniziata il 12 aprile 2011 con la disputa di 6 partite.\nLe Japan Series sono state vinte dai Fukuoka SoftBank Hawks, per l'undicesima volta nella loro storia, che si sono imposti per 4 partite a 3 sui Chunichi Dragons."}
{"id": "4613898", "revid": "298229", "url": "https://it.wikipedia.org/wiki?curid=4613898", "title": "Chiesa cattolica nel Lesotho", "text": ""}
{"id": "4613908", "revid": "486946", "url": "https://it.wikipedia.org/wiki?curid=4613908", "title": "Chiesa cattolica nello Swaziland", "text": ""}
{"id": "4613910", "revid": "832642", "url": "https://it.wikipedia.org/wiki?curid=4613910", "title": "Ladislav Demeterffy", "text": ""}
{"id": "4613911", "revid": "1856513", "url": "https://it.wikipedia.org/wiki?curid=4613911", "title": "Tassili Airlines", "text": "Tassili Airlines (in arabo: \u0637\u064a\u0631\u0627\u0646 \u0627\u0644\u0637\u0627\u0633\u064a\u0644\u064a) \u00e8 una compagnia aerea algerina, con sede ad Algeri, di propriet\u00e0 della Sonatrach, la compagnia petrolifera statale nazionale dell'Algeria.\nFondata nel 1998, Tassili fornisce servizi di linea dall'aeroporto di Houari Boumedienne, oltre a voli charter e servizi in elicottero.\nStoria.\nTassili Airlines \u00e8 stata originariamente fondata nel 1998 come joint venture tra Air Alg\u00e9rie (49%) e la societ\u00e0 Sonatrach (51%), entrambe di propriet\u00e0 del governo. I servizi commerciali sono stati lanciati l'8 aprile 1999, con un volo da Hassi Messaoud ad Algeri.\nNell'aprile 2005, Air Alg\u00e9rie ha ritirato i suoi fondi dalla compagnia aerea, che \u00e8 diventata cos\u00ec interamente di propriet\u00e0 di Sonatrach.\nTassili Airlines \u00e8 diventata membro dell'AFRAA nel 2014 da quando ha continuato la sua espansione delle rotte regionali e internazionali.\nFlotta.\nA dicembre 2021 la flotta di Tassili Airlines \u00e8 cos\u00ec composta:"}
{"id": "4613912", "revid": "300067", "url": "https://it.wikipedia.org/wiki?curid=4613912", "title": "Leuter\u012bs Mpoch\u014drid\u012bs", "text": "Carriera.\nHa militato dal 2010 al 2014 nell'Aris Salonicco in A1 Ethniki.Dall'estate 2014 passa al Panathinaikos."}
{"id": "4613914", "revid": "300067", "url": "https://it.wikipedia.org/wiki?curid=4613914", "title": "Eleftherios Bochoridis", "text": ""}
{"id": "4613928", "revid": "28592", "url": "https://it.wikipedia.org/wiki?curid=4613928", "title": "Casa delle Teste Nere", "text": ""}
{"id": "4613929", "revid": "486946", "url": "https://it.wikipedia.org/wiki?curid=4613929", "title": "Allemandi &amp; C.", "text": ""}
{"id": "4613932", "revid": "293377", "url": "https://it.wikipedia.org/wiki?curid=4613932", "title": "Pietro Ferrea", "text": "Biografia.\nNato dai fornai Giovanni e Luigia Parodi, sesto di undici fratelli, Ferrea crebbe nel demolito quartiere genovese di Borgosacco, sito ove si trova l'attuale piazza De Ferrari.\nIntorno al 1860, da quanto lui affermato, inizia la sua carriera di medaglista ma di quel periodo non sono pervenuti lavori.\nEntr\u00f2 nell'Accademia ligustica di belle arti nel dicembre 1861, ispirato dal cugino Pacifico, entratovi nel 1859 ma chiamato alle armi al posto del fratello e suicidiatosi sotto le armi nel 1864, e su ispirazione di Michele Canzio e Francesco Ravano, entrambi professori dell'accademia e residenti nel piccolo quartiere di Borgosacco.\nCome primo insegnante all'accademia il Ferrea ebbe Giovanni Battista Novaro, nipote di Canzio e fratello di Michele, colui che music\u00f2 l'inno d'Italia. Il Ferrea strinse una forte amicizia con il Novaro, frequentandolo anche al di fuori dell'accademia insieme a Gandolin e Vittorio Gaetano Grasso.\nDal luglio 1862 inizi\u00f2 a frequentare i corsi di disegno di Gerolamo Tubino, che vide Ferrea tra i suoi studenti sino al gennaio 1865, quando Pietro lasci\u00f2 l'accademia.\nFerrea ritorner\u00e0 ad essere allievo dell'accademia dal 2 febbraio 1870 per lasciarla definitivamente alla fine del 1875.\nNegli stessi anni in cui frequent\u00f2 l'accademia, 1873, il Ferrea si iscrisse alla Societ\u00e0 Ginnastica Ligure Cristoforo Colombo, di cui rester\u00e0 socio e sostenitore sino alla morte.\nNel 1879 arriva la prima importante commissione: una medaglia in onore del marchese Domenico Serra per la sua vedova Clelia Durazzo da parte della \"Societ\u00e0 mutua cooperatrice per la provvista di viveri e di abitazioni\".\nAvviata una fabbrica, il Ferrea ebbe tra i suoi committenti, oltre ai privati, il comune di Genova, la Regia Marina, societ\u00e0 sportive come la Colombo e la Fiorente, scuole pubbliche e private e, nonostante le sue simpatie per la massoneria, associazioni cattoliche.\nNel 1892 realizzer\u00e0 delle medagliette commemorative per l'esposizione Italo-americana tenutasi a Genova per il quarto centenario della scoperta dell'America.\nAlla ditta collaborarono anche i figli Attilio ed Ettore, avuti dalla moglie Teresa Ardito, che dapprima lo affiancheranno e poi, a partire dal 1912, lo sostituiranno nella gestione dell'azienda di famiglia. Sempre nel 1912 il Ferrea si dedic\u00f2 una medaglia commemorativa, in cui oltre al suo ritratto erano riportate le date 1860-1912, quasi ad indicare il suo ritiro dall'attivit\u00e0.\nNel 1913 viene creato professore emerito dell'Accademia Ligustica, ove tenne numerose lezioni. \nMorir\u00e0 il 30 giugno 1915 a causa di una congestione cerebrale e verr\u00e0 seppellito accanto alla moglie, deceduta il 4 ottobre 1908, al cimitero monumentale di Staglieno.\nNella sua carriera il Ferrea si avvalse anche della collaborazione di vari artisti, tra cui spiccano Giovanni Battista Fasce ed Edoardo De Albertis.\nAlcune sue medaglie sono conservate presso i musei di Strada Nuova in Genova.\nLa \"Pietro Ferrea\".\nIl Ferrea avvi\u00f2 il suo laboratorio nel 1870, a cui dar\u00e0 il proprio nome ovvero \"Pietro Ferrea\". Manterr\u00e0 la sua conduzione sino al 1912, quando verr\u00e0 sostituito dai figli Attilio ed Ettore. Morto il padre, i due fratelli gestiranno l'azienda durante i difficili anni della Grande Guerra, ove registreranno lauti guadagni dovuti alle committenze belliche. Morto Attilio nel 1931, Ettore sar\u00e0 costretto a mettere in liquidazione nell'ottobre del 1937 l'azienda, che sar\u00e0 acquisita da altri imprenditori nel novembre dello stesso anno e che la rinomineranno \"Fabbrica Genovese La Medaglia\". Essa verr\u00e0 acquisita nel 1955 da Giovanni Benzo, e da esso rinominata \"Arte della Medaglia\"."}
{"id": "4613937", "revid": "106908", "url": "https://it.wikipedia.org/wiki?curid=4613937", "title": "Leszczynski", "text": "I Leszczynski sono una famiglia nobile polacca, la cui forma femminile del nome \u00e8 Leszczy\u0144ska. La sua origine va attribuita al nobile Rafal Leszczynski , deceduto nel 1441, della citt\u00e0 di Leszno, considerato il padre della dinastia e tenutario di vari uffici nel Regno di Polonia.\nOrigini.\nLa famiglia Leszczynski \u00e8 sempre stata una potente e ricca famiglia polcacca. Una tradizione fiorentina la vuole nata da un ramo della locale famiglia Lenzi. Nel 1473 Rafal Leszczynski ottenne da Federico III d'Asburgo il titolo di conte del Sacro Romano Impero, successivamente passato ai suoi discendenti. Tra la fine del 1500 e l'inizio del 1600 ,a famiglia era molto influente, soprattutto quando sostennero il calvinismo, trasformando i loro palazzi in importanti centri della \"chiesa riformata polacca\"."}
{"id": "4613938", "revid": "60079624", "url": "https://it.wikipedia.org/wiki?curid=4613938", "title": "H2CSe3", "text": ""}
{"id": "4613950", "revid": "767487", "url": "https://it.wikipedia.org/wiki?curid=4613950", "title": "A Hot Finish (film 1915)", "text": "A Hot Finish \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 24 giugno 1915."}
{"id": "4613952", "revid": "60080142", "url": "https://it.wikipedia.org/wiki?curid=4613952", "title": "Full Spectrum Dominance", "text": ""}
{"id": "4613958", "revid": "298229", "url": "https://it.wikipedia.org/wiki?curid=4613958", "title": "Daria Derkach", "text": ""}
{"id": "4613960", "revid": "436907", "url": "https://it.wikipedia.org/wiki?curid=4613960", "title": "Bills", "text": ""}
{"id": "4613962", "revid": "300067", "url": "https://it.wikipedia.org/wiki?curid=4613962", "title": "C. J. McCollum", "text": ""}
{"id": "4613963", "revid": "767487", "url": "https://it.wikipedia.org/wiki?curid=4613963", "title": "Dreamy Dud. He Resolves Not to Smoke.", "text": "Dreamy Dud. He Resolves Not to Smoke. \u00e8 un cortometraggio muto del 1915 diretto da Wallace A. Carlson.\nTrama.\nFumando la pipa, Dud viene trasportato dallo spirito del fumo che lo trasporta in cielo fino ad agganciarlo alla falce della luna. Da l\u00ec, per\u00f2, Dud cadr\u00e0 presto e precipiter\u00e0 in acqua, salvo svegliarsi ed accorgersi che \u00e8 stato tutto un sogno.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di animazione in una bobina - usc\u00ec nelle sale cinematografiche USA il 22 giugno 1915."}
{"id": "4613965", "revid": "599013", "url": "https://it.wikipedia.org/wiki?curid=4613965", "title": "Montecompatri (disambigua)", "text": ""}
{"id": "4613973", "revid": "767487", "url": "https://it.wikipedia.org/wiki?curid=4613973", "title": "Her Realization", "text": "Her Realization \u00e8 un cortometraggio muto del 1915 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 25 giugno 1915."}
{"id": "4613976", "revid": "598732", "url": "https://it.wikipedia.org/wiki?curid=4613976", "title": "Piazzetta Duca D'Aosta", "text": ""}
{"id": "4613978", "revid": "991694", "url": "https://it.wikipedia.org/wiki?curid=4613978", "title": "Cernicale", "text": ""}
{"id": "4613980", "revid": "268129", "url": "https://it.wikipedia.org/wiki?curid=4613980", "title": "Michetti a destra", "text": "Il Michetti a destra \u00e8 una tipologia di francobollo emesso dalle poste del Regno d'Italia a partire dal 20 marzo 1906 come emissione ordinaria. I tipi prodotti furono quattro, tutti ricavati da un bozzetto disegnato dal pittore Francesco Paolo Michetti che raffigura l'effigie di Vittorio Emanuele III rivolta verso destra e che ha originato il nome con cui i francobolli sono noti. Ebbero validit\u00e0 fino al 6 aprile 1924.\nNotizie storiche.\nFin dal 1903 la regina Elena aveva fatto pressioni per ideare una serie di francobolli artisticamente pi\u00f9 raffinata della precedente serie floreale. Questa nuova serie avrebbe dovuto utilizzare le possibilit\u00e0 comunicative che all'epoca avevano i francobolli per promuovere la famiglia reale e l'orgoglio italiano. Per la realizzazione la regina sugger\u00ec di ricorrere ad un artista all'apice della sua popolarit\u00e0, Francesco Paolo Michetti. La regina non si limit\u00f2 a dare solo delle direttive, ma volle proporre anche i soggetti con i quali illustrare le vignette, che vennero poi utilizzati dal pittore per realizzare alcuni saggi oggi conservati presso il Museo Postale di Roma.\nL'occasione di emettere un nuovo francobollo fu data dal cambio tariffario avvenuto nel 1905 e che abbassava la tariffa di base delle lettere da 20 a 15 centesimi. Per far fronte a tale cambio inizialmente venne soprastampato un francobollo emesso in precedenza. Nel frattempo Francesco Paolo Michetti aveva gi\u00e0 provveduto alla realizzazione di alcuni bozzetti sfruttando la fotografia, che all'epoca era considerato un nuovo mezzo espressivo. Questi bozzetti fotografici rimasero di propriet\u00e0 della famiglia reale e solo nel giugno 2007 sono stati messi in vendita da Maria Gabriella di Savoia attraverso la casa d'asta Christie's.\nInizialmente fu scelto un bozzetto che aveva l'effigie rivolta a sinistra e sullo sfondo un'aquila sabauda. L'incisore Alberto Repettati ricav\u00f2 il conio in rilievo rispettando in tutto il bozzetto dell'artista e consentendo la realizzazione di una tavola di stampa da 100 esemplari. La tavola fu effettivamente utilizzata per produrre una serie di saggi tipografici che recano in alto la dicitura \u201cLIRA UNA POSTA D'ITALIA\u201d. La ditta Calzone di Roma, che nel 1895 aveva prodotto per conto dello Stato le cartoline celebrative di Roma, fece per\u00f2 la proposta di produrre il nuovo francobollo attraverso il metodo calcografico presso la nuova stamperia denominata Officina Calcografica Italiana.\nTale officina si era dotata di macchine Milligan acquistate presso la American Bank Note di New York e mise in contatto con Francesco Paolo Michetti il miglior incisore che avevano a disposizione, Robert Savage. Dall'incontro nacque il bozzetto con il quale fu poi effettivamente prodotto il francobollo ufficiale. Savage realizz\u00f2 tre conii definitivi per il francobollo da 15 centesimi nel quale la vignetta mostra l'effigie del re rivolta a destra; nello sfondo, alle spalle del sovrano, il mare era agitato, ma davanti era calmo e la corona sabauda coincideva con il disco solare. L'illustrazione era un'allegoria che voleva indicare come il nuovo sovrano si lasciava alle spalle il passato burrascoso che aveva portato al regicidio del 1900 nel quale il padre Umberto I aveva perso la vita.\nEssendo l'Officina Calcografica Italiana una ditta privata, ne deriv\u00f2 il problema del controllo sulla tiratura, che fu affrontato attraverso la fornitura della carta. La tipografia del Regno nota come Officina Carte Valori forniva i fogli alla calcografica privata solo dopo averli prestampati con una corona agli angoli.\nIl 20 marzo 1906 il francobollo fu regolarmente emesso; oltre che singolarmente poteva anche essere acquistato in libretti da 24 esemplari. Il libretto era composto con una copertina in cartoncino rigido che rilegava con un punto metallico 4 foglietti da 6 esemplari. Sulla sinistra del foglietto vi era la dicitura \u201cMINISTERO DEL TESORO\u201d. A differenza del francobollo, che venne ampiamente usato, il libretto non ebbe fortuna, un po' per la scarsa pubblicit\u00e0 che lo accompagn\u00f2, ma anche in quanto la somma da versare in anticipo per averlo corrispondeva a 3,65 lire, ovvero 5 centesimi in pi\u00f9 dell'effettivo valore nominale.\nNel 1909 fu necessario produrre nuovamente il francobollo, ma questa volta vi provvide direttamente l'Officina Carte Valori di Torino in modo tipografico e dunque modificando l'incisione originale, tanto che in questa nuova produzione \u00e8 visibile solo una stella del bavero sulla giubba del sovrano.\nNel 1911 fu decisa una nuova produzione calcografica e fu necessaria ancora un'incisione, che ripristin\u00f2 la vista delle due stellette sul bavero, ma rese pi\u00f9 spessa la \u201cC\u201d di \"centesimi\".\nNel 1916, in seguito al ritorno alla tariffa da 20 centesimi per le lettere ordinarie, i francobolli subirono una soprastampa per correggerne il valore."}
{"id": "4613981", "revid": "585241", "url": "https://it.wikipedia.org/wiki?curid=4613981", "title": "Joseph Carl Robnett Licklider", "text": ""}
{"id": "4613982", "revid": "1305772", "url": "https://it.wikipedia.org/wiki?curid=4613982", "title": "Clitarco", "text": "Clitarco, o Cleitarco, (; ) \u00e8 il nome di due personaggi del mondo greco antico:"}
{"id": "4613997", "revid": "767487", "url": "https://it.wikipedia.org/wiki?curid=4613997", "title": "Porto di Le Havre", "text": "Il porto di Le Havre,\" grand port maritime du Havre\", \u00e8 il porto e l'autorit\u00e0 portuale della citt\u00e0 di Le Havre, in Normandia, Francia.\nIl porto di Le Havre \u00e8 costituito da una serie di bacini-canali come il canal de Tancarville e il canal du Havre, che collegano Le Havre alla Senna, nei pressi del ponte di Tancarville, 24 km a monte."}
{"id": "4613999", "revid": "599013", "url": "https://it.wikipedia.org/wiki?curid=4613999", "title": "Alia Guagni", "text": "Carriera.\nClub.\n\u00c8 cresciuta calcisticamente nelle giovanili del Firenze, societ\u00e0 che l'ha inserita nella formazione che disputava il Campionato Primavera dai primi anni duemila. Le prestazioni offerte nelle giovanili convinsero la societ\u00e0 a inserirla in rosa con la squadra titolare.\nGuagni ha fatto il suo debutto in Serie B nel corso della stagione 2002-2003, venendo impiegata per tutto il campionato tranne in una sola occasione, realizzando 15 reti su 21 presenze e contribuendo a raggiungere la seconda posizione del girone C, dietro il Grifo Perugia, e la promozione in Serie A2. Dopo tre campionati in cadetteria, al termine della stagione 2005-2006 ha conquistato con il Firenze la promozione in Serie A. Ha giocato con la maglia viola nel massimo livello del campionato italiano di calcio femminile per le due successive stagioni, al termine delle quali c'\u00e8 stata la retrocessione in Serie A2. Ha quindi giocato altre due stagioni in Serie A2, riconquistando la promozione in Serie A e rimanendo con il Firenze fino al termine della stagione 2014-2015.\nGuagni ha vestito ininterrottamente la maglia del Firenze fino al 2015, con le sole eccezioni estive dal 2013 in poi in prestito al , dell'OSA Group, dove sotto la guida tecnica di Antonio Cincotta contribuisce a conquistare il titolo dello stato di Washington e la coppa nazionale (Evergreen Cup)\nNell'estate del 2013 ha giocato in prestito tra le file del , con cui ha disputato otto partite in Women's Premier Soccer League (WPSL), inclusa la finale vinta dal Pali Blues. Nelle due estati successive ha giocato per il Tacoma 253 nella WPSL.\nNell'estate 2015, a seguito della fondazione della Women's come sezione femminile affiliata all'omonimo club maschile e da accordi con il Firenze, viene inserita in rosa nella nuova squadra che ha partecipato alla stagione di Serie A 2015-2016.\nNella prima stagione della nuova societ\u00e0 la squadra si rivela una delle pi\u00f9 competitive, militando stabilmente ai vertici della classifica; Guagni contribuisce a terminare il campionato al terzo posto mentre in Coppa Italia la Fiorentina viene eliminata dal ai sedicesimi di finale. La stagione successiva \u00e8 quella pi\u00f9 significativa della sua carriera, festeggiando con le compagne il primo posto in Serie A, con la conquista del primo Scudetto femminile per la societ\u00e0, conservato in tutto l'arco del campionato, frutto di 21 vittorie e una sola sconfitta, e della Coppa Italia, battendo in finale per 1-0 le detentrici del trofeo del e dove \u00e8 autrice al 5' dell'unica rete dell'incontro. Grazie a questo risultato ha inoltre l'occasione di debuttare in un torneo internazionale per club, la UEFA Women's Champions League, giocando tutti i quattro incontri che disputa la sua squadra della stagione 2017-2018 fino agli ottavi di finale, quando la Fiorentina viene eliminata dalle tedesche del .\nA luglio 2020 ha lasciato Firenze, dove aveva giocato per tutta la carriera (18 anni pi\u00f9 gli anni nelle giovanili), prima nel e poi nella , e si \u00e8 trasferita in Spagna, accordandosi per tre stagioni con l'.\nIl 3 gennaio 2022, dopo una stagione e mezza all'Atletico Madrid, \u00e8 stato ufficializzato il suo passaggio al , tornando cos\u00ec a giocare in Serie A.\nNazionale.\nHa fatto parte della Nazionale italiana Under-19, con cui ha partecipato ai campionati mondiali 2004 di categoria. \u00c8 stata convocata pi\u00f9 volte nella nazionale maggiore, con cui ha partecipato al campionato europeo 2009. \u00c8 stata convocata regolarmente dal commissario tecnico Antonio Cabrini nel biennio 2015-2016 sia per partite amichevoli sia per la fase di qualificazione al campionato europeo 2017. Nel novembre 2016 viene inserita da nella lista delle giocatrici convocate per il \"Torneo Internazionale Manaus 2016\", in programma dal 7 al 18 dicembre 2016.\nCon l'avvicendamento della guida tecnica della nazionale affidata a Milena Bertolini, Guagni continua a riscuotere la fiducia del nuovo CT venendo impiegata durante le qualificazioni al Mondiale di Francia 2019 e disputando da titolare tutte e 5 le gare delle Azzurre nel torneo.\nStatistiche.\n\"Statistiche aggiornate al 12 febbraio 2022.\""}
{"id": "4614001", "revid": "124788851", "url": "https://it.wikipedia.org/wiki?curid=4614001", "title": "Mauro Prosperi", "text": " \nBiografia.\nPoliziotto e corridore di resistenza, doveva prendere parte con la squadra italiana di Pentathlon Moderno ai Giochi Olimpici di Mosca 1980, ma non pot\u00e8 partecipare a causa del boicottaggio. Gli stessi atleti (Pierpaolo Cristofori, Carlo Massullo, Mauro Prosperi riserva, Daniele Masala) vinsero la medaglia d\u2019oro ai Giochi Olimpici di Los Angeles 1984, l\u2019unica vinta da sempre dall\u2019Italia.\nProsperi prese parte nel 1994 alla Marathon des Sables, un'ultramaratona che si disputa in Marocco.\nDurante il quarto giorno di gara, Prosperi venne sorpreso da una tempesta di sabbia che lo disorient\u00f2 dirigendolo nella direzione sbagliata e facendogli percorrere centinaia di chilometri in Algeria. Dopo 24 ore trov\u00f2 un santuario musulmano abbandonato contenente la reliquia di un santo, e sopravvisse bevendo la propria urina. Trov\u00f2 anche dei pipistrelli appesi al soffitto che decapit\u00f2 per berne il sangue e mangiarne le interiora. Aspettando in attesa di soccorso, passarono un elicottero e un aeroplano, ma non lo videro.\nTerrorizzato dall'idea di morire per disidratazione, Prosperi tent\u00f2 il suicidio tagliandosi le vene, ma a causa della scarsit\u00e0 d'acqua nel proprio organismo e del calore, il suo sangue era divenuto troppo denso perch\u00e9 potesse morire dissanguato.\nRifocillatosi, riprese il cammino nel deserto seguendo un suggerimento Tuareg datogli prima dell'inizio della gara, ossia di dirigersi verso le prime nubi del mattino. Prosperi prosegu\u00ec per 9 giorni nel deserto cibandosi di cactus, serpenti e topi catturati, quando si imbatt\u00e9 in una famiglia di pastori nomadi che lo disset\u00f2 con latte di capra per poi portarlo ad un campo militare algerino e da l\u00ec in un ospedale. Aveva percorso 299 chilometri nella direzione sbagliata ed aveva perso 15 chilogrammi di peso.\nDalla sua avventura Prosperi scrisse il libro autobiografico \"10 giorni oltre la vita\" Nonostante la terribile esperienza Prosperi ripet\u00e9 la gara altre 7 volte.\nLa sua storia \u00e8 stata ripercorsa dal documentario \"Expeditions To The Edge: Sahara Nightmare\" di \"National Geographic Channel\", dal programma \"Escape from Hell\" di Bear Grylls, andato in onda su Discovery Channel, e in un episodio della docuserie di Netflix \"Losers\" uscita nel 2019."}
{"id": "4614003", "revid": "767487", "url": "https://it.wikipedia.org/wiki?curid=4614003", "title": "Canal de Tancarville", "text": "Il Canal de Tancarville \u00e8 un corso d'acqua francese di 25\u00a0km che collega il canale della Manica a Le Havre fino alla Senna a Tancarville. "}
{"id": "4614008", "revid": "1543377", "url": "https://it.wikipedia.org/wiki?curid=4614008", "title": "MON 810", "text": "Il mais MON 810 \u00e8 un mais OGM il cui uso \u00e8 diffuso in tutto il mondo. Si tratta di una linea di \"Zea mays\" geneticamente modificata prodotta dalla societ\u00e0 Monsanto Company con la capacit\u00e0 di combattere la perdita di raccolto causata dagli insetti. \nPropriet\u00e0.\nLa capacit\u00e0 della pianta di difendersi dagli attacchi degli insetti \u00e8 dovuta a un gene inserito nel suo DNA, che gli permette di produrre una proteina che danneggia gli insetti che cercano di nutrirsene. Il gene inserito, tratto dal \"Bacillus thuringiensis\", produce la Delta-endotossina (o tossina Bt), sostanza innocua per l'uomo ma velenosa per gli insetti dell'ordine dei Lepidotteri, tra cui la Piralide del mais europea.\nPer queste ragioni, le piante geneticamente modificate con la delta-endotossina vengono coltivate su larga scala in tutto il mondo.\nLa trasformazione della linea di mais della Monsanto MON 810 \u00e8 dovuta all'utilizzo, su un'altra linea di mais, di un plasmide, il PV-ZMCT01.\nIn seguito alla trasformazione, il gene diviene in grado di codificare la delta-endotossina, tossina molto potente, in grado di provocare lesioni nella membrana cellulare dei parassiti, portandoli alla morte. Si tratta di una tossina in grado di legarsi a determinati siti localizzati sul corpo degli insetti, la cu azione, per\u00f2, \u00e8 molto specifica, potendo attaccare esclusivamente gli insetti dell'ordine dei Lepidotteri.\nUso autorizzato.\nUnione europea.\nL'uso \u00e8 stato approvato nell'Unione europea dal 1998.\nDa allora sei paesi hanno iniziato a coltivarlo mentre sei paesi (Austria, Ungheria, Grecia, Francia, Lussemburgo e Germania) ne hanno vietata la coltivazione (ma senza proibirne le importazioni), in una disposizione temporanea di emergenza nota come \"clausola di salvaguardia\", a causa delle preoccupazioni legate ai possibili danni ambientali.\nItalia.\nIn Italia ne \u00e8 stata dichiarata illegale la coltivazione il 12 luglio 2013, in seguito a un decreto firmato dai ministri delle Politiche agricole (Nunzia De Girolamo), dell'Ambiente (Andrea Orlando) e della Salute (Beatrice Lorenzin). \nL'emanazione del decreto interministeriale ha spinto un agricoltore friulano, Giorgio Fidenato, sostenitore delle colture di mais geneticamente modificato, a intentare la via giudiziaria. Il 6 febbraio 2015, il Consiglio di Stato ha respinto il ricorso, ribadendo la liceit\u00e0 del divieto italiano di qualsiasi coltivazione di piante e raccolti OGM. La vertenza \u00e8 stata portata avanti alla Corte di giustizia europea, che, decidendo sul ricorso di Fidenato, il 13 settembre 2017 ha pronunciato una sentenza in cui viene censurato come ingiustificato il divieto di coltivazione del mais MON 810 sancito dal decreto interministeriale del 12 luglio 2013.\nSituazione mondiale.\nOltre che nell'Unione europea, l'OGM MON 810 \u00e8 stato approvato per l'uso anche in Argentina, in Australia, in Brasile, in Canada, in Cina, in Colombia, in Giappone, in Corea del Nord, in Messico, nelle Filippine, nel Sudafrica, in Svizzera, nella Corea del Sud, in Taiwan, negli Stati Uniti d'America e in Uruguay."}
{"id": "4614009", "revid": "832642", "url": "https://it.wikipedia.org/wiki?curid=4614009", "title": "Helmut Lotigiers", "text": ""}
{"id": "4614015", "revid": "339392", "url": "https://it.wikipedia.org/wiki?curid=4614015", "title": "Ciao gente", "text": ""}
{"id": "4614019", "revid": "124489771", "url": "https://it.wikipedia.org/wiki?curid=4614019", "title": "Mafia greca", "text": "La mafia greca \u00e8 stata una forma di crimine organizzato sorto negli anni '50 del XX secolo da alcuni criminali emigrati dalla Grecia, insediatisi nel Queens a New York e alcune grandi citt\u00e0 della Pennsylvania e del New Jersey.\nAlleata di alcune famiglie di Cosa Nostra americana e della mafia irlandese, risultava poco potente a livello nazionale, bench\u00e9 molto attiva ed influente nel settore del gioco d'azzardo, che ha dominato per diversi anni dal 1980 al 1990."}
{"id": "4614020", "revid": "832642", "url": "https://it.wikipedia.org/wiki?curid=4614020", "title": "Freddy Eugen Helmuth Manfred Nidl", "text": ""}
{"id": "4614022", "revid": "580197", "url": "https://it.wikipedia.org/wiki?curid=4614022", "title": "Real Betis Balompi\u00e9 2005-2006", "text": "Questa pagina raccoglie i dati riguardanti il Real Betis Balompi\u00e9 nelle competizioni ufficiali della stagione 2005-2006.\nStagione.\nIl Real Betis finisce al quattordicesimo posto in classifica.\nIn Coppa del Rey arriva ai quarti di finale."}
{"id": "4614027", "revid": "832642", "url": "https://it.wikipedia.org/wiki?curid=4614027", "title": "Eithne Patricia N\u00ed Bhraon\u00e1in", "text": ""}
{"id": "4614030", "revid": "832642", "url": "https://it.wikipedia.org/wiki?curid=4614030", "title": "Eithne Patricia N\u00ec Bhraon\u00e0in", "text": ""}
{"id": "4614031", "revid": "228587", "url": "https://it.wikipedia.org/wiki?curid=4614031", "title": "Attalo (generale)", "text": "Biografia.\nNel 339 a.C. la nipote di Attalo, Cleopatra Euridice, spos\u00f2 re Filippo II di Macedonia. Nella primavera del 336 a.C., Filippo II nomin\u00f2 Attalo e Parmenione comandanti delle truppe che avrebbero invaso l'impero persiano in Asia minore. Dopo l'assassinio di Filippo II e l'ascesa al trono di Alessandro Magno (ottobre del 336 a.C.), Cleopatra Euridice, i suoi due figli e Attalo furono tutti uccisi (Cleopatra Euridice potrebbe anche essersi suicidata dopo l'assassinio dei suoi due figli).\nSecondo il racconto di Aristotele, allungato da Clitarco e Diodoro Siculo, Attalo aggred\u00ec sessualmente Pausania di Orestide come punizione per aver infangato la reputazione di un amico di Pausania, anche lui di nome Pausania, evento che port\u00f2 alla morte di quest'ultimo Pausania. L'assassinio di Filippo II di Macedonia da parte di Pausania di Orestide era legato a questo fatto, visto che Pausania era scosso per il fatto che Filippo non aveva punito Attalo.\nAll'epoca dell'ascesa al trono di Alessandro, Attalo fu mandato in Asia minore con Parmenione e l'esercito macedone. Dopo la morte di Filippo, alcune fonti ostili affermano che Demostene scrisse una lettera ad Attalo promettendogli l'aiuto di Atene se loro due avessero fatto guerra ad Alessandro.\nAttalo invi\u00f2 le lettere di Demostene ad Alessandro e gli ribad\u00ec il suo sostegno; Alessandro, comunque, lo fece uccidere, ricordando che in passato lo aveva definito un bastardo.\nAnche senza il risentimento tra i due uomini, Alessandro probabilmente stim\u00f2 Attalo troppo ambizioso per poter essere lasciato in vita, e avrebbe avuto buone ragioni per vendicarsi dopo la morte di Cleopatra Euridice e dei suoi due bambini."}
{"id": "4614032", "revid": "832642", "url": "https://it.wikipedia.org/wiki?curid=4614032", "title": "Eithne Patricia N\u00ed Bhraon\u00e0in", "text": ""}
{"id": "4614033", "revid": "832642", "url": "https://it.wikipedia.org/wiki?curid=4614033", "title": "Eithne Patricia N\u00ec Bhraon\u00e1in", "text": ""}
{"id": "4614035", "revid": "287204", "url": "https://it.wikipedia.org/wiki?curid=4614035", "title": "Eithne Patricia Ni Bhraonain", "text": ""}
{"id": "4614039", "revid": "287204", "url": "https://it.wikipedia.org/wiki?curid=4614039", "title": "Faustino Oramas Osorio", "text": ""}
{"id": "4614041", "revid": "832642", "url": "https://it.wikipedia.org/wiki?curid=4614041", "title": "Faustino Oramas Osor\u00edo", "text": ""}
{"id": "4614042", "revid": "653210", "url": "https://it.wikipedia.org/wiki?curid=4614042", "title": "Mon 810", "text": ""}
{"id": "4614043", "revid": "832642", "url": "https://it.wikipedia.org/wiki?curid=4614043", "title": "Kate Tunstall", "text": ""}
{"id": "4614044", "revid": "832642", "url": "https://it.wikipedia.org/wiki?curid=4614044", "title": "Kate Victoria Tunstall", "text": ""}
{"id": "4614048", "revid": "832642", "url": "https://it.wikipedia.org/wiki?curid=4614048", "title": "Ville Hermanni Valo", "text": ""}
{"id": "4614049", "revid": "767487", "url": "https://it.wikipedia.org/wiki?curid=4614049", "title": "Bank of the West Classic 2013", "text": "Il Bank of the West Classic 2013 \u00e8 stato un torneo di tennis giocato sul cemento. \u00c8 stata la 42\u00aa edizione del Bank of the West Classic, che fa parte della categoria Premier nell'ambito del WTA Tour 2013. Si \u00e8 giocato al Taube Tennis Center di Stanford in California dal 20 al 28 luglio 2013. \u00c8 stato il 1\u00b0 evento femminile delle US Open Series 2013.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici passate dalle qualificazioni:\nCampionesse.\nSingolare.\n Dominika Cibulkov\u00e1 ha sconfitto in finale Agnieszka Radwa\u0144ska per 3\u20136, 6\u20134, 6\u20134.\nDoppio.\n Raquel Kops-Jones / Abigail Spears hanno sconfitto in finale Julia G\u00f6rges / Darija Jurak per 6-2, 7-64."}
{"id": "4614051", "revid": "767487", "url": "https://it.wikipedia.org/wiki?curid=4614051", "title": "Trapped (film 1915)", "text": "Trapped \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 28 giugno 1915."}
{"id": "4614053", "revid": "832642", "url": "https://it.wikipedia.org/wiki?curid=4614053", "title": "Katalin Wolf", "text": ""}
{"id": "4614060", "revid": "767487", "url": "https://it.wikipedia.org/wiki?curid=4614060", "title": "A Dignified Family", "text": "A Dignified Family \u00e8 un cortometraggio muto del 1915 diretto da E.H. Calvert.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in tre bobine conosciuto anche con il titolo \"The Dignified Life\" - usc\u00ec nelle sale cinematografiche USA il 26 giugno 1915.\nViene citato in \"Moving Picture World\" del 19 giugno 1915."}
{"id": "4614061", "revid": "767487", "url": "https://it.wikipedia.org/wiki?curid=4614061", "title": "Dreams of Reason Produce Monsters", "text": "Dreams of Reason Produce Monsters \u00e8 un album dell'artista cipriota naturalizzato britannico Mick Karn, pubblicato nel 1987.\nFormazione.\nComposto da \u2013 David Sylvian (tracce: 3, 6), Mick Karn (tracce: da 1 a 3, da 5 a 8), Steve Jansen (traccia: 4)"}
{"id": "4614065", "revid": "729019", "url": "https://it.wikipedia.org/wiki?curid=4614065", "title": "Stazione di Orta-Miasino", "text": "La stazione di Orta-Miasino \u00e8 una stazione ferroviaria situata presso la frazione Legro del comune di Orta San Giulio, in Piemonte, e a servizio, oltre che di quest'ultimo anche dell'adiacente Miasino.\nStoria.\nLa stazione viene attivata come nuovo capolinea della linea Novara-Gozzano nel 1884, con l'obbiettivo di prolungarla fino a Domodossola.\nStrutture e impianti.\nLa gestione degli impianti \u00e8 affidata a Rete Ferroviaria Italiana controllata del gruppo Ferrovie dello Stato.\nLa stazione dispone di due binari, dotati entrambi di banchina e adibiti al servizio passeggeri. La prima banchina \u00e8 servizio del binario 1, a tracciato deviato e usato per eventuali incroci, la seconda \u00e8 ad isola, posta tra i binari 1 e 2 ma a servizio principalmente del secondo, che \u00e8 a tracciato corretto. Presso la banchina del binario 1, parzialmente coperta da una tettoia, sono presenti alcune panchine in sasso per l'attesa.\nLa stazione dispone di un fabbricato viaggiatori, composto su due piani. Il primo piano \u00e8 inaccessibile da parte dell'utenza e risulta convertito ad abitazione privata. Il piano terra invece ospita un bar, dove \u00e8 ubicata anche la biglietteria automatica; l'esercizio commerciale si estrude in parte anche all'esterno in un dehors addossato ad una parete laterale del FV. \u00c8 presente inoltre un edificio a pianta quadrangolare, in cui sono stati ricavati i servizi igienici, e lo scalo merci, dotato di un fabbricato merci a pianta quadrangolare e di un piano caricatore. Esso risulta al 2019 in ottimo stato di conservazione sebbene convertito a sede di un'associazione e vivaio.\nI giardini.\nA partire dal 1999 il consorzio Pro Loco Lago d'Orta ha provveduto alla sistemazione dei locali ottenuti in comodato d'uso da RFI (l'area verde dello scalo, l'ex magazzino merci, i servizi igienici e altri due fabbricati minori, utilizzati come deposito) attraverso diverse opere quali lo sgrassamento del pavimento dei vari locali, la realizzazione di cordoli nel giardino, l'installazione dell'impianto di irrigazione per le piante e la realizzazione della cartellonistica informativa per i visitatori oltre che apposite protezioni contro i vandali.\nNel 2009 \u00e8 stato creato il \u201cgiardino segreto\u201d della stazione nell'ambito del progetto finanziato dalla Commissione Europea \"Biodiversit\u00e0? Salviamola Mangiandola\", ideato in collaborazione con il Consorzio Pro Loco Lago d'Orta e che prevedeva la creazione di giardini e orti di sementi antiche in via di estinzione in diversi luoghi, dando la possibilit\u00e0 di ripristinare l'area verde, abbandonata per anni rendendola un'attrazione turistica visitata da almeno un migliaio di persone l'anno.\nMovimento.\nLa stazione \u00e8 servita dai regionali di Trenitalia, societ\u00e0 del gruppo Ferrovie dello Stato, in base al contratto di servizio stipulato con Regione Piemonte.\nServizi.\nLa stazione, classificata da RFI in categoria bronze, dispone dei seguenti servizi:"}
{"id": "4614070", "revid": "599013", "url": "https://it.wikipedia.org/wiki?curid=4614070", "title": "\u0141ukasz Skorupski", "text": "Caratteristiche tecniche.\nPortiere dalla grande mole, \u00e8 molto agile e reattivo, incappa talvolta in cali di concentrazione.\nCarriera.\nClub.\nGli inizi in Polonia.\nSkorupski \u00e8 stato promosso nella prima squadra del G\u00f3rnik Zabrze prima dell'inizio del campionato 2008-2009. Dopo una parentesi in prestito al Ruch Radzionk\u00f3w, \u00e8 tornato al G\u00f3rnik Zabrze, per cui ha debuttato nella massima divisione polacca nell'estate del 2011 il 31 luglio, impiegato come titolare nel pareggio per 1-1 sul campo dello \u015al\u0105sk Wroc\u0142aw.\nRoma.\nIl 13 luglio 2013 \u00e8 passato alla societ\u00e0 italiana della Roma, a cui si \u00e8 legato con un contratto quadriennale, a fronte di un corrispettivo di euro. Debutta con la maglia giallorossa il 9 gennaio 2014, nella partita di Coppa Italia vinta per 1-0 dalla Roma contro la Sampdoria, mentre il debutto in campionato, avviene l'11 maggio 2014 nella gara contro la Juventus, partita terminata 1-0 per i \"bianconeri\". Conclude la stagione con tre gare stagionali: due in campionato ed una in Coppa Italia.\nNella stagione successiva fa il suo esordio stagionale il 30 settembre 2014 debuttando in Champions League, durante il match giocato contro gli inglesi del Manchester City, partita terminata 1-1. In totale ottiene 11 presenze stagionali.\nPrestito biennale all'Empoli.\nIl 30 giugno 2015 viene ufficializzato il suo passaggio in prestito biennale all'Empoli. Nella stagione 2015-2016 debutta la prima partita con gli empolesi nel match casalingo perso contro il per 3-1. Nella prima stagione con il club azzurro gioca 31 partite con 46 reti subite che, nonostante ci\u00f2, sono stati sufficienti per la salvezza dell'.\nIl 20 luglio 2016 prolunga il contratto con la fino al 2021. \nL'11 agosto 2016 viene rinnovato il prestito per il secondo anno dopo aver effettuato il ritiro con i \"giallorossi\". Nella stagione 2016-2017 debutta la sua prima partita nella terza giornata del campionato contro il vinto per 3-1 dagli empolesi. In quest'altra stagione disputa in totale 35 presenze con 56 reti subite, risultati che porteranno alla retrocessione dell'.\nRitorno alla Roma.\nNell'estate del 2017 torna alla , che tuttavia per rimpiazzare il partente Szcz\u0119sny gli preferisce Alisson, giocando quindi la stagione 2017-2018 come suo vice. Il 20 dicembre gioca titolare negli ottavi di finale di Coppa Italia contro il in casa, partita poi persa per 1-2, sconfitta che vedr\u00e0 quindi l'eliminazione della dalla Coppa Italia. Inoltre gioca titolare l'ultima partita del campionato nel vittorioso match contro il ottenendo cos\u00ed la sua prima presenza in campionato..\nBologna.\nIl 22 giugno 2018 il portiere polacco passa a titolo definitivo al Bologna, venendo scambiato con l'italiano Antonio Mirante oltre ad un conguaglio economico di 5 milioni di euro. \n\u00c8 il primo calciatore polacco della storia del .\nDebutta con la maglia rossobl\u00f9 contro la in casa, match concluso con la vittoria dei ferraresi per 0-1. Nella sua prima stagione con il club bolognese gioca titolare tutte le 38 partite del campionato con 56 reti subite.\nNazionale.\nSkorupski ha difeso i pali della in 5 occasioni, tutte nel corso delle qualificazioni al campionato europeo di categoria del 2013. Ha esordito in squadra il 6 ottobre 2011, nel pareggio per 1-1 contro il .\nIl 14 dicembre 2012 ha invece disputato la prima partita nella nazionale maggiore: \u00e8 stato infatti schierato titolare nella vittoria per 4-1 contro la , giocando l'intero incontro.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "4614071", "revid": "124441546", "url": "https://it.wikipedia.org/wiki?curid=4614071", "title": "Valentzas", "text": "La famiglia Valentzas \u00e8 stata un'organizzazione criminale affiliata alla mafia greca operante nel Queens e Brooklyn di New York e, in minor misura, anche in Grecia. Ha dominato il gioco d'azzardo illecito a New York dal 1980 fino al 1990, quando furono indeboliti dalla rivale mafia albanese e dalle forze dell'ordine. \u00c8 stata una stretta alleata della famiglia Lucchese.\nStoria.\nOrigini.\nLa famiglia nasce in Grecia negli anni '50, ma dopo alcuni anni emigra a New York, stabilendosi nel quartiere di Astoria, Queens. Inizialmente \u00e8 conosciuta con il nome del boss, Peter \"Pete il Greco\" Kourakos. Si svilupp\u00f2 subito nella comunit\u00e0 greca del Queens tramite l'estorsione e l'usura.\nAnni del potere ed asse greco-italiano.\nNel 1980, l'organizzazione viene rilevata da Spyredon \"Spiros\" Velentzas, che stringe contatti importanti con la famiglia Lucchese e con il loro boss, Anthony Corallo, che assieme a Velantzas ed i suoi 30 uomini, inizia a prendere il controllo del gioco d'azzardo cittadino, in cui \u00e8 la pi\u00f9 attiva delle altre Cinque famiglie. I casin\u00f2 segreti erano gestiti dai greci, che tuttavia pagavano una percentuale ai Lucchese, che fornivano sostegno economico e protezione dalle altre organizzazioni.\nLe altre famiglie e la maggior parte delle organizzazioni criminali di New York consideravano la mafia greca come innocua, e le permettevano di gestire i suoi affari indisturbata, rendendo conto solo alla famiglia Lucchese. Sotto Valentzas, la famiglia conquist\u00f2 altri quartieri del Queens, in cui la mafia italo-americana \u00e8 scarsamente presente, e le zone confinanti di Brooklyn.\nQueste espansioni allarmarono sia le autorit\u00e0 che l'Organizzazione Rudaj, affiliata alla mafia albanese, che inizi\u00f2 una breve guerra contro i greci, che persero molti agganci nel settore del gioco d'azzardo. La mafia albanese \u00e8 tuttavia stata annientata nel 2004 dalle autorit\u00e0. Fu il primo caso americano in cui le autorit\u00e0 da sole, senza fattori esterni, distruggevano un'organizzazione criminale, seppur di basso livello.\nArresti del '92 e situazione attuale.\nNel 20 giugno 1992, Valantzas venne riconosciuto colpevole di omicidio, usura, gioco d'azzardo illecito e frode fiscale. Assieme a Valantzas furono arrestati i suoi luogotenenti principali, Peter Drakoulis e l'italo-greco Michael Grillo. Valantzas \u00e8 stato condannato a 20 anni, anche se le forze dell'ordine speravano anche in un'incriminazione per l'omicidio di un rivale, commissionato dal boss della famiglia Lucchese Vittorio Amuso.\nFu infatti successivamente riconosciuto colpevole dell'omicidio di Sarecho \"Sammy l'Arabo\" Nalo, per cui \u00e8 stato condannato all'ergastolo. Attualmente, a 75 anni, si trova ancora in prigione."}
{"id": "4614072", "revid": "287204", "url": "https://it.wikipedia.org/wiki?curid=4614072", "title": "Lukasz Skorupski", "text": ""}
{"id": "4614076", "revid": "729019", "url": "https://it.wikipedia.org/wiki?curid=4614076", "title": "HMS Thrush (1889)", "text": "La HMS \"Thrush\", terza nave da guerra della Royal Navy britannica a portare questo nome, \u00e8 stata una cannoniera classe Redbreast. Costruita nei cantieri Scotts di Greenock, venne varata il 22 giugno 1889. Le unit\u00e0 della classe vennero progettate da Sir William Henry White, Director of Naval Construction nel 1888.\nServizio.\nAl momento dell'ingresso in servizio venne assegnata alla North America and West Indies Station, con base ad Halifax. Qui nel 1891 venne comandata dal Principe Giorgio, in seguito divenuto Re Giorgio V. Nel 1896 insieme alla sorella \"Sparrow\" partecip\u00f2 ai 40 minuti della guerra anglo-zanzibariana. Serv\u00ec inoltre durante la seconda guerra boera tra l'ottobre 1899 e il giugno 1902.\nDal 1906 venne assegnata alla Guardia Costiera. Nel 1915 divenne una nave porta cavi e nel 1916 una nave recupero. Incagliata l'11 aprile 1917 and\u00f2 persa, il relitto si trova a 10\u00a0m di profondit\u00e0 al largo di Glenarm."}
{"id": "4614078", "revid": "247222", "url": "https://it.wikipedia.org/wiki?curid=4614078", "title": "Famiglia Valentzas", "text": ""}
{"id": "4614080", "revid": "767487", "url": "https://it.wikipedia.org/wiki?curid=4614080", "title": "A Countless Count", "text": "A Countless Count \u00e8 un cortometraggio muto del 1915. Il nome del regista non viene riportato.\nTrama.\nUna ragazza ha gi\u00e0 il fidanzato ma suo padre vuole per lei un conte come marito. Lei si rifiuta di incontrare il pretendente. Il padre, che non ha mai visto il conte, lo scambia con un irlandese che trova nel parco e invita l'uomo a cena. Quando in casa arriva il vero conte, la situazione precipita.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti dall'Essanay.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 1\u00ba luglio 1915."}
{"id": "4614084", "revid": "83531", "url": "https://it.wikipedia.org/wiki?curid=4614084", "title": "Settimia Spizzichino", "text": " \nBiografia.\nQuinta di sei figli, Settimia Spizzichino era nata in una famiglia del ghetto ebraico di Roma. Il padre, Mos\u00e8 Mario Spizzichino, era commerciante di libri. La madre, Grazia Di Segni, fu maestra alla scuola ebraica. Fratelli e sorelle erano Gentile e Pacifico, Ada, Enrica e Giuditta.\nIl 16 ottobre 1943 fu deportata insieme alla madre, due sorelle e una nipotina durante il rastrellamento del ghetto.\nIl 23 ottobre, dopo sei giorni di viaggio, nel campo Auschwitz-Birkenau inizi\u00f2 la selezione dei deportati di Roma; mentre la madre e la sorella Ada con la bambina in braccio furono messe nella fila destinata immediatamente alla camera a gas, Settimia con la sorella Giuditta fin\u00ec nella fila degli abili al lavoro e ricevette il numero 66210. Delle 47 donne rimaste dopo questa prima selezione, Settimia fu l'unica a tornare e a queste compagne di prigionia ha poi dedicato il suo libro di memorie.\nAd Auschwitz-Birkenau le venne assegnato il lavoro di spostare pietre; fin\u00ec all'ospedale del campo e da qui viene trasferita al blocco 10 di Auschwitz I. \nNell'inverno del 1945, con l'evacuazione di Auschwitz, dovette affrontare una marcia della morte fino al campo di concentramento di Bergen Belsen. Qui i prigionieri venivano ammassati in uno stato di completo abbandono e i morti formavano dei mucchi intorno alle baracche. Il soldato di guardia sulla torretta, impazzito, cominci\u00f2 a sparare sui prigionieri: Settimia si nascose in un mucchio di cadaveri e l\u00ec rimase per diversi giorni, fino alla liberazione del campo da parte degli inglesi, il 15 aprile 1945.\nTornata a Roma, sent\u00ec il dovere di raccontare, e continu\u00f2 la sua opera di testimonianza di fronte alle telecamere, con i giovani nelle scuole, e nei viaggi ad Auschwitz. \nIl 10 dicembre 1998, l'allora sindaco di Cava de' Tirreni, Raffaele Fiorillo, le confer\u00ec la cittadinanza onoraria. Tenne il suo ultimo viaggio ad Auschwitz assieme ad alcuni studenti nel 1999, e nel maggio del 2000 per l'ultima volta lasci\u00f2 la sua testimonianza ad alcuni studenti cavesi nel corso del progetto \"Il coraggio di ricordare\". Mor\u00ec per un attacco cardiaco nel luglio dello stesso anno, all'ospedale Fatebenefratelli di Roma. \u00c8 sepolta nel Cimitero Flaminio. \nLe sue memorie sono raccolte nel volume scritto insieme a Isa di Nepi Olper \"Gli anni rubati\".\nLa sua storia \u00e8 anche diventata un documentario dal titolo \"Nata 2 volte: storia di Settimia ebrea romana\", tratto da un'intervista concessa nel 1998 all'archivio della Survivors of the Shoah Visual History Foundation.\nLa sua testimonianza \u00e8 inoltre contenuta nel documentario di Ruggero Gabbai \"Memoria\".\nA Roma sono intitolati a suo nome un istituto comprensivo statale (Poggiali-Spizzichino) e il cavalcaferrovia tra via Ostiense e circonvallazione Ostiense.\nLa citt\u00e0 di Cava de'Tirreni nel 2011 le ha intitolato una strada.\nNella letteratura.\nSettimia Spizzichino \u00e8 uno dei personaggi principali e delle voci narranti del romanzo di Giuseppe Pederiali \"Stella di Piazza Giud\u00eca\", nel quale le sue vicende s'intrecciano con quelle della protagonista Celeste Di Porto. Nel romanzo i suoi dati biografici sono stati parzialmente alterati: ad esempio, le \u00e8 attribuito come anno di nascita il 1925 anzich\u00e9 il 1921 per renderla coetanea di Celeste.\nLa Memoria.\nImportanti e diverse le opere e le manifestazioni in ricordo dell'unica donna sopravvissita alla \"razzia del ghetto di Roma\" il 16 ottobre 1943.\nIl ponte dedicato alla deportata nella citt\u00e0 di Roma.\nDopo la sua scomparsa, avvenuta il 3 luglio 2000, il Comune di Roma decise di dedicarle il Ponte Settimia Spizzichino, noto anche come Cavalcavia Ostiense, un viadotto che sovrapassa la linea ferroviaria Roma-Lido e il percorso della linea B della metropolitana. Il ponte fa parte della Circonvallazione Ostiense. \nIl 22 giugno 2012, \u00abla cerimonia di inaugurazione \u00e8 avvenuta alla presenza del sindaco Gianni Alemanno, del presidente del XI Municipio Andrea Catarci, di quello della comunit\u00e0 ebraica Riccardo Pacifici, e della nipote di Settimia, Carla di Veroli\u00bb.\nL'emissione di un francobollo del Governo Italiano - 15 aprile 2021.\nIl Ministero dello sviluppo economico in occasione del centenario della nascita di Settimia Spizzichino ha emesso il 15 aprile 2021 un francobollo, appartenente alla serie \"Il senso civico\". Il francobollo stampato in rotocalco a cinque colori su carta bianca patinata per trecentomila esemplari dall'Istituto Poligrafico e Zecca dello Stato raffigura una vignetta dell'ingresso al Museo statale di Auschwitz-Birkenau con filo spinato e un bozzetto di Settimia Spizzichino con la frase \"Sono tornata per raccontare\" e la scritta \"Settimia Spizzichino 1921-2021\".\nIl centenario della nascita della Spizzichino al MEIS di Ferrara - 15 aprile 2021.\nIl Museo nazionale dell'ebraismo italiano e della Shoah (MEIS) di Ferrara ha commemorato il 15 aprile 2021 il centenario della nascita di Settimia Spizzichino, nata il 15 aprile del 1921. Unica donna sopravvissuta ai campi fra coloro che furono rastrellati a Roma il 16 ottobre 1943. La Spizzichino fu deportata insieme ai suoi parenti che non fecero pi\u00f9 ritorno e precisamente \u00abla madre Grazia Di Segni, le sorelle Giuditta e Ada Spizzichino e la nipotina Rosanna Cal\u00f2\u00bb. Al suo ritorno e fino alla sua morte sopraggiunta il 3 luglio del 2000 \u00e8 stata una instancabile e attiva testimone della Shoah.\nFilmografia.\nMemoria \u00e8 un documentario direct-to-video del 1997 diretto da Ruggero Gabbai su soggetto di Marcello Pezzetti e Liliana Picciotto, un film della Fondazione Centro di Documentazione Ebraica Contemporanea (CDEC) di Milano. Il documentario raccoglie le testimonianze di diversi sopravvissuti al campo di sterminio di Auschwitz, con la peculiarit\u00e0 che le testimonianze sono rilasciate presso gli stessi luoghi della loro passata prigionia. Oltre alla testimonianza delle sofferenze patite nel campo, vengono narrate anche le esperienze legate alle umiliazioni e privazioni subite a causa delle leggi razziali del 1938, nonch\u00e9 della segregazione e cattura avvenute in Italia. Una lunga e dettagliata intervista ad Auschwitz viene rilasciata anche da Settimia Spizzichino con la sua esperienza di cavia al blocco 10.\nProdotto dalla Fondazione Museo della Shoah per la regia di Ruggero Gabbai su soggetto di Marcello Pezzetti, racconta la storia del rastrellamento di circa 1200 ebrei che alle prime luci dell'alba a Portico di Ottavia, nel pieno centro del ghetto ebraico di Roma ad opera di centinaia di soldati tedeschi agli ordini di ufficiali della Gestapo. La razzia si conclude con l'incarcerazione degli ebrei, parcheggiati nel carcere di Regina Coeli. Nella stessa settimana quelli identificati come appartenenti alla \u00ab\"razza ebraica\" verranno tradotti in Polonia nel campo di sterminio di Auschwitz Birkenau\u00bb. Il film presenta cinque principali testimonianze di sopravvissuti che fecero ritorno, fra le quali, quella di Settimia Spizzichino."}
{"id": "4614086", "revid": "329581", "url": "https://it.wikipedia.org/wiki?curid=4614086", "title": "Eliano", "text": ""}
{"id": "4614087", "revid": "124252769", "url": "https://it.wikipedia.org/wiki?curid=4614087", "title": "Simon Astaire", "text": "Biografia.\nAstaire \u00e8 figlio dell'agente di cambio Edgar Astaire, presidente del Jewish Memorial Council di Londra, e dell'arredatrice per interni Lesley Jacklin. Fu educato nelle scuole pubbliche Wellesley House, in Kent, e a Harrow School, un'esperienza dolorosa dovuta all'essere un introverso studente ebreo alla quale attinge per la stesura dei suoi primi romanzi.\nDopo la scuola, il padre non aveva intenzione di aiutarlo finanziariamente e Astaire viene assunto come telefonista alla \"Evening Standard\", a quei tempi un'agenzia teatrale. Il lavoro non gli piaceva e cerc\u00f2 di farsi licenziare per non ammettere davanti al padre di essere pigro, ma di fronte alla sua intenzionale alterigia il direttore al contrario lo promosse agente di giovani artisti. La sua carriera decoll\u00f2 quando fu reclutato, appena un mese dopo, dalla International Creative Management (l'agenzia di talenti hollywoodiana con sede a Los Angeles, New York e Londra, che fra gli altri rappresenta Al Pacino e Woody Allen).\nAstaire lavora soprattutto nel campo del cinema e della moda, inoltre fra i suoi clienti sono inclusi alcuni membri della famiglia reale britannica. Ha collaborato con diverse compagnie fra le quali Bulgari, Armani e Calvin Klein, e con star hollywoodiane come Rachel Weisz e Charlize Theron.\nDal 2004 al 2012 Astaire \u00e8 stato direttore della MTV Exit Foundation, un'organizzazione no profit promossa da MTV nel 2003, che mira ad aumentare la consapevolezza e la prevenzione del traffico di esseri umani attraverso i programmi televisivi. \nCome opinionista e consulente \u00e8 stato invitato in alcuni programmi televisivi su CNN, BBC, Sky News e Five.\nPubblicazioni.\nIl suo primo romanzo \"Private Privilege\" narra la storia di uno studente ebreo vittima di un regime scolastico oppressivo. Fu pubblicato il 30 ottobre 2008 da Quartet Books e divenne un best seller nel Regno Unito. L'anno seguente usc\u00ec il sequel \"And You Are...?\". Dal suo debutto \u00e8 nato un film che vede protagonista il cantante Sting, amico dell'autore. Nel 2011 \u00e8 stato pubblicato il terzo romanzo, \"Mr Coles\", anch'esso connesso ai precedenti libri. Si svolge in una scuola preparatoria inglese e segue la vita tormentata di uno dei suoi insegnanti. \n\"The Last Photograph\" \u00e8 il suo quarto romanzo uscito nel 2013 da cui \u00e8 stato adattato un film diretto en interpretato da Danny Huston. Il protagonista \u00e8 un padre di famiglia a cui viene sottratto il figlio Luke, ucciso in data 21 dicembre 1988 nel disastro di Lockerbie. Successivamente Astaire scrive una biografia sulla vita dell'ex calciatore inglese Sol Campbell, pubblicata nel 2014. Dal libro emerge che il calciatore non ha potuto capitanare la Nazionale Inglese a causa di alcune iniquit\u00e0 subite di carattere razzista.\nVita privata.\nSimon Astaire vive fra Londra e Los Angeles. Non \u00e8 mai stato sposato ma ha avuto una relazione con la presentatrice Ulrika Jonsson, la manager italo-americana Nancy Dell'Olio, e la modella britannica Saffron Aldridge dalla quale \u00e8 nato Milo nel 1993."}
{"id": "4614091", "revid": "118519915", "url": "https://it.wikipedia.org/wiki?curid=4614091", "title": "Cinefiat", "text": "Cinefiat era il ramo d'azienda del gruppo Fiat che si occupava della produzione di spot pubblicitari, musical, cartoni animati, cinegiornali e film al fine di promuovere e sponsorizzare la stessa Fiat.\nStoria.\nCinefiat nasce nel 1952 come casa di produzione cinematografica del gruppo Fiat, volta alla produzione di film industriali, con scopi pubblicitari, promozionali o di divulgazione della fabbrica torinese: nel 1956 realizza il suo primo documentario, relativo alla Fiat 600. Innumerevoli sono i titoli e gli argomenti trattati: si va dalle automobili agli aerei, mezzi agricoli, macchine movimento terra, autocarri, motori navali, stabilimenti industriali. Il \"Centro Storico Fiat\" , Via Gabriele Chiabrera, 20, 10126 Torino, ne detiene la maggior parte ancora su pellicola sia 16 mm, sia 35mm.\nDeteneva tutte le competenze non solo professionali ma anche tecniche per la realizzazione interna delle sue produzioni, essendo proprietaria di otto teatri di posa (in Strada della Manta 24 a Torino, il pi\u00f9 grande complesso indipendente dopo Cinecitt\u00e0 con 10.000\u00a0m\u00b2 coperti) definiti i migliori in Europa per la produzione fotografica e cinematografica nel settore automobilistico e adattabili anche alle produzioni televisive nonch\u00e9 proprietaria di impianti di illuminotecnica per la realizzazione di spettacoli, eventi e manifestazioni e di tutte le attrezzature video necessarie all'attivit\u00e0. Grande artefice fu la direttrice Maria Rubiolo detta \" la Tota\" con i suoi molti collaboratori. La sede era situata nei sotterranei di corso Marconi completa di sale cinematografiche, moviole e tutto ci\u00f2 che era necessario per la realizzazione degli storici documentari marchiati \"Cinefiat\".\nHa inoltre collaborato con Claude Lelouch, Sergio Castellitto, Vittorio Gassman, Nino Manfredi ecc.\nNel 1994 Fiat cede Cinefiat a Euphon (RCS, Famiglia Rocchietti)."}
{"id": "4614100", "revid": "1573940", "url": "https://it.wikipedia.org/wiki?curid=4614100", "title": "Kinyongia multituberculata", "text": "Kinyongia multituberculata () \u00e8 un piccolo sauro della famiglia Chamaeleonidae, endemico della Tanzania.\nDistribuzione e habitat.\nL'areale della specie \u00e8 ristretto alla catena montuosa dei Monti Usambara, nel nordest della Tanzania.\nConservazione.\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "4614114", "revid": "767487", "url": "https://it.wikipedia.org/wiki?curid=4614114", "title": "The Little Prospector (film 1915)", "text": "The Little Prospector \u00e8 un cortometraggio muto del 1915 interpretato e diretto da Gilbert M. 'Broncho Billy' Anderson che gi\u00e0 nel 1910 aveva prodotto e diretto un altro \"The Little Prospector\".\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 2 luglio 1915."}
{"id": "4614118", "revid": "1573940", "url": "https://it.wikipedia.org/wiki?curid=4614118", "title": "Rhampholeon temporalis", "text": "Rhampholeon temporalis () \u00e8 un piccolo sauro della famiglia Chamaeleonidae, endemico della Tanzania.\nDistribuzione e habitat.\nL'areale della specie \u00e8 ristretto ai monti Usambara, nella Tanzania nord-orientale."}
{"id": "4614120", "revid": "599013", "url": "https://it.wikipedia.org/wiki?curid=4614120", "title": "Lars Burgsm\u00fcller", "text": "Attivo dal 1993 al 2007, in carriera conquist\u00f2 il torneo ATP di Copenaghen nel 2002 sconfiggendo in finale il belga Olivier Rochus, due anni dopo raggiunse la sua seconda finale a Shanghai ma venne sconfitto nettamente da Guillermo Ca\u00f1as. Vanta un successo anche in doppio a Ho Chi Minh nel 2005 quando, in coppia con il connazionale Kohlschreiber sconfisse in finale il duo formato da Ashley Fisher e Robert Lindstedt. Dal 2001 al 2004 \u00e8 stato nelle prime cento posizioni del ranking di singolare raggiungendo la 65\u00aa posizione nel febbraio 2002, in doppio ha raggiunto il 61\u00ba posto nell'agosto 2006."}
{"id": "4614121", "revid": "287204", "url": "https://it.wikipedia.org/wiki?curid=4614121", "title": "Lars Burgsmuller", "text": ""}
{"id": "4614122", "revid": "107831", "url": "https://it.wikipedia.org/wiki?curid=4614122", "title": "Andrey Cherkasov", "text": ""}
{"id": "4614123", "revid": "812213", "url": "https://it.wikipedia.org/wiki?curid=4614123", "title": "Alex Bogomolov Jr", "text": ""}
{"id": "4614124", "revid": "767487", "url": "https://it.wikipedia.org/wiki?curid=4614124", "title": "The Little Prospector (film 1910)", "text": "The Little Prospector \u00e8 un cortometraggio muto del 1910 scritto, prodotto, interpretato e diretto da Gilbert M. 'Broncho Billy' Anderson.\nAnderson avrebbe poi girato nel 1915 un altro \"The Little Prospector\".\nProduzione.\nIl film fu prodotto dalla Essanay Film Manufacturing Company. Venne girato in Colorado.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 19 novembre 1910."}
{"id": "4614125", "revid": "911416", "url": "https://it.wikipedia.org/wiki?curid=4614125", "title": "Project Glass", "text": ""}
{"id": "4614127", "revid": "298229", "url": "https://it.wikipedia.org/wiki?curid=4614127", "title": "Svetla Pishtikova", "text": ""}
{"id": "4614133", "revid": "363629", "url": "https://it.wikipedia.org/wiki?curid=4614133", "title": "Skittles", "text": "Le Skittles\u00ae sono un prodotto di confetteria alla frutta distribuiti dalla Wrigley Company, una divisione della Mars.\nHanno gusci duri di zucchero che portano la lettera S e sono costituiti per lo pi\u00f9 da zucchero, sciroppo di mais, olio idrogenato di palma e succo di frutta.\nLa loro particolarit\u00e0 sta nel fatto che la S che si trova sopra ogni caramella \u00e8 fatta con un inchiostro idrosolubile e viene attaccata con una colla edibile; se messe a contatto con l\u2019acqua (o con un altro liquido) la S si stacca e inizia a galleggiare.\n Nell'estate 2018, le Skittles tornano in Italia, dove erano gi\u00e0 presenti negli anni 90."}
{"id": "4614134", "revid": "33689", "url": "https://it.wikipedia.org/wiki?curid=4614134", "title": "Kenneth Hunt", "text": "Carriera.\nNazionale.\nHa partecipato al 4\u00ba Torneo olimpico di calcio, nel quale ha vinto una medaglia d'oro ed al 7\u00ba Torneo olimpico di calcio dove il Regno Unito usc\u00ec al primo turno."}
{"id": "4614135", "revid": "339392", "url": "https://it.wikipedia.org/wiki?curid=4614135", "title": "Bra Calcio", "text": ""}
{"id": "4614136", "revid": "1573940", "url": "https://it.wikipedia.org/wiki?curid=4614136", "title": "Rieppeleon brevicaudatus", "text": "Rieppeleon brevicaudatus () \u00e8 un piccolo sauro della famiglia Chamaeleonidae, diffuso in Tanzania e Kenya."}
{"id": "4614137", "revid": "729019", "url": "https://it.wikipedia.org/wiki?curid=4614137", "title": "Eug\u00e8ne Vaulot", "text": "Biografia.\nEug\u00e8ne Vaulot nacque a Parigi nel 1923. Fece apprendistato come elettricista, ma si arruol\u00f2 nella L\u00e9gion des volontaires francais contre le bolch\u00e9visme (LVF) prendendo parte nell'inverno 1941/42 alla battaglia del Lago Djukovo nei pressi di Mosca. L'anno successivo nel corso di un'operazione anti partigiana nella zona centrale del Fronte Orientale venne ferito e dovette lasciare la LVF con il grado di \"Obergefreiter\".\nNon soddisfatto della vita civile, nel 1944 si arruol\u00f2 nuovamente, questa volta nella Kriegsmarine, divenendo capo squadra nel 28. Schiffstammabteilung, un reparto che nell'autunno del 1944 fu incorporato per intero nella costituenda 33. Waffen-Grenadier-Division der SS \"Charlemagne\".\nDurante i successivi combattimenti in Pomerania venne decorato con la Croce di Ferro di Prima Classe per aver colpito con il Panzerfaust due carri armati sovietici ad Elsenau il 25 febbraio.\nDurante la battaglia di Berlino distrugge due carri armati nel settore di Neuk\u00f6lln dicendo poi ai suoi camerati di averlo fatto \"solo per mettersi in forma\". Nei giorni seguenti distrugge, sempre in combattimento ravvicinato, altri sei carri che erano avanzati nella zona della Cancelleria e del Bunker di Hitler. Viene perci\u00f2 proposto per la Croce di Cavaliere della Croce di Ferro, la quale gli viene personalmente consegnata il 29 aprile 1945 dal comandante della divisione \"Nordland\", SS-Brigadef\u00fchrer Gustav Krukenberg.\nNelle prime ore del 2 maggio Vaulot si trov\u00f2 a far parte di un gruppo comprendente qualche decina di SS francesi, tedesche e scandinave che con l'appoggio di due panzer Tiger II tentava di uscire dalla citt\u00e0 in direzione ovest. Dopo aver attraversato il Tiergarten il gruppo si scontr\u00f2 con una forte resistenza sovietica lungo il viale per Charlottenburg. Qui, secondo la testimonianza dello stesso Krukenberg, Eug\u00e8ne Vaulot rimase ucciso, vittima della pallottola di un cecchino."}
{"id": "4614139", "revid": "580197", "url": "https://it.wikipedia.org/wiki?curid=4614139", "title": "Real Betis Balompi\u00e9 2006-2007", "text": "Questa pagina raccoglie i dati riguardanti il Real Betis Balompi\u00e9 nelle competizioni ufficiali della stagione 2006-2007.\nStagione.\nIl Real Betis finisce al sedicesimo posto in classifica.\nIn Coppa del Rey arriva ai quarti di finale."}
{"id": "4614140", "revid": "298229", "url": "https://it.wikipedia.org/wiki?curid=4614140", "title": "Tezzhan Naimova", "text": ""}
{"id": "4614143", "revid": "580197", "url": "https://it.wikipedia.org/wiki?curid=4614143", "title": "Sanclemente di Inici", "text": ""}
{"id": "4614144", "revid": "298229", "url": "https://it.wikipedia.org/wiki?curid=4614144", "title": "Verzhinia Veselinova", "text": ""}
{"id": "4614147", "revid": "599013", "url": "https://it.wikipedia.org/wiki?curid=4614147", "title": "George Barlow", "text": "Carriera.\nNazionale.\nHa partecipato al 4\u00ba Torneo olimpico di calcio, nel quale ha vinto una medaglia d'oro.."}
{"id": "4614152", "revid": "339392", "url": "https://it.wikipedia.org/wiki?curid=4614152", "title": "Associazione Sportiva Dilettantistica S. M. C. V. Gladiator 1924", "text": ""}
{"id": "4614154", "revid": "298229", "url": "https://it.wikipedia.org/wiki?curid=4614154", "title": "Stefenia Simova", "text": ""}
{"id": "4614158", "revid": "599013", "url": "https://it.wikipedia.org/wiki?curid=4614158", "title": "Harold Hardman", "text": "Carriera.\nNazionale.\nHa partecipato al 4\u00ba Torneo olimpico di calcio, nel quale ha vinto una medaglia d'oro ed al 7\u00ba Torneo olimpico di calcio dove il Regno Unito usc\u00ec al primo turno."}
{"id": "4614159", "revid": "298229", "url": "https://it.wikipedia.org/wiki?curid=4614159", "title": "Svetla Bozhkova", "text": ""}
{"id": "4614160", "revid": "336956", "url": "https://it.wikipedia.org/wiki?curid=4614160", "title": "Composizione B", "text": ""}
{"id": "4614163", "revid": "606039", "url": "https://it.wikipedia.org/wiki?curid=4614163", "title": "Plocus fringilloides", "text": ""}
{"id": "4614165", "revid": "767487", "url": "https://it.wikipedia.org/wiki?curid=4614165", "title": "Baker (California)", "text": "Baker \u00e8 un \"census-designated place\" nella contea di San Bernardino in California. Secondo il censimento del 2010 la popolazione era di 735 abitanti. Il codice di avviamento postale \u00e8 92309.\nStoria.\nBaker fu fondata dapprima come stazione ferroviaria lungo la Tonopah and Tidewater Railroad nel 1908. Prese il nome da Richard C. Baker, partner in affari di Francis Marion Smith nella costruzione della ferrovia\nNel 1929 venne fondata come cittadina da Ralph Jacobus Fairbanks un imprenditore edile che fond\u00f2 anche altre citt\u00e0 nella zona della valle della Morte in California incluse Fairbank Springs e Shoshone."}
{"id": "4614178", "revid": "599013", "url": "https://it.wikipedia.org/wiki?curid=4614178", "title": "Chris Porter (calciatore 1885)", "text": "Carriera.\nNazionale.\nHa partecipato al 4\u00ba Torneo olimpico di calcio, nel quale ha vinto una medaglia d'oro."}
{"id": "4614179", "revid": "767487", "url": "https://it.wikipedia.org/wiki?curid=4614179", "title": "Providence and Mrs. Urmy", "text": "Providence and Mrs. Urmy \u00e8 un cortometraggio muto del 1915. Il nome del regista non viene riportato.\nTrama.\nUna giovane americana sposa il proprio autista senza sapere che l'uomo, in effetti, \u00e8 un nobile inglese.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche USA il 29 giugno 1915."}
{"id": "4614182", "revid": "31886", "url": "https://it.wikipedia.org/wiki?curid=4614182", "title": "Bacino di modulazione", "text": "Il bacino di modulazione \u00e8 un particolare lago artificiale in cui il tempo necessario al riempimento dell'invalso \u00e8 minore di 400 ore. Per tempi superiori l'invalso si chiama serbatoio.\nI serbatoi consentono una programmazione stagionale della produzione, i bacini di modulazione invece una programmazione su base settimanale."}
{"id": "4614186", "revid": "834", "url": "https://it.wikipedia.org/wiki?curid=4614186", "title": "Sundance Film Festival 2013", "text": "Il Sundance Film Festival 2013 si \u00e8 svolto a Park City, Utah, dal 17 al 27 gennaio 2013, con proiezioni anche in altre localit\u00e0 dello Utah, tra cui Salt Lake City, Ogden e Sundance.\nIl festival ha avuto luogo grazie al contributo di 1.850 volontari, tra i quali uno viene annualmente insignito del \"Gayle Stevens Volunteer Award\" in virt\u00f9 della collaborazione nell'ambito organizzativo del festival (durante l'attuale edizione \u00e8 stata premiata Shirley Olson, volontaria da 22 anni).\nL'edizione 2013.\nIl festival, che ha registrato il record di film proposti e selezionati (4.044 lungometraggi, di cui ne sono stati scelti 113, mentre 98 i corti, da 8.102 proposte), si \u00e8 concluso con la consueta cerimonia di premiazione, condotta a Park City da parte di Joseph Gordon-Levitt, che inoltre presentava al festival il primo lungometraggio da regista.\nAnteprime.\nAnche nell'edizione del 2013, al di l\u00e0 delle pellicole in gara, sono state proiettate alcune pellicole di cinema indipendente particolarmente attese:\nLa giuria.\nU.S. Dramatic: Edward Burns (), Wesley Morris (), Rodrigo Prieto (), Thomas Rothman (), Clare Stewart ()\nU.S. Documentary: Liz Garbus (), Davis Guggenheim (), Gary Hustwit (), Brett Morgen (), Diane Weyermann ()\nWorld Cinema Dramatic: Anurag Kashyap (), Nadine Labaki (), Joana Vicente ()\nWorld Cinema Documentary: Sean Farnel (), Robert Hawk (), Enat Sidi ()\nShort Film: Mike Farah (), Magali Simard (), Don Hertzfeldt ()\nAlfred P. Sloan: Darren Aronofsky (), Paula S. Apsell (), Dr. Andr\u00e9 Fenton (), Lisa Randall (), Scott Z. Burns ()"}
{"id": "4614192", "revid": "599013", "url": "https://it.wikipedia.org/wiki?curid=4614192", "title": "Natal'ja Prikaz\u010dikova", "text": "Biografia.\nIn Coppa del Mondo ottenne il primo podio, nonch\u00e9 risultato di rilievo, il 17 dicembre 1988 ad Albertville Les Saisies (2\u00aa) e l'unica vittoria l'11 marzo 1989 a \u00d6stersund.\nIn carriera prese parte a un'edizione dei Mondiali, vincendo tre medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:&lt;br&gt;\nSP = sprint"}
{"id": "4614194", "revid": "104458", "url": "https://it.wikipedia.org/wiki?curid=4614194", "title": "Natalja Prikazcikova", "text": ""}
{"id": "4614195", "revid": "767487", "url": "https://it.wikipedia.org/wiki?curid=4614195", "title": "Sydney Sanders", "text": "Carriera.\nNazionale.\nHa partecipato al 5\u00ba Torneo olimpico di calcio, nel quale ha vinto una medaglia d'oro."}
{"id": "4614196", "revid": "104458", "url": "https://it.wikipedia.org/wiki?curid=4614196", "title": "Natalya Prikazchikova", "text": ""}
{"id": "4614197", "revid": "203575", "url": "https://it.wikipedia.org/wiki?curid=4614197", "title": "Samuel C. Sanders", "text": ""}
{"id": "4614198", "revid": "203575", "url": "https://it.wikipedia.org/wiki?curid=4614198", "title": "Samuel Sanders", "text": ""}
{"id": "4614199", "revid": "104458", "url": "https://it.wikipedia.org/wiki?curid=4614199", "title": "Natali Prikostschinkova", "text": ""}
{"id": "4614200", "revid": "104458", "url": "https://it.wikipedia.org/wiki?curid=4614200", "title": "Natali Prikostschikova", "text": ""}
{"id": "4614203", "revid": "357043", "url": "https://it.wikipedia.org/wiki?curid=4614203", "title": "Nazionale Olimpica di calcio della Nigeria", "text": ""}
{"id": "4614204", "revid": "339392", "url": "https://it.wikipedia.org/wiki?curid=4614204", "title": "Nazionale Olimpica di calcio dell'Olanda", "text": ""}
{"id": "4614205", "revid": "357043", "url": "https://it.wikipedia.org/wiki?curid=4614205", "title": "Nazionale Olimpica di calcio della Serbia", "text": ""}
{"id": "4614206", "revid": "357043", "url": "https://it.wikipedia.org/wiki?curid=4614206", "title": "Nazionale Olimpica di calcio degli Stati Uniti d'America", "text": ""}
{"id": "4614207", "revid": "357043", "url": "https://it.wikipedia.org/wiki?curid=4614207", "title": "Nazionale Olimpica di calcio dell'Australia", "text": ""}
{"id": "4614208", "revid": "357043", "url": "https://it.wikipedia.org/wiki?curid=4614208", "title": "Nazionale Olimpica di calcio del Belgio", "text": ""}
{"id": "4614209", "revid": "357043", "url": "https://it.wikipedia.org/wiki?curid=4614209", "title": "Nazionale Olimpica di calcio del Camerun", "text": ""}
{"id": "4614211", "revid": "357043", "url": "https://it.wikipedia.org/wiki?curid=4614211", "title": "Nazionale Olimpica di calcio della Cina", "text": ""}
{"id": "4614213", "revid": "357043", "url": "https://it.wikipedia.org/wiki?curid=4614213", "title": "Nazionale Olimpica di calcio della Costa d'Avorio", "text": ""}
{"id": "4614222", "revid": "80598", "url": "https://it.wikipedia.org/wiki?curid=4614222", "title": "Albatros (casa discografica)", "text": "La Albatros \u00e8 stata una casa discografica italiana attiva dal 1970 al 1992.\nStoria.\nLa Albatros venne fondata dal maestro Armando Sciascia, violinista e direttore d'orchestra abruzzese, nel 1965, come sottoetichetta della Vedette specializzata nella musica folk e nella etnomusica; la sede era situata in via San Paolo 34 a Milano.\nQuesta etichetta era diretta dall'etnomusicologo italiano Roberto Leydi e si proponeva di pubblicare un repertorio di musica folkloristica italiana e mondiale, basandosi su materiale inedito, oppure pubblicando in licenza dischi di case discografiche non italiane (come Rounder Records e Folkways Records per alcuni dischi della serie \"USA Folk &amp; Blues\"). Ogni disco era corredato di note relative alla registrazione, contenute in un fascicoletto allegato.\nTra le collane di questa etichetta: la serie \"Documenti originali del folklore musicale europeo\", \"Folk music revival\", \"Documenti originali della musica etnica del mondo\" e \"USA Folk &amp; Blues\" (all'interno della quale figurano le registrazioni di Pete Seeger e Woody Guthrie).\nL'importanza della collana relativa al folklore musicale europeo, con un'attenzione particolare alla realt\u00e0 regionale italiana, \u00e8 quella di aver permesso la conservazione di un patrimonio musicale tipico della tradizione orale, difficilmente presente su supporto discografico e a rischio di estinzione.\nI dischi pubblicati.\nPer la datazione ci si \u00e8 basati sull'etichetta del disco, o sul vinile o sulla copertina; qualora nessuno di questi elementi avesse una datazione, si \u00e8 fatto riferimento alla numerazione del catalogo."}
{"id": "4614235", "revid": "22356", "url": "https://it.wikipedia.org/wiki?curid=4614235", "title": "Ocepechelon bouyai", "text": "Ocepechelon \u00e8 un genere estinto di tartaruga marina dermochelyoide gigante vissuta nel Cretaceo superiore, alla fine del Maastrichtiano circa 67 milioni di anni fa, nei depositi fosfatici del Bacino Oulad Abdoun, nella Provincia di Khouribga, in Marocco. Questo animale \u00e8 noto per il suo olotipo, OCP DEK / GE 516, composto da un cranio isolato ma completo, lungo da solo gi\u00e0 70 cm, il che rende l'animale una delle pi\u00f9 grandi tartarughe marine conosciute. L'animale \u00e8 stato nominato e descritto dai paleontologi Nathalie Bardet, Nour-Eddine Jalil, France de Lapparent de Broin, Damien Germain, Olivier Lambert e Mbarek Amaghzaz, nel 2013 e la specie tipo \u00e8 \"Ocepechelon bouyai\". Ci\u00f2 che rende incredibile questo animale \u00e8 il suo insolito apparato boccale, formata da un muso lungo a pipetta e da una testa larga. \u00c8 l'unico tetrapode che abbia sviluppato una convergenza evolutiva sia con i pesci signatidi (o cavallucci marini dotati di un apparato boccale a tubo) sia con le balene dal becco (con testa di grandi dimensioni ma con il muso allungato, stretto ed edentulo).\nDescrizione.\n\"Ocepechelon\" \u00e8 noto solo per un cranio isolato ma completo, lungo 70 centimetri. Dalle dimensioni del cranio, doveva essere una delle pi\u00f9 grandi tartarughe mai vissute. Si suppone che l'animale intero possa aver superato i 3 metri di lunghezza. Il cranio di questa tartaruga non era eccezionale solo per quanto riguarda le dimensioni, ma soprattutto per l'aspetto: largo posteriormente, si restringeva nella parte anteriore fino a formare una sorta di imbuto osseo allungato e stretto. In generale, l'aspetto del cranio doveva richiamare in qualche modo quello di un coccodrillo sdentato: non erano infatti presenti denti, ma gli occhi erano rivolti verso l'alto, cos\u00ec come le narici, queste ultime in posizione molto arretrata. \u00c8 l'unico tetrapode che abbia sviluppato una convergenza evolutiva sia con i pesci signatidi sia con le balene dal becco (con testa di grandi dimensioni ma con il muso allungato, stretto e privo di denti).\nNon si conosce altro di questo enigmatico animale, ma si suppone che possa essere stato dotato di un corpo largo e piatto, ricoperto da un carapace piuttosto sottile, e di quattro arti simili a pagaie, come quelle delle attuali tartarughe marine.\nClassificazione.\nDi seguito \u00e8 riportato un cladogramma dalla descrizione di \"Ocepechelon\", di Bardet \"et al.\" (2013). A causa del poco materiale fossile a disposizione sono stati utilizzati numerosi metodi per valutare lo posizione filogenetica dell'animale. La rimozione di taxa outgroup, tranne l'ipotetico taxon, ha deliberato alcune relazioni e ha mostrato che \"Ocepechelon\" e \"Bouliachelys\" potrebbero essere due basali dermocheloidi in una politomia con i Dermochelyidae e i Protostegidae. L'inclusione di Chelomacryptodira ha risolto questa politomia, e ha affermato che \"Ocepechelon\" \u00e8 il pi\u00f9 basale Dermochelyide conosciuto. Tuttavia, Scavezzoni &amp; Fischer (2018), nella loro analisi filogentica, escludendo che Protostegidae e Dermochelydae formino un clade, e classificano \"Ocepechelon\" all'interno di \"Protostegidae\", come sister taxon di \"Alienochelys\". \nDi seguito \u00e8 riportato un cladogramma della loro analisi:\nPaleobiologia.\nLe notevoli similitudini tra \"Ocepechelon\" e le balene dal becco (cos\u00ec come i pesci syngnathidi) hanno portato i paleontologi a ipotizzare il possibile modo di nutrirsi di \"Ocepechelon\". Poich\u00e9 sia le balene dal becco che i sygnathidi sono organismi che si nutrono tramite suzione (ovvero creando uno spazio vuoto per risucchiare piccole prede), i paleontologi ritengono che anche \"Ocepechelon\" possa essersi nutrito in questo modo. Probabilmente questo animale nuotava nei pressi della superficie del caldo mare Cretacico, inghiottendo grandi quantit\u00e0 di piccoli pesci, cefalopodi e meduse. Dal raffronto con altre tartarughe attuali, si suppone inoltre che \"Ocepechelon\" possa essere stato dotato di piccole strutture spinose all'interno della gola. Queste \"papillae\" sono attualmente presenti nella tartaruga liuto (una delle pi\u00f9 prossime parenti di \"Ocepechelon\"), e non solo filtrano l'acqua, ma creano anche una barriera appuntita alle prede che cercano di uscire. Ocepechelon potrebbe aver avuto una struttura analoga, cos\u00ec come altre \"papillae\" lungo i margini della bocca."}
{"id": "4614236", "revid": "1442080", "url": "https://it.wikipedia.org/wiki?curid=4614236", "title": "Lucio Marcio Censorino (console 149 a.C.)", "text": "Biografia.\nFu eletto console con Manio Manilio Nepote nel 149 a.C., il primo anno della terza guerra punica. Prima ancora dello scoppio delle ostilit\u00e0, ad entrambi i consoli fu comandato dal Senato di portarsi in Africa, ma a Manilio Nepote fu affidato il comando dell'esercito, mentre a Censorino quello della flotta. Durante le ultime trattative con i Cartaginesi per scongiurare il conflitto, il cui contenuto \u00e8 stato descritto nel dettaglio da Appiano di Alessandria, Censorino fu nominato portavoce romano, perch\u00e9 era conosciuta la sua abilit\u00e0 come oratore.\nI Romani chiesero che i Cartaginesi abbandonassero la loro citt\u00e0 e che ne costruissero un'altra ad almeno dieci miglia all'interno, senza quindi la possibilit\u00e0 di un accesso al mare. I Cartaginesi rifiutarono una tale proposta e in seguito i consoli iniziarono i preparativi per l'assedio della citt\u00e0 punica. Poco dopo a Censorino fu comandato di ritornare a Roma per organizzare i comizi, lasciando al solo Manilio Nepote l'incarico di portare avanti l'assedio.\nNel 147 a.C. Censorino fu censore con Lucio Cornelio Lentulo Lupo.\nCome riportato da Cicerone, il filosofo Clitomaco dedic\u00f2 a Censorino una sua opera, oggi perduta ."}
{"id": "4614237", "revid": "22356", "url": "https://it.wikipedia.org/wiki?curid=4614237", "title": "Ocepechelon", "text": ""}
{"id": "4614240", "revid": "599013", "url": "https://it.wikipedia.org/wiki?curid=4614240", "title": "Elisabetta Pasini", "text": "Carriera.\nAla di 180\u00a0cm, ha giocato in Serie A1 con Priolo Gargallo, Alcamo e PCR Messina."}
{"id": "4614242", "revid": "72396", "url": "https://it.wikipedia.org/wiki?curid=4614242", "title": "Golden Apple Comics", "text": "Golden Apple Comics \u00e8 un noto negozio di fumetti situato ad Hollywood. \u00c8 uno dei pi\u00f9 celebri negozi di fumetti ed \u00e8 apparso in numerosi film.\nStoria.\nIl proprietario iniziale del negozio, Bill Liebowitz, era un campione di yo-yo negli anni Cinquanta, un cofondatore di Rhino Records, e ha avuto ruoli ricorrenti in Archie Comics. Apr\u00ec Golden Apple ad Hollywood nel 1979, e un secondo negozio a Northridge (California) nel 1983. Liebowitz era noto per possedere autografi di artisti e scrittori di fumetti e per la sua campagna attivista contro la censura.\nDopo la morte di Liebowitz avvenuta nel 2004, la moglie (ormai vedova) Sharon ed il figlio Ryan proseguirono l'attivit\u00e0 gestendo il negozio.\nNell'Aprile del 2009 il negozio di Northridge viene venduto ad Earth 2 Comics, e diventa quindi la loro seconda filiale.\nNel 2010, Golden Apple diventa lo sponsor ufficiale del popolare podcast settimanale geek \"Bagged &amp; Boarded\".\nApparizioni pubbliche.\nIl negozio appare in numerosi video e film, tra cui il filmato della canzone \"White &amp; Nerdy\" dei \"Weird Al\" Yankovic (nel video il protagonista nerd compra dei fumetti proprio al Golden Apple) ed il film \"Free Enterprise\" (1998) dove Sharon Liebowitz recita la parte di s\u00e9 stessa. Blair Butler, esperto di fumetti di G4TV, ospita spesso il suo segmento della trasmissione televisiva americana \"Attack of the Show\", chiamato \"Fresh Ink\", al Golden Apple. \u00c8 apparso anche in un episodio della serie televisiva poliziesca \"Raines\", nel quale un artista di fumetti che frequentava il Golden Apple viene ucciso.\nGolden Apple ospita regolarmente celebrit\u00e0 quali Stan Lee, Frank Miller, Marc Silvestri e George A. Romero, ed \u00e8 stato frequentato nella storia da personaggi quali Michael Jackson e Michael Boatman. Il vicepresidente di DC Comics, Bob Wayne, ha definito il Golden Apple Comics come \"uno dei pi\u00f9 importanti negozi di fumetti nel mondo\"."}
{"id": "4614244", "revid": "599013", "url": "https://it.wikipedia.org/wiki?curid=4614244", "title": "Catherine Suire", "text": "Carriera.\nIn carriera ha vinto 8 titoli di doppio. Nei tornei del Grande Slam ha ottenuto il suo miglior risultato all'Open di Francia raggiungendo i quarti di finale di doppio nel 1988 e nel 1989, e di doppio misto nel 1990.\nIn Fed Cup ha disputato un totale di 9 partite, vincendone 5 e perdendone 4."}
{"id": "4614245", "revid": "156341", "url": "https://it.wikipedia.org/wiki?curid=4614245", "title": "Don Rizzo Alcamo", "text": ""}
{"id": "4614246", "revid": "156341", "url": "https://it.wikipedia.org/wiki?curid=4614246", "title": "Med Airlines Alcamo", "text": ""}
{"id": "4614247", "revid": "287204", "url": "https://it.wikipedia.org/wiki?curid=4614247", "title": "Serie A2 d'Eccellenza", "text": "La Serie A2 d'Eccellenza \u00e8 stata la seconda divisione del campionato italiano femminile di pallacanestro tra il 1994-1995 e il 1997-1998.\nLa riforma \u00e8 stata pensata al termine della stagione 1992-1993 per sdoppiare la Serie A2 e renderla pi\u00f9 competitiva, ma i risultati sono stati ottenuti solo parzialmente e la stessa riforma non \u00e8 stata accolta bene dalle societ\u00e0; proprio per questo il progetto dur\u00f2 appena quattro anni."}
{"id": "4614251", "revid": "287204", "url": "https://it.wikipedia.org/wiki?curid=4614251", "title": "Hugo Armando", "text": "Carriera.\nIn carriera ha vinto un titolo di doppio, il Delray Beach International Tennis Championships nel 2007, in coppia con il belga Xavier Malisse."}
{"id": "4614255", "revid": "619191", "url": "https://it.wikipedia.org/wiki?curid=4614255", "title": "Nana &amp; Kaoru", "text": " \u00e8 un manga creato da Ry\u016bta Amazume e pubblicato da Hakusensha su \"Young Animal Arashi\" e successivamente su \"Young Animal\". \u00c8 stato successivamente adattato in due film live-action nel 2011 e nel 2012 e in un OAV nel 2011.\nIn Italia il manga \u00e8 stato pubblicato da Panini Comics sotto l'etichetta Planet Manga dal 5 luglio 2018 al 19 dicembre 2019.\nTrama.\n\"Nana &amp; Kaoru\".\nKaoru e Nana sono due adolescenti, amici fin dall'infanzia, vicini di casa e compagni di scuola. Kaoru \u00e8 un collezionista di oggetti sadomaso e nelle sue fantasie immagina un giorno di poterli usare con Nana.\nMa fin dalle scuole medie il rapporto d'amicizia tra i due \u00e8 andato ad assottigliarsi perch\u00e9 con gli anni Kaoru ha sentito acuirsi il distacco tra lui e Nana: arrivati gli anni del liceo, lui \u00e8 un ragazzo normalissimo e mediocre a scuola, mentre lei \u00e8 di una bellezza splendente, fa parte del consiglio studentesco ed \u00e8 una studentessa modello. \nUna sera, per\u00f2, il loro rapporto prende una svolta inaspettata e Nana scopre che il mondo S&amp;M tanto amato da Kaoru piace anche a lei, riavvicinando i due dopo tanti anni.\n\"Black Label\".\nTra giugno 2011 e aprile 2014, Ry\u016bta Amazume ha pubblicato \"Nana &amp; Kaoru Black Label\", 5 volumi ambientati qualche mese dopo la fine del manga. La miniserie segue l\u2019evoluzione finale del rapporto tra i due protagonisti, incapaci di svelare i propri sentimenti all\u2019altro nonostante le tante vicissitudini passate insieme.\nBlack Label inizia con Nana che si prepara per i test di ammissione alla Todai. Ne parla con Mitsuko Tachibana, la proprietaria di un sexy shop sadomaso frequentato da Kaoru. La donna si \u00e8 laureata proprio l\u00ec in storia e si offre di darle una mano con lo studio. Per stare pi\u00f9 tranquille, Nana potrebbe andare qualche giorno fuori citt\u00e0 con lei.\nNel mentre, Kaoru incontra il suo scrittore erotico preferito, Shuutarou Sarashina. L\u2019uomo \u00e8 commosso dalla passione del giovane per il suo lavoro. Dato che sta raccogliendo materiale per il suo prossimo libro e ha bisogno di aiuto, propone a Kaoru di partire con lui per qualche giorno.\nNana e Kaoru partono ignari di dove stia andando l\u2019altro, finch\u00e9 non si incrociano sul treno. Scoprono cos\u00ec di star andando nello stesso posto, dato che Shuutarou Sarashina \u00e8 il misterioso master di Mitsuko Tachibana. I due capiscono quindi di trovarsi di fronte a un\u2019occasione unica di approfondire il loro rapporto, esplorando quello che provano davvero l\u2019uno per l\u2019altra.\n\"Koukousei no SM gokko (Last Year)\".\nQuesta serie \u00e8 racconta gli eventi successivi alla prima serie di Nana &amp; Kaoru, che si svolgono durante il terzo anno di liceo. \nI primi sette capitoli vengono prima di Black Label mentre gli altri descrivono cosa accade dopo.\nMedia.\nManga.\nIl manga, scritto e disegnato da Ry\u016bta Amazume, \u00e8 stato serializzato dal 4 gennaio 2008 al 2009 su \"Young Animal Arashi\" per poi continuare dalla fine della stesso anno su \"Young Animal\" dove si concluse la storia il 12 agosto 2016; entrambe le testate erano edite da Hakusensha. I vari capitoli sono stati raccolti in diciotto volumi \"tank\u014dbon\" pubblicati dal 28 novembre 2008 al 28 ottobre 2016.\nIn Italia la serie \u00e8 stata pubblicata da Panini Comics sotto l'etichetta Planet Manga dal 5 luglio 2018 al 19 dicembre 2019.\nUna seconda serie intitolata \"Nana &amp; Kaoru Black Label\", ambientata qualche mese dopo la conclusione della precedente, \u00e8 stata creata dallo stesso autore e serializzata dal 2 luglio 2010 al 4 aprile 2014 su \"Young Animal Arashi\". I capitoli sono stati poi raccolti in cinque volumi \"tank\u014dbon\" dal 29 giugno 2011 al 29 luglio 2014.\nIn Italia \u00e8 stato pubblicata da Panini Comics sotto l'etichetta Planet Manga dal 19 novembre 2020 al 22 aprile 2021.\nUna serie yonkoma spin-off intitolata \"Nana to Kaoru: Pink Pure\" ideata da Tamami Momose, \u00e8 stata serializzata dal 7 ottobre 2011 al 2012. I capitoli sono stati poi raccolti in un singolo volume \"tank\u014dbon\" uscito il 29 gennaio 2014.\nUna terza serie, dal titolo \"Nana to Kaoru: Last Year\" e creata da Ryuta Amazume, viene serializzata dal 29 novembre 2018 sulla rivista \"Young Animal Arashi\" edita da Hakusensha. I capitoli vengono raccolti in formato \"tank\u014dbon\" dal 29 luglio 2019. La storia di \"Last Year\" \u00e8 ambientata per i primi sette capitoli al terzo anno delle superiori, dopo la conclusione della prima serie ma prima di \"Black Label\" mentre dall'ottavo dopo gli eventi di quest'ultimo.\nAnime.\nUn OAV di 24 minuti, prodotto da AIC PLUS+ e diretto da Hideki Okamoto, \u00e8 stato pubblicato il 29 marzo 2011.\nFilm.\nDue film romantico-erotici basati sul manga, e diretti da Atsushi Shimizu sono usciti nel 2011 e nel 2012.\nAccoglienza.\nIl terzo volume ha raggiunto il 30\u00ba posto nella classifica settimanale dei manga Oricon e al 31 gennaio 2010 ha venduto copie; il volume 5 ha raggiunto il 22\u00ba posto e al 31 ottobre 2010 ha venduto copie; il volume 6 \u00e8 arrivato al 15\u00ba posto e al 3 aprile 2011 ha venduto copie.\nAnche la serie \"Black Label\" ha raggiunto diverse volte le classifiche settimanali di Oricon, con il primo volume arrivato al 23\u00ba posto e al 3 luglio 2011 ha raggiunto le copie vendute; il secondo volume \u00e8 giunto al 28\u00ba posto e al 3 giugno 2012 \u00e8 arrivato a copie; il nono volume si \u00e8 piazzato al 24\u00ba posto e al 7 ottobre 2012 ha venduto copie. Sempre della seconda serie, il terzo volume \u00e8 arrivato al 46\u00ba posto e al 2 marzo 2013 ha venduto copie; il volume 11 ha raggiunto il 22\u00ba posto e al 4 agosto 2013 ha raggiunto le copie.\nDue membri dello staff di Manga Sanctuary hanno assegnato alla serie un voto combinato di 5,5 su 10."}
{"id": "4614257", "revid": "767487", "url": "https://it.wikipedia.org/wiki?curid=4614257", "title": "Bleeder", "text": "Bleeder \u00e8 un film del 1999 diretto da Nicolas Winding Refn, seconda opera del regista il quale torna a lavorare con i tre attori protagonisti di \"Pusher - L'inizio\", Kim Bodnia, Mads Mikkelsen e Zlatko Buri\u0107, mantenendo oltretutto la stessa crew.\nTrama.\nLeo e Louise sono una giovane coppia che vive insieme a Copenaghen in un appartamento misero e in condizioni economiche precarie. Leo \u00e8 insoddisfatto della sua vita, e non riesce ad accettare il fatto che Louise sia incinta; i rapporti col fratello di Louise, Louis, sono molto tesi e peggiorano in seguito ad alcuni episodi di violenza di Leo nei confronti della compagna, fino al tragico finale. Non di secondaria importanza, ma senza togliere coerenza alla vicenda principale, la storia di Lenny, commesso cinefilo in una videoteca, e Lea, cameriera in un fast-food.\nCuriosit\u00e0.\nIl personaggio di Lea ama leggere, motivo per cui attorno a met\u00e0 pellicola si reca in una biblioteca per cercare un nuovo libro. Qui chiede all'anziano titolare un autore in particolare, ovvero Hubert Selby: lo stesso scrittore che si occuper\u00e0 di scrivere la sceneggiatura per il successivo film di Refn, cio\u00e8 \"Fear X\"."}
{"id": "4614258", "revid": "6923", "url": "https://it.wikipedia.org/wiki?curid=4614258", "title": "British India Steam Navigation Company", "text": "La British India Steam Navigation Company (\"Societ\u00e0 di Navigazione a Vapore dell'India Britannica\") fu costituita nel 1856 dalla \" Kolkata and Burmah Steam Navigation Company\" (\"Compagnia di Navigazione a Vapore di Calcutta e Birmania\"). La societ\u00e0 era stata fondata dalla Mackinnon, Mackenzie &amp; Co, una partnership commerciale degli scozzesi William Mackinnon e Robert Mackenzie, tra Calcutta e Rangoon. L'azienda divenne la prima a fornire battelli a vapore dell'India britannica nel 1865. Sotto la leadership di James Mackay, che era diventato presidente nel 1913, l'azienda divenne parte del gruppo di imprese \"Oriental Steam Navigation Company\" (P &amp; O) nel 1914, attraverso una complessa fusione, ma continu\u00f2 ad operare con una propria identit\u00e0 e organizzazione per quasi 60 anni fino al 1972, quando fu completamente assorbito dalla P &amp; O."}
{"id": "4614264", "revid": "119613296", "url": "https://it.wikipedia.org/wiki?curid=4614264", "title": "Stephen Groombridge", "text": "Nel 1806, con uno cerchio meridiano denominato Groombridge Transit Circle, inizi\u00f2 a compilare un catalogo di stelle fino alla ottava e nona magnitudine. Lavor\u00f2 per dieci anni a fare osservazioni e per altri dieci anni ad elaborare i dati raccolti. Nel 1827 fu colpito da un \"grave attacco di paralisi\" da cui non si riprese mai completamente. Altri continuarono il suo lavoro, effettuando le necessarie rettifiche per errori dovuti, tra gli altri, ad aberrazione e nutazione. Il suo catalogo delle stelle circumpolari (\"catalogo delle stelle circumpolari\") fu pubblicato nel 1838 dopo la sua morte, da parte di George Biddell e altri colleghi astronomi. Una precedente edizione fu pubblicata nel 1833, ma fu ritirata perch\u00e9 conteneva numerosi errori. Pochi anni dopo, nel 1842, Friedrich Wilhelm Argelander scopr\u00ec che una delle stelle del suo catalogo, Groombridge 1830, aveva un grande moto proprio. Per diversi decenni, Groombridge 1830 fu la stella conosciuta con il pi\u00f9 alto moto proprio, e ancor oggi occupa il terzo posto, dietro alla Stella di Barnard e alla Stella di Kapteyn."}
{"id": "4614266", "revid": "6923", "url": "https://it.wikipedia.org/wiki?curid=4614266", "title": "Richard Mohun", "text": " Lavor\u00f2 per il governo degli Stati Uniti come agente commerciale in Angola e nello Stato Libero del Congo. Durante questo periodo, si arruol\u00f2 volontario al comando di un'unit\u00e0 dell'Artiglieria belga durante una campagna volta a catturare schiavi nel paese. Rimase al servizio del governo degli Stati Uniti durante tutti questo periodo e fu successivamente nominato Console a Zanzibar. In questa veste, fu chiamato a fungere da intermediario tra gli schieramenti combattenti nella Guerra anglo-zanzibariana. Dopo la conclusione del suo distacco di tre anni, Mohun torn\u00f2 in Congo per la ricerca di minerali e, in seguito, lavor\u00f2 con le autorit\u00e0 belghe.\nLa sua impresa pi\u00f9 ambiziosa fu una spedizione di tre anni, a partire dal 1898, per creare una linea telegrafica dal lago Tanganica a Boyoma. Trascorse anche un soggiorno in Sudafrica prima di tornare in Congo per riformare l'Abir Congo Company per conto di Leopoldo II del Belgio. Mohun afferm\u00f2 di essere il primo americano ad aver attraversato il continente africano, un primato attribuito di solito a Henry Morton Stanley."}
{"id": "4614267", "revid": "339392", "url": "https://it.wikipedia.org/wiki?curid=4614267", "title": "Stadio Olimpico di Seul", "text": ""}
{"id": "4614269", "revid": "60090625", "url": "https://it.wikipedia.org/wiki?curid=4614269", "title": "Richard Dorsey Mohun", "text": ""}
{"id": "4614272", "revid": "256896", "url": "https://it.wikipedia.org/wiki?curid=4614272", "title": "Osservatorio Nazionale sulle Manifestazioni Sportive", "text": ""}
{"id": "4614273", "revid": "256896", "url": "https://it.wikipedia.org/wiki?curid=4614273", "title": "Direzione Centrale dei Servizi Elettorali", "text": ""}
{"id": "4614276", "revid": "256896", "url": "https://it.wikipedia.org/wiki?curid=4614276", "title": "Direzione Centrale per i diritti civili, la cittadinanza e le minoranze", "text": ""}
{"id": "4614278", "revid": "256896", "url": "https://it.wikipedia.org/wiki?curid=4614278", "title": "Associazione Italiana Vittime del Terrorismo", "text": ""}
{"id": "4614282", "revid": "256896", "url": "https://it.wikipedia.org/wiki?curid=4614282", "title": "Fondazione per la Preservazione della Tradizione Mahayana", "text": ""}
{"id": "4614283", "revid": "256896", "url": "https://it.wikipedia.org/wiki?curid=4614283", "title": "Quattro Meditazioni Illimitate", "text": ""}
{"id": "4614285", "revid": "256896", "url": "https://it.wikipedia.org/wiki?curid=4614285", "title": "Associazione Studi e Ricerche per il Mezzogiorno", "text": ""}
{"id": "4614287", "revid": "339392", "url": "https://it.wikipedia.org/wiki?curid=4614287", "title": "AZS Olsztyn", "text": ""}
{"id": "4614293", "revid": "1305772", "url": "https://it.wikipedia.org/wiki?curid=4614293", "title": "2channel", "text": ", spesso abbreviato in 2ch, \u00e8 un sito web giapponese. \u00c8 il pi\u00f9 grande forum del Giappone, nonch\u00e9 uno dei pi\u00f9 grandi al mondo, con milioni di post pubblicati ogni anno (nel 2007 erano 2,5 milioni). Fondato e lanciato nel 1999 da Hiroyuki Nishimura, ha guadagnato notevole influenza nella societ\u00e0 giapponese, paragonabile a quella dei mass media tradizionali quali televisione, radio e riviste. Nel 2009 Nishimura ha venduto il pacchetto societario alla Packet Monster Inc., una societ\u00e0 con sede a Telok Ayer, Singapore, per una cifra non comunicata. Nel 2012 il dominio \u00e8 passato in mano alla Race Queen Inc., societ\u00e0 con sede nelle Filippine gestita dall'imprenditore statunitense Jim Watkins. Dal 2008 il sito produce un fatturato annuo di 100 milioni di yen. A partire da ottobre 2017 ha cambiato nome in 5channel.\nStoria.\nIl sito 2channel venne inaugurato il 30 maggio 1999 in un appartamento della University of Central Arkansas, a Conway in Arkansas, dallo studente Hiroyuki Nishimura, conosciuto a quel tempo semplicemente come . Durante i suoi studi di psicologia intraprese l'attivit\u00e0 di web designer creando i primi siti BBS noti come \"Ayashii\" e \"Amezou\", con l'intenzione di fornire uno spazio web a coloro che volessero condividere informazioni con gli altri. Tuttavia, solo dopo la creazione di 2channel riusc\u00ec nel suo intento.\nScandalo Toshiba.\nAppena qualche giorno dopo la creazione di 2channel la societ\u00e0 giapponese Toshiba, specializzata tra le altre cose in prodotti elettronici, fu coinvolta in uno scandalo: un utente si lament\u00f2 su uno dei thread di discussione del forum del cattivo servizio e della scarsa professionalit\u00e0 di un dipendente della Toshiba, dopo che il primo aveva acquistato un videoregistratore difettoso in uno dei loro negozi. L'utente aggiunse che una volta chiamato il servizio clienti era stato \u00abapostrofato con frasi oscene da parte del dipendente della Toshiba\u00bb. Per supportare ci\u00f2 che aveva affermato, pubblic\u00f2 tramite link sul sito l'intera conversazione che era stato in grado di registrare, costringendo i responsabili della Toshiba a telefonare all'uomo per scusarsi pubblicamente.\nCaso Neomugicha.\nIl 3 maggio 2000, un diciassettenne dirott\u00f2 un bus della Nishi-Nippon a Daifuzu, nella prefettura di Fukuoka, accoltellando un passeggero a morte e ferendone altri due prima di essere fermato ed arrestato dalla polizia giapponese. Poche ora prima, Neomugicha (questo il nome con cui si faceva chiamare su 2channel, traducibile come \u201cNeo t\u00e8 d'orzo\u201d) aveva annunciato il gesto sul forum, scatenando il panico tra gli altri utenti.\nDopo il caso Neomugicha, ci fu ondata di tentativi di emulazione, tra cui quello di un utente chiamato Neouuroncha (\u201cNeo t\u00e8 oolong\u201d), che annunci\u00f2 di voler far esplodere con una bomba una stazione ferroviaria della Odakyu. Tuttavia, gli ispettori di polizia stavano esaminando attentamente il sito alla ricerca di eventuali tentativi di emulazione, riuscendo a identificarlo ed a arrestarlo prima che egli commettesse il gesto.\nLa crisi del 2001.\nInizialmente 2channel era ospitato su un singolo set di server di propriet\u00e0 di Nishimura. Tuttavia, con l'aumento della popolarit\u00e0 dovuta anche al caso Neomugicha, e al conseguente aumento degli utenti, i server disponibili divennero insufficienti per gestire la mole di utenti e le discussioni nei vari thread, costringendo Nishimura ad ampliare la disponibilit\u00e0 dei server, operazione che al tempo non poteva permettersi economicamente.\nAd un passo dal fallimento, un gruppo di programmatori della UNIX elaborarono un codice read.cgi che permise di diminuire il carico sui server del 90%, dotando inoltre il sito di browser privati. Per coprire i costi, Nishimura inser\u00ec una quota di iscrizione al sito di 33 dollari all'anno per gli utenti che volessero accedere agli archivi delle discussioni; inoltre introdusse i filtri anti-spam e i registri degli indirizzi IP degli utenti.\nLe cause legali e il passaggio di consegne.\nNella seconda met\u00e0 degli anni duemila 2channel e il suo fondatore Nishimura furono citati in pi\u00f9 di 50 cause civili nella sola Tokyo, con una richiesta di danni che si aggirava sui 4 milioni di dollari per accuse quali diffamazione, violazione di copyright e della privacy, e lesioni personali. Tra queste, una denuncia del 2006 da parte di un impiegato trentacinquenne che era stato preso in giro e insultato su uno dei forum di 2channel, per la quale Nishimura fu condannato a risarcire l'impiegato con 5 milioni di yen. Tuttavia Nishimura dichiar\u00f2 di \u00abnon essere pi\u00f9 intenzionato a pagare per delle leggi ingiuste\u00bb, e di non sentirsi responsabile per i post criminosi all'interno del sito.\nIl 2 gennaio 2009, Nishimura annunci\u00f2 con un breve comunicato sul suo blog personale la cessione di 2channel alla societ\u00e0 con sede a Singapore Packet Monster Inc. Nel 2012 il dominio pass\u00f2 nelle mani della societ\u00e0 con sede nelle Filippine Race Queen Inc., gestita dall'imprenditore statunitense Jim Watkins. Egli, il 19 febbraio 2014, post\u00f2 un commento sul forum affermando di \u00abaver messo in sicurezza i server del sito\u00bb, accusando inoltre la precedente gestione di non essere stata in grado di trovare i fondi sufficienti per garantire la stabilit\u00e0 dello stesso.\nCaratteristiche.\nUna delle caratteristiche del sito \u00e8 che la maggior parte delle persone facente parte dello staff dei moderatori sono volontari, selezionati e scelti in un gruppo di utenti del forum. 2channel di per s\u00e9 non \u00e8 sito commerciale ma fa uso di banner pubblicitari forniti dalle societ\u00e0 che li hostano sul sito attraverso un server di scambio UNIX in cambio di prezzi vantaggiosi. I server di 2channel sono ospitati per la maggior parte in California, dalla societ\u00e0 Pacific Internet Exchange.\nIl sito comprende pi\u00f9 di 600 suddivise per genere e per argomenti (ad esempio \u201cNews\u201d, \u201cComputer\u201d o \u201cCucina\u201d) ognuna delle quali conta numerosi thread di discussione facendo di esso il forum pi\u00f9 completo del Giappone.\nOgni thread ha una capienza massima di 1000 post, cosicch\u00e9 un nuovo thread deve essere aperto (da qualche utente anonimo, auto-eletto durante la discussione) per proseguire la discussione. Questo impedisce il decadimento delle vecchie discussioni mantenendole sempre aggiornate. Si risparmia anche spazio nei server, che \u00e8 una delle principali preoccupazioni su un forum grande come 2channel. Le vecchie discussioni vengono spostate in un archivio a pagamento, oppure eventualmente cancellate.\nPost anonimi.\nIl grande successo di 2channel \u00e8 dovuto principalmente alla possibilit\u00e0 di pubblicare post anonimi, ovvero senza la necessit\u00e0 di rivelare la propria identit\u00e0. Questa \u00e8 la grande differenza tra altri siti web di stampo simile che al contrario richiedono una registrazione o la divulgazione dei propri dati o del proprio indirizzo e-mail. Inoltre su 2channel il compito dei moderatori \u00e8 limitato, non c'\u00e8 limite d'et\u00e0 per effettuare l'accesso (nonostante alcune aree includano contenuti sessualmente espliciti) e non ci sono sistemi di votazione dei post (come invece avviene su Facebook o YouTube).\nNel corso di un'intervista, Nishimura spieg\u00f2 il motivo che lo spinse ad optare per un sito completamente anonimo:\nQuesta caratteristica, tuttavia, crea anche parecchie problematiche e attira numerose critiche, in quanto spesso gli utenti si lasciano andare ad insulti, calunnie o divulgano informazioni private. In qualche caso, il sito pu\u00f2 invece anche rivelarsi utile alle forze dell'ordine e ai funzionari governativi, i quali, dopo aver intensificato i controlli sui forum hanno condotto indagini e arrestato dei possibili criminali che manifestavano pubblicamente le loro cattive intenzioni all'interno del sito internet.\nTripcode.\nPur incoraggiando l'anonimia, 2channel mette a disposizione un metodo di identificazione conosciuto come tripcodes, i quali possono essere associati a ciascun nome utente; si tratta di sequenze alfanumeriche generate in modo automatico da uno script contenuto nel software stesso. Su 2channel vengono utilizzati due tipi di tripcodes: il primo \u00e8 un semplice tripcode che utilizza uno # dopo il nome utente. Tripcodes semplici possono avere un massimo di otto caratteri, una persona lo pu\u00f2 utilizzare come fosse un \u201ccodice di accesso\u201d. Il secondo \u00e8 un tripcode sicuro che utilizza due # dopo il nome utente, e quest'ultimo pu\u00f2 utilizzare tutti i caratteri che desidera. Una persona pu\u00f2 anche utilizzare un tripcode ibrido dove pu\u00f2 combinare entrambi i tipi di tripcodes insieme uno dopo l'altro.\nASCII e Shift_JIS art.\nLe tecniche di disegno grafico ASCII art e Shift JIS art sono molto utilizzate all'interno dei thread di 2channel.\nIl gatto , \u00e8 uno dei tormentoni pi\u00f9 celebri nonch\u00e9 la mascotte di 2channel, apparso per la prima volta nei thread di discussione il 3 gennaio 2000. Un utente disegn\u00f2 con la tecnica della ASCII art un gatto che esclamava la frase \u00abVoi qui dentro avete molto tempo da perdere\u00bb. In risposta, un altro utente disegn\u00f2 lo stesso gatto che rispondeva . Da allora \"Mon\u0101\" viene utilizzato soprattutto per rispondere alle provocazioni dei troll.\nDopo il gatto \"Mon\u0101\" venne creata tutta una serie di animali in carattere ASCII rappresentanti i problemi del mondo reale o fenomeni e situazioni tipici della cultura giapponese:\nVippers.\nAll'interno di 2channel vi \u00e8 una sezione chiamata \u201cnews4vip\u201d, la quale raccoglie tra le sue discussioni i cosiddetti \u201cpost spazzatura\u201d, ovvero spam, discussioni politicamente scorrette o semplici discussioni senza senso. Nonostante il nome non \u00e8 una sezione per informarsi sugli ultimi pettegolezzi sui VIP (per questo c'\u00e8 un'altra sezione apposita con un nome diverso), ma un ritrovo di quegli utenti di 2channel - che in questo caso si fanno chiamare - i quali passano il tempo a modificare foto, creare vignette divertenti e fotomontaggi; la sezione \u00e8 paragonabile alle sezione \u201c/b/\u201d della imageboard in lingua inglese 4chan.\nStatistiche.\nSecondo un sondaggio del 2009 condotto dalla NetRatings, Inc., 11,7 milioni di persone utilizzano 2channel frequentemente, dei quali il 30% lo utilizza sul posto di lavoro. Secondo un'indagine condotta da ITmedia gli utenti del sito sono per la maggior parte appartenenti alla fascia di et\u00e0 compresa tra i 30 e i 40 anni (circa il 31%), seguiti dalla fascia 40-50 anni (circa il 22%), dagli adolescenti (20%), dalla fascia 20-30 anni (circa 15%) e dagli over 50enni (12%). Nel 2005, inoltre, vi fu un picco nelle visite al forum, il quale raggiunse i 29\u00a0530\u00a0000 utenti.\nA giugno 2014 2channel era al 525\u00ba posto della classifica Alexa, e al 25\u00ba posto dei siti pi\u00f9 popolari in Giappone, mentre nel 2010 si trovava al in 17\u00aa posizione. Nello stesso anno, il forum registrava 10 milioni di visite al mese, facendone il sito BBS pi\u00f9 visitato al mondo.\nInfluenza culturale.\nTrain Man.\nUna delle storie pi\u00f9 famose mai raccontate sui thread di 2channel \u00e8 sicuramente quella nota come . Il 14 marzo 2004, un otaku appassionato di anime e manga stava tornando a casa dopo essersi recato ad Akihabara. Entrando in metropolitana si sedette vicino a una giovane ragazza; poco dopo quest'ultima cominci\u00f2 ad essere molestata da un anziano ubriaco, venendo anche colpita accidentalmente al viso. A quel punto l\u2032\"otaku\" reag\u00ec contro il molestatore, salvando la ragazza. Una volta che il treno si ferm\u00f2, l'ubriaco venne arrestato e l\u2032\"otaku\" osannato per il proprio coraggio dai restanti passeggeri e dalla ragazza che aveva difeso. La giovane si fece anche dare il suo indirizzo per rendere dei ringraziamenti formali all'uomo.\nUna volta giunto a casa, l\u2032\"otaku\" post\u00f2 l'intera storia su 2channel, facendosi dare consigli sul da farsi dagli altri utenti del forum. Pochi giorni dopo ricevette due tazze da t\u00e8 firmate Herm\u00e8s come ringraziamento da parte della giovane ragazza, con allegato il proprio numero di telefono. L'uomo, incoraggiato dagli altri utenti del forum, invit\u00f2 la ragazza a cena trovando il modo di dichiararsi. Ogni singolo avvenimento veniva postato sul forum, con migliaia di post in risposta di incoraggiamento, fino all'annuncio del fidanzamento dell\u2032\"otaku\" con la giovane ragazza.\nDa questa storia, nell'ottobre 2004, fu tratto un romanzo (noto appunto \"Train Man\"), un anime e una serie televisiva (\"Densha otoko\").\nAccuse di discriminazione e nazionalismo.\n2channel a causa della straordinaria mole di discussioni presenti al suo interno \u00e8 difficilmente controllabile da parte dei moderatori, per cui \u00e8 sovente trovare thread in cui sono frequenti casi di calunnie, diffamazioni, espressioni di odio contro personaggi pubblici, istituzioni, minoranze e specifici gruppi etnici. Anche se tra le norme del sito \u00e8 presente l'immediata cancellazione dei post diffamatori, in quanto illegali secondo la legge giapponese, la portata e la natura anonima del sito rende gli interventi difficili. In certe occasioni, 2channel \u00e8 stato accusato di essere riluttante a rimuovere i messaggi diffamatori.\nUn'intera sezione di 2channel \u00e8 dedicata a \u201cLa Corea del Sud e del Nord\u201d, la quale contiene discussioni su argomenti che vanno dal cibo coreano ai costumi sessuali delle donne coreane. Un thread in particolare \u00e8 intitolato \u201cChi odi di pi\u00f9, cinesi o coreani?\u201d, il quale ha raccolto 365 risposte nel marzo 2003. Molti utenti hanno espresso il desiderio di uccidere cinesi e coreani, citando stereotipi etnici come quello del consumo di carne di cane in Sud Corea. Gli utenti che si sono lamentati del contenuto dei thread sono stati bollati come nippo-coreani e ribattezzati .\nUna delle conseguenze di queste discriminazioni si registr\u00f2 il 2 marzo 2010, quando 2channel sub\u00ec un attacco cibernetico da parte di hacker sudcoreani, mandando in down il sito per un giorno. L'attacco era stato fatto in segno di protesta riguardo ad alcuni commenti infamanti rivolti dagli utenti giapponesi del sito alla pattinatrice sudcoreana Kim Yu-Na. Dopo aver vinto la medaglia d'oro alle olimpiadi di Vancouver, l'atleta sudcoreana era stata calunniata pesantemente sul fatto che avesse corrotto la giuria olimpionica, oscurando la performance della rivale giapponese Mao Asada.\n2channel, inoltre, viene accusato di avere stretti legami con la corrente di destra politica , avendo tra le sue file sostenitori nazionalisti e patriottici. Un sondaggio del 2009 condotto da Nico Nico Douga, un popolare sito di condivisione video contestualmente correlato a 2channel, indicava un'alta percentuale di favori per il Partito Liberal Democratico, pi\u00f9 alta che in qualsiasi altro giornale o sito internet.\nMasashi Tashiro.\nNel 2001, gli utenti di 2channel votarono in massa nel sondaggio del premio Persona dell'anno del \"TIME\" lo showman giapponese Masashi Tashiro, famoso nel Paese per alcuni casi di voyeurismo e per aver causato un incidente automobilistico. Alcuni utenti crearono degli speciali script per l'invio di voti ripetuti in automatico. Uno di questi, caus\u00f2 un crash nel server del \"TIME\". Il 21 dicembre 2001, Tashiro raggiunse la prima posizione nella classifica del sondaggio, ma lo staff del \"TIME\", accortosi dell'anomalia, elimin\u00f2 il nome di Tashiro dalla lista dei candidati."}
{"id": "4614294", "revid": "785616", "url": "https://it.wikipedia.org/wiki?curid=4614294", "title": "2ch", "text": ""}
{"id": "4614321", "revid": "6923", "url": "https://it.wikipedia.org/wiki?curid=4614321", "title": "Bibbia Poliglotta di Walton", "text": "La Bibbia Poliglotta di Walton o Bibbia Poliglotta Londinese, la pi\u00f9 ricca fra le Bibbie poliglotte, \u00e8 stata stampata a Londra tra il 1654 e il 1657; il primo volume \u00e8 apparso nel mese di settembre del 1654, il secondo nel mese di luglio del 1655, il terzo nel mese di luglio 1656, e gli ultimi tre nel 1657. L'impresa editoriale si concluse nel 1669 con la pubblicazione dei due volumi a corredo del \"Lexicon Heptaglotton\" di Edmund Castell.\nStoria.\nQuesta Bibbia \u00e8 una monumentale opera editoriale articolata in sei volumi \"in folio\". Venne concepita e realizzata da Brian Walton (Seymour, Yorkshire, 1600 - Londra, 1661) un vescovo anglicano di Chester, nonch\u00e9 studioso orientalista.\nLe lingue presenti nel testo, oltre al latino e al greco antico, sono l'arabo, il caldeo, l'ebraico, l'etiopico, il persiano, il samaritano e il siriaco.\nIl testo biblico \u00e8 preceduto dai Prolegomena scritti dallo stesso Walton.\nRispetto a testi simili antecedenti essa contiene il Libro Etiopico dei Salmi, il Cantico dei Cantici, il Nuovo Testamento arabo e i Vangeli in Persiano.\nL'intenzione del suo autore fu quella di creare una Bibbia che fosse la pi\u00f9 completa e la meglio dotata di apparato critico in rapporto a qualsiasi altro precedente lavoro del genere. Essa \u00e8 stata l'ultima Bibbia prodotta in pi\u00f9 lingue. Oltretutto Walton riusc\u00ec nella difficile impresa di ridurre i costi di produzione dell'opera, che risultarono meno proibitivi della Bibbia Parigina del 1645.\nI pi\u00f9 grandi studiosi e teologi del tempo aiutarono Walton in questa impresa per far s\u00ec che questa edizione diventasse la pi\u00f9 importante mai prodotta, tra essi l'arcivescovo Ussher e Dean Fuller; i professori Wheelocke, Castell e Lightfoot di Cambridge, e i professori Pococke, Greaves e Sanderson di Oxford.\n\u00c8 interessante, dal punto di vista filologico, il fatto che Walton abbia corredato la sua edizione di varianti tratte dal codice Alessandrino (poi noto come A).\nInoltre, il pentateuco giudeo-persiano, traslitterato da Thomas Hyde in caratteri arabi e tradotto in latino, \u00e8 presente in questa versione per la prima volta;. Costituisce poi un ulteriore elemento di pregio il fatto che l'opera rappresenti la seconda pubblicazione, dopo la Bibbia Poliglotta di Parigi (1629-1645), a riportare interamente i testi biblici.\nTutti i testi presenti sono accompagnati da traduzioni latine, inoltre i testi, in numero di nove, sono giustapposti in senso orizzontale o verticale, su entrambe le due pagine.\nNormalmente i sei volumi sono accompagnati ai due volumi del \"Lexicon Heptaglotton Hebraicum, Chaldaicum, Syriacum, Samaritanum, Aethiopicum, Arabicum, et Persicum\" di Edmund Castell, che \u00e8 apparso nel 1669 per la prima volta a completamento dell'opera editoriale iniziata dal Walton.\nQuesta edizione della Bibbia Poliglotta \u00e8 stata pubblicata successivamente anche in diverse lingue da Elias Hutter (Norimberga 1599-1602), e da Christianus Reineccius (Lipsia 1713-1751).\nLa stampa delle varie edizioni fu curata dall'editore Thomas Roycroft di Londra (Londini).\nL'impresa editoriale inizi\u00f2 con il patrocinio di Cromwell, cui fu dapprima dedicata la produzione della prima edizione detta \"\"repubblicana\"; poi, dopo la restaurazione degli Stuart, fu edita la versione \"lealista\"\" con una nuova dedica in omaggio a Carlo II Stuart.\nQuesta edizione fu messa all\"'Index Librorum Prohibitorum\" dalla Sacra congregazione dell'Indice, su mandato del Sant'Uffizio il 29 novembre 1663.\nUna caratteristica nuova nella progettazione e commercializzazione di questa edizione della Bibbia consistette nel fatto che Walton, per la prima volta nella storia, us\u00f2 il metodo \"dell'associazione\" (stampa per associazione).\nIl meccanismo congegnato consisteva nel farsi anticipare delle somme dagli acquirenti prima della stampa dell'opera, in cambio dell'impegno a consegnare un esemplare della stessa entro un tempo determinato.\nLa somma che il socio dell'associazione consegnava veniva detta azione e i soci chiamati azionisti.\nOgni socio poteva acquisire pi\u00f9 quote o azioni dell'associazione rappresentando di conseguenza pi\u00f9 azionisti.\nCon questo sistema egli riusc\u00ec ad avere commissionati, prima di intraprendere la stampa, circa 800 esemplari dell'opera, che in origine costava 10 sterline poi nel tempo il prezzo quintuplic\u00f2, passando a 50 sterline.\nEdizioni.\nEsistono due edizioni dell'opera, che si differenziano nella prefazione del primo volume, cio\u00e8 la \"\"repubblicana\" e la successiva, detta \"lealista\" .\nAlcuni esemplari contengono, in aggiunta alla prefazione \"lealista\"\", un'epistola dedicatoria dello stesso Walton al re Carlo II (in un bifolio segnato \"A\" posto dopo il frontespizio).\nLexicon Heptaglotton.\nNormalmente, una volta stampati, i sei volumi della Bibbia erano venduti insieme ai due del lessico \"Eptaglotto\" (dal greco \u03b5\u03c0\u03c4\u03ac: sette, il greco e il latino non venivano conteggiate perch\u00e9 lingue correnti) di Edmund Castell.\nProprio quest'ultimo, prima di intraprendere la stesura dell\"'Heptaglotton Lexicon\", aveva aiutato Brian Walton nella preparazione della Bibbia poliglotta.\nIl \"Lexicon Heptaglotton Hebraicum, Chaldaicum, Syriacum, Samaritanum, Aethiopicum, Arabicum, et Persicum\" di Castell \u00e8 stato pubblicato nel 1669, a completamento dell'opera editoriale iniziata da Walton, dallo stesso editore londinese della bibbia: Thomas Roycroft.\nLa prima edizione era in un solo volume, mentre la prima edizione in due volumi fu pubblicata nel 1689. Vi furono anche delle edizioni limitate alle sole lingue siriaca ed ebraica: la prima fu pubblicata a Gottinga nel 1788 da J. D. Michaelis, mentre quella ebraica fu pubblicata da Trier nel 1790-1792.\nEdmund Castell (Tadlow, Cambridgeshire 1606 - Higham Gobion, Bedfordshire 1685), spesso citato nella forma italianizzata Edmundo Castelli, fu professore e studioso di lingua araba all'Universit\u00e0 di Cambridge sin dal 1666.\nLa realizzazione di quest'impresa editoriale, portata a compimento in 18 anni di duro lavoro e con la collaborazione di 14 assistenti, comport\u00f2, per l'illustre studioso, sia la cecit\u00e0, sia una spesa personale di 12.000 sterline, costringendolo alla rovina economica, tanto da farlo finire in carcere per bancarotta.&lt;ref name=\"url631 (Salmonsens konversationsleksikon / Anden Udgave / Bind IV: Bridge\u2014Cikader)\"&gt;&lt;/ref&gt; Della sua opera rimasero invendute 500 copie, che poi andarono distrutte in un incendio; oggi una copia autentica pu\u00f2 essere acquistata sul mercato antiquario ad una cifra di circa 3.200 dollari.\nRicerche.\nRicerche filologiche farebbero intendere che Giacomo Leopardi in alcune opere giovanili possa essersi ispirato alla Bibbia, proprio nella edizione poliglotta di Walton; oltre ad aver imparato verosimilmente su essa e sul Lexicon di Castell il greco e l'ebraico. La biblioteca di Casa Leopardi ne possiede una copia.\nVa ricordato che la stessa Bibbia era messa all'indice dei libri proibiti e per la quale il giovane Giacomo ebbe una dispensa cardinalizia \"ad hoc\" per la sua lettura.\nDiversi studiosi attribuiscono alla lettura della Bibbia da parte del Leopardi molti legami ideologici e culturali in diverse sue opere, soprattutto nello Zibaldone e forse anche nella La Ginestra."}
{"id": "4614322", "revid": "56620", "url": "https://it.wikipedia.org/wiki?curid=4614322", "title": "Filatelia degli antichi stati italiani", "text": ""}
{"id": "4614336", "revid": "21880", "url": "https://it.wikipedia.org/wiki?curid=4614336", "title": "Aquila morphnoides", "text": ""}
{"id": "4614347", "revid": "827882", "url": "https://it.wikipedia.org/wiki?curid=4614347", "title": "Pasteli", "text": "Il pasteli \u00e8 un tradizionale dolcetto composto di una pasta caramellata ricavata dal succo di carrube, originario dell'isola di Cipro.\nUn tempo, il \"pasteli\" era una specialit\u00e0 culinaria prodotta anche da altre regioni cipriote (Pafo, Limassol e Karpasia): la produzione artigianale \u00e8 oggi quasi esclusivamente limitata al villaggio di Anogyra (Limassol). Per evitare che questo antichissimo dolce scompaia definitivamente, il \"pasteli\" \u00e8 stato inventariato nell'arca del gusto \u2013 slow food.\nStoria.\nGi\u00e0 Omero cita nell'\"Iliade \" un \"Intrion\" (\u1f34\u03bd\u03c4\u03c1\u03b9\u03bf\u03bd) di miele e sesamo. Anche Erodoto cita un tipo di dolce simile, che veniva servito nelle danze fra giovani. Nell'antica Atene veniva offerto agli ospiti che arrivavano per partecipare alle nozze, un misto di grani di sesamo arrostiti e pestati insieme a miele. Questa usanza perdura: nelle Cicladi ancor oggi vengono offerti agli invitati a nozze o battesimi i Pasteli e a Donoussa, insieme a foglie di limone.\nComposizione e diffusione.\nIl classico Pasteli consiste in un insieme di semi di sesamo, che viene cotto con miele in una specie di croccante/biscotto o barretta. \u00c8 diffuso anche in particolare nella zona di Salonicco, ove viene coltivato il sesamo. Qui si trovano anche parecchie panetterie che producono Pasteli.\nIn tutta la Grecia \u00e8 in aumento il favore per i Pasteli, che vengono prodotti anche con mandorle, arachidi, nocciole o pistacchi. Oltre al miele vengono utilizzati anche glucosio e zucchero. Essi vengono venduti anche nei tipici chioschi greci, i \"periptero\", i cui Pasteli acquistano consistenza grazie ai cristalli di zucchero."}
{"id": "4614348", "revid": "1573940", "url": "https://it.wikipedia.org/wiki?curid=4614348", "title": "Chamaeleo africanus", "text": "Il camaleonte africano (Chamaeleo africanus \u00e8 un piccolo sauro della famiglia Chamaeleonidae.\nDistribuzione e habitat.\nLa specie ha un ampio areale che comprende Mauritania, Mali, Niger, Benin, Nigeria, Camerun, Repubblica Centrafricana, Sudan ed Egitto. \u00c8 stato introdotto in Grecia..\nConservazione.\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "4614349", "revid": "124123", "url": "https://it.wikipedia.org/wiki?curid=4614349", "title": "G\u00e9rard Freebairn Vultee", "text": "Biografia.\nNacque a Brooklyn, New York, nel 1900 e a partire dall'infanzia dimostr\u00f2 un grande interesse per il mondo aviazione, realizzando modelli di velivoli. Frequentando i Fratelli Wright, che operavano da Kitty Hawk, ebbe l'opportunit\u00e0 di guardare crescere l'aviazione civile e militare. Nel 1912 la sua famiglia si trasfer\u00ec a Ocean Park, California, compiendo gli studi iniziali presso la Polytecnic High School di Los Angeles, continuati poi, tra il 1921 ed il 1923, presso il California Institute of Technology, dove studi\u00f2 scienza dell'aviazione. Da studente realizz\u00f2 il progett\u00f2 e costru\u00ec un velivolo in scala normale, designato \"Glider Tal\". Nel 1923 Art Mankey, allora capo della divisione ingegneristica della Douglas Aircraft, lo assunse come ingegnere aeronautico strutturale. Alla Douglas prestava servizio anche \"Jack\" Northrop, che in quel momento stava lavorando sull'idea di un velivolo commerciale per il trasporto passeggeri, il Vega. In quel momento l'azienda stava realizzando solo progetti militari, e Northrop present\u00f2 la sua idea ad Alan Loughead, proprietario della Lockheed Aircraft Corporation. Nel giugno 1928 Northrop invit\u00f2 Vultee ad unirsi a lui per realizzare il Vega, che divenne subito uno dei velivoli pi\u00f9 popolari del momento, apprezzato da Wiley Post, Amelia Earhart e Charles Lindbergh.\nNello stesso anno Northrop lasci\u00f2 la giovane azienda, e Vultee divenne capo progettista della ditta, realizzando su richiesta di Lindbergh il Lockheed 8 Sirius. La progettazione del velivolo lo fece conoscere nell'ambiente aeronautico, portandogli un po' di notoriet\u00e0. L'aereo presentava alcune innovazioni come: cofanatura aerodinamica del propulsore, carrello d'atterraggio completamente retrattile, pannelli di fusoliera sostituibili, parabrezza a V, e grandi flap Vultee nelle ali che gli permettevano di ridurre la velocit\u00e0 di atterraggio.\nCon l'arrivo della Grande depressione, nel 1929, il controllo della Lockheed fu acquisito dalla Detroit Aircraft Corporation. Nel 1931 la ditta fu messa in amministrazione controllata, e Vultee fu sostituito come capo ingegnere da Richard Von Hake. Disoccupato, nell'ottobre dello stesso anno accett\u00f2 di lavorare presso il Curtiss-Wright Technical Institute di Glendale dove tenne corsi di ingegneria e progettazione. Successivamente accett\u00f2 il posto di capo ingegnere presso la EM Smith Corporation (EMSCO) di Downey. Ma la depressione soffoc\u00f2 i nuovi progetti della EMSCO, tanto che egli lasci\u00f2 la societ\u00e0 per andare alla ricerca di capitali finanziari con cui realizzare alcune idee che lui, e Vance Breeze, avevano in mente per realizzare un monomotore da trasporto per sei passeggeri, il V-1 (V per Vultee).\nLa ricerca di capitali fin\u00ec quando nel settembre 1931 incontr\u00f2 l'industriale Errett Lobban Cord. Cord, a capo della Cord Corporation, possedeva due compagnie aeree, la Stinson Aircraft Company e Lycoming Engines, due societ\u00e0 automobilistiche, Auburn Automobile Company e Duesenberg Inc., e cinque altre fabbriche produttrici di propulsori. Nei primi mesi del 1931 Cord aveva fondato due compagnie aeree e vedeva nel Vultee V-1 l'ideale aereo da trasporto ad alta velocit\u00e0 con cui sostituire i trimotori Stimson allora in servizio. Nel gennaio 1932 venne costituita la sussidiaria Airplane Development Corporation, con \u201cJerry\u201d Vultee come capo ingegnere. La nuova societ\u00e0 inizi\u00f2 subito a lavorare sul prototipo del V-1 in un hangar di Burbank, e non aveva ancora compiuto il primo volo quando ottenne un ordine per dieci esemplari dalla American Airways. Il prototipo fu completato nel 1933, \u00e8 divenne il pi\u00f9 veloce aereo del tipo, con una velocit\u00e0 massima di 235\u00a0mph. La versione leggermente modificata destinata alla American Airlines venne designata V-1A. Il regolamento per l'aviazione civile emesso del governo federale, stabiliva che tutti i velivoli da trasporto passeggeri dovessero essere plurimotori, e ci\u00f2 causo il temporaneo blocco dello sviluppo del velivolo.\nNel 1934 il Congresso americano approv\u00f2 la legge sul trasporto della posta aerea (Air Mail Act of 1934), che proibiva a qualsiasi contraente del trasporto postale di detenere una qualsiasi partecipazione in un'altra impresa aeronautica, tranne che nella gestione dei campi d'aviazione. Come risultato l'Aviation Corporation dovette vendere l'American Airways, subito ribattezzata American Airlines. Inoltre la Cord Corporation dovette essere ristrutturata. Il 30 novembre 1934 l'Aviation Manufacturing Company, inclusa la Vultee's Airplane Development Corporation, divenne una divisione della Aviation Corporation (AVCO) e la gerarchia aziendale prevedeva la seguente linea Aviation Company-Aviation Manufacturing Company-Airplane Development Company. L'AMC venne liquidata il 1\u00ba gennaio 1936 e la Vultee Divisione Aircraft venne costituita come societ\u00e0 autonoma dell'AVCO. G\u00e9rard Vultee venne nominato vice presidente e ingegnere capo della Aviation Manufacturing Company, iniziando a progettare un bombardiere destinato all'esportazione. Vultee acquist\u00f2 poi gli assetti della defunta AMC, incluse Lycoming e Stinson Aircraft Company.\nGli stabilimenti di Glendale si dimostrarono insufficienti per la produzione e nel giugno 1936 l'azienda si trasfer\u00ec in uno stabilimento abbandonato a Downey, California. Nel frattempo Vultee e Vance Breese avevano progettato il V-1 per soddisfare le esigenze di American Airlines e creato il V-1A, capace di trasportare otto passeggeri. La American Airlines ordin\u00f2 11 V-1A ma il piano di acquisizione fall\u00ec a causa di problemi di sicurezza circa gli aereo monomotori da trasporto passeggeri, e il successivo avvento dei bimotori Douglas DC-2 e DC-3. La licenza di costruzione del velivolo venne venduta all'Unione Sovietica. Jerry\u201d Vultee ridisegn\u00f2 il V-1 trasformandolo nel velivolo da attacco V-11, destinato all'United States Army Air Corps, che ricevette alcuni ordini iniziali.\nNel 1937 Vultee dirigeva la sua propria fabbrica di Downey, California, che contava un portafoglio di ordini relativo a V-1, V-1A e V-11 del valore di un milione di dollari. Il 29 gennaio 1938, prima che potesse vedere la societ\u00e0 diventare indipendente, Jerry Vultee e sua moglie Sylvia Parker, figlia di Max Parker, regista della Twentieth Century Fox, morirono quando il suo aereo personale, che stava personalmente pilotando, precipit\u00f2 in una tempesta di neve vicino a Sedona, Arizona.\nJerry Vultee aveva incontrato l'esordiente attrice Sylvia Parker mentre faceva surfing nel sud della California. I due si sposarono il 19 gennaio 1935, partendo per la luna di miele a Citt\u00e0 del Messico a bordo del nuovo Vultee V-1A."}
{"id": "4614350", "revid": "1305772", "url": "https://it.wikipedia.org/wiki?curid=4614350", "title": "Tsamarella", "text": "La tsamarella \u00e8 un preparato tradizionale di Cipro a base di carne di capra (razza \"machaeras\") essiccata al sole e coperta di sale e origano.\n\u00c8 una ricetta che proviene essenzialmente da usanze contadine e pastorali, quasi identica ai preparati pugliesi come la \"mesc\u00edsceke\"o la \"mushiska\".\nLa sua preparazione \u00e8 di un'estrema simplicit\u00e0: \u00e8 niente altro che coscia di capra immersa in sale e origano secco e lasciata essiccare al sole per 7-10 settimane.\nSi presenta tagliata a striscioline sottili con un colore tendente al rosso scuro. Ha un sapore forte, speziato, con un sentore di selvatico\nRecentemente, \u00e8 stato costituito un presidio slow food per salvaguardare questa popolazione caprina autoctona (la machaeras) che rischia di scomparire.\nLa tsamarella si abbina bene con lo Zivania, la grappa cipriota."}
{"id": "4614354", "revid": "121367379", "url": "https://it.wikipedia.org/wiki?curid=4614354", "title": "Basket Team Crema 2012-2013", "text": "Il Basket Team Crema Serie A2 era sponsorizzato dalla \"TEC-MAR\".\nRisultati stagionali.\nPrima fase.\nLa squadra giocava nel girone Nord,al termine della cui stagione giungeva al 4\u00ba posto conseguendo il diritto alla disputa dei play-off."}
{"id": "4614356", "revid": "1543377", "url": "https://it.wikipedia.org/wiki?curid=4614356", "title": "Ginnastica ai Giochi della VII Olimpiade - Concorso a squadre maschile", "text": "La competizione del concorso a squadre maschile di ginnastica artistica dei Giochi della VII Olimpiade si tenne i giorni 23 e 24 agosto 1920 allo Stadio Olimpico di Anversa.\nFormato.\nLe squadre erano composte da 16 a 24 ginnasti che eseguivano gli esercizi simultaneamente. La prova era composta in 5 parti.\nIl punteggio massimo era di 404 punti."}
{"id": "4614378", "revid": "1543377", "url": "https://it.wikipedia.org/wiki?curid=4614378", "title": "Ginnastica ai Giochi della VII Olimpiade - Concorso libero a squadre maschile", "text": "La competizione del concorso libero a squadre di ginnastica artistica dei Giochi della VII Olimpiade si tenne il 27 agosto 1920 allo Stadio Olimpico di Anversa.\nFormato.\nLe squadre potevano essere composte da un numero di 24 a 60 ginnasti. L'esercizio durava un'ora e si svolgeva sugli attrezzi a scelta della squadra con esercizi tutti liberi. Cinquanta punti erano assegnati per le prestazioni e ulteriori dieci punti per il numero dei partecipanti di una squadra. Il punteggio massimo possibile era di 60 punti. \nParteciparono solo due squadre."}
{"id": "4614381", "revid": "436907", "url": "https://it.wikipedia.org/wiki?curid=4614381", "title": "Panico (singolo)", "text": "Panico \u00e8 un singolo del rapper italiano Fabri Fibra, il terzo estratto dal settimo album in studio \"Guerra e pace\" e pubblicato il 12 luglio 2013.\nIl singolo ha visto la partecipazione del cantautore italiano Neffa, il quale torna protagonista di un vero e proprio brano hip hop dopo quasi 13 anni.\nDescrizione.\nIl brano si apre a varie argomentazioni, tra cui anche i problemi psicologici che provoca a lungo andare la brutale dipendenza dalle droghe. Il messaggio del brano \u00e8 quello di non farsi prendere dal panico, ma anzi di calmarsi e trovare la migliore soluzione alle difficolt\u00e0.\nNel brano viene anche citato il film \"Un giorno di ordinaria follia\" (1993).\nVideo musicale.\nIl videoclip del brano, diretto da Gaetano Morbioli e prodotto da Run Multimedia, \u00e8 stato pubblicato il 18 luglio sul canale YouTube di Fabri Fibra ed \u00e8 un omaggio al celebre film di Alejandro Amen\u00e1bar \"Apri gli occhi\" (1997)."}
{"id": "4614382", "revid": "15756", "url": "https://it.wikipedia.org/wiki?curid=4614382", "title": "Steve Winwood (album 1977)", "text": "Steve Winwood \u00e8 l'album di debutto solista del cantante e musicista soul-rock britannico Steve Winwood, uscito tre anni dopo il suo abbandono del gruppo inglese dei Traffic. Nonostante la grande aspettativa commerciale di cui godeva, la vendita non va per il verso giusto, in quanto l'album perviene appena al numero 22 della classifica del \"Billboard\" 200 e lo stesso Winwood, del resto, non fu capace di estrarne un singolo di successo.\nTracce.\nTutte le canzoni sono state scritte da Steve Winwood e Jim Capaldi, tranne quelle altrimenti specificate fra parentesi\nMusicisti.\nHold On\nTime Is Running Out\nMidland Maniac\nVacant Chair\nLuck's In\nLet Me Make Something in Your Life\nClassifica.\nAlbum"}
{"id": "4614385", "revid": "1573940", "url": "https://it.wikipedia.org/wiki?curid=4614385", "title": "Trioceros melleri", "text": "Trioceros melleri () \u00e8 un sauro della famiglia Chamaeleonidae, diffuso in Africa orientale.\nDescrizione.\n\u00c8 un camaleonte di grossa taglia che pu\u00f2 superare i 50\u00a0cm di lunghezza e i 400\u00a0g di peso. Le femmine sono leggermente pi\u00f9 piccole dei maschi, ma per il resto indistinguibili da questi. Presentano un piccolo corno rostrale ed una pronunciata cresta dorsale. La livrea \u00e8 di colore grigio-verde, con strie giallastre e granulazioni nere sparse.\nBiologia.\nAlimentazione.\nSi nutre di insetti e talora anche di piccoli uccelli.\nRiproduzione.\n\u00c8 una specie ovipara.\nDistribuzione e habitat.\n\"Trioceros melleri\" \u00e8 diffuso in Tanzania, Malawi e Mozambico; \u00e8 la specie del genere \"Trioceros\" con l'areale pi\u00f9 meridionale.\nIl suo habitat tipico \u00e8 la savana."}
{"id": "4614399", "revid": "196390", "url": "https://it.wikipedia.org/wiki?curid=4614399", "title": "\u00c8 permesso Maresciallo? (Tuppe-tuppe maresci\u00e0)", "text": ""}
{"id": "4614401", "revid": "1543377", "url": "https://it.wikipedia.org/wiki?curid=4614401", "title": "Ginnastica ai Giochi della VII Olimpiade - Concorso svedese a squadre", "text": "La competizione del concorso svedese a squadre di ginnastica artistica dei Giochi della VII Olimpiade si tenne il giorno 26 agosto 1920 allo Stadio Olimpico di Anversa.\nFormato.\nLe squadre erano composte da 16-40 ginnasti che eseguivano gli esercizi simultaneamente. Il limite di tempo era di 1 ora, comprese le marce di ingresso e di uscita. Cinque giudici assegnavano un punteggio valutando le prove sugli esercizi del sistema svedese."}
{"id": "4614404", "revid": "1543377", "url": "https://it.wikipedia.org/wiki?curid=4614404", "title": "Broncospasmo paradosso", "text": "Con il termine broncospasmo paradosso si fa riferimento ad una situazione di grave ed esagerata broncocostrizione delle vie respiratorie a seguito dell'inalazione di una sostanza normalmente dotata di azione broncodilatatrice. \nLo spasmo viene definito \"paradosso\" in quanto l'effetto che si determina \u00e8 esattamente opposto al motivo per il quale la molecola broncodilatatrice \u00e8 stata introdotta in terapia.\nCause.\nLa causa precisa della comparsa di un broncospasmo paradosso non \u00e8 nota.\nAlcuni studiosi attribuiscono il fenomeno a particolari eccipienti che possono essere presenti in alcune formulazioni di aerosol dosati e soluzioni per inalazione, come ad esempio il benzalconio cloruro (usato come conservante in molte soluzioni per nebulizzatore), oppure i clorofluorocarburi (utilizzati come propellenti in molti aerosol dosati ed inalatori allestiti con soluzione pressurizzate). Secondo alcuni anche l'acido oleico (utilizzato come disperdente in molti aerosol dosati) potrebbe evocare la comparsa del fenomeno.\nSegni e sintomi.\nIl quadro clinico si caratterizza per la grave dispnea, il respiro sibilante ed il senso di costrizione toracica che insorgono a distanza di pochi minuti dopo l'utilizzo di un broncodilatatore mediante un inalatore oppure aerosolterapia.\nIl fenomeno sembra essere autolimitato e normalmente non perdura per pi\u00f9 di 5-10 minuti. \nAnche se in molti casi i medici tendono a contrastarlo tramite l'inoculazione di adrenalina per via sottocutanea, \u00e8 necessario tenere presente che la gran parte degli episodi si risolve prima che quest'ultima, dotata di un inizio d'azione tra i 5 ed i 10 minuti, possa avere effetto."}
{"id": "4614411", "revid": "933835", "url": "https://it.wikipedia.org/wiki?curid=4614411", "title": "Societ\u00e0 per le Ferrovie Adriatico Appennino", "text": "La Societ\u00e0 per le Ferrovie Adriatico Appennino (FAA) era una societ\u00e0 anonima per azioni costituita nel 1906 allo scopo di realizzare alcuni collegamenti ferroviari tra la linea ferrata costiera adriatica e la regione interna appenninica e di assumerne la gestione.\nStoria.\nLa Societ\u00e0 per le Ferrovie Adriatico Appennino fu costituita con atto notarile depositato a Milano il 21 settembre 1906, con capitale di 4 milioni di lire, dall'ingegnere Ernesto Besenzanica.\nEbbe in gestione le ferrovie:\nDal 1940 la societ\u00e0 assunse anche la gestione della Ferrovia Voghera-Varzi (il cui progettista, cointeressato, era l'ingegnere Besenzanica) incorporandone la societ\u00e0 precedente.\nLa Porto San Giorgio - Amandola venne dismessa il 27 agosto 1956 a causa delle forti passivit\u00e0 e la societ\u00e0 opt\u00f2 per l'istituzione di una linea filoviaria sul percorso fino a Fermo.\nIl 10 agosto 1980 la societ\u00e0 decadeva anche dalla concessione per la ferrovia Sangritana che dall'11 agosto passava in gestione commissariale governativa.\nLa legge regionale 19 gennaio 1984, n. 5 della Regione Abruzzo rilevava le autolinee gestite dalla Societ\u00e0 Ferrovia Adriatico-Appennino affidandole alla gestione governativa della Ferrovia Adriatico-Sangritana assumendone anche gli eventuali oneri di esercizio."}
{"id": "4614419", "revid": "253269", "url": "https://it.wikipedia.org/wiki?curid=4614419", "title": "Jonathan Bailey", "text": "Biografia.\nJonathan Bailey nasce a Wallingford, Oxfordshire, nel Regno Unito, e ha tre sorelle maggiori. \nLa sua carriera inizia quando aveva solo 9 anni, decidendo per\u00f2 di fare l'attore all'et\u00e0 di cinque anni, dopo aver visto una produzione teatrale di \"Oliver!\". La sua prima apparizione \u00e8 nella serie \"Bramwell\", interpretando il ruolo di William. Nel 2003, all'et\u00e0 di 14 anni, ha iniziato a recitare per il Teatro, in varie tragedie e commedie, come \"King John\", e \"Beautiful Thing\". Dopo aver interpretato piccole parti in varie serie televisive e film, Bailey si \u00e8 assicurato un ruolo da protagonista come appassionato di sport nella sitcom \"Campus\". Nel 2011 ha interpretato Leonardo da Vinci nella serie \"Leonardo\" e nel 2012 ha recitato con Sarah Alexander nella serie - commedia della \"BBC\", \"Me and Mrs Jones\". Ha recitato anche in alcuni musical teatrali, tra cui \"The Last Five Year\" e \"American Psycho\".\nInoltre \u00e8 stato nominato per il \"Premio Milton Shulman\" come miglior esordiente agli \"Evening Standard Theatre Awards 2012\" per la sua performance in \"South Downs\" di David Hare. Nel 2019 vince il Laurence Olivier Award al miglior attore non protagonista in un musical per \"Company\".\nJonathan Bailey \u00e8 dichiaratamente gay."}
{"id": "4614425", "revid": "729019", "url": "https://it.wikipedia.org/wiki?curid=4614425", "title": "Matt Osborne", "text": "Carriera.\nCircuito indipendente (1978-1985).\nCon il nome di Matt Borne, Osborne debutt\u00f2 il 6 dicembre 1978 e cominci\u00f2 a lottare per diverse federazioni del circuito indipendente: disput\u00f2 incontri nella Pacific Northwest Wrestling (PNW) e Mid-South Wrestling, dove fu alleato con Ted DiBiase e Jim Duggan come membro della stable \"Rat Pack\". Mentre era impegnato nelle \"indies\", Osborne ebbe modo di lottare con Ricky Steamboat a WrestleMania I, al Madison Square Garden.\nWorld Class Championship Wrestling (1986-1987).\nAgli inizi del 1986, Osborne si un\u00ec alla World Class Championship Wrestling (WCCW), dove fece coppia con Buzz Sawyer e con cui vinse i titoli di coppia. Osborne si aggiudic\u00f2 anche lo NWA Texas Heavyweight Championship, difendendolo anche all'evento Christmas Star Wars, contro Iron Sheik.\nWorld Championship Wrestling (1991-1992).\nNel 1991, firm\u00f2 per la World Championship Wrestling (WCW) e vi debutt\u00f2 con il nome di Big Josh. Durante il suo stint, Osborne vinse il WCW United States Tag Team Championship con Ron Simmons e il WCW World Six-Man Tag Team Championship con Dustin Rhodes e Tom Zenk. L'ultima apparizione in pay-per-view in questa federazione fu a WrestleWar 1992, sconfiggendo Richard Morton. Nell'episodio di WorldWide del 23 maggio, effettu\u00f2 l'ultima apparizione in assoluto nella federazione, sconfiggendo Tracy Smothers.\nWorld Wrestling Federation (1992-1993).\nDopo aver lasciato la WCW nel 1992, Osborne esord\u00ec nella World Wrestling Federation (WWF) lottando con il suo vero nome in alcuni dark match, prima di adottare la gimmick di Doink the Clown, una sorta di clown malvagio che frequentemente tirava scherzi agli altri wrestler e ai fan. Utilizz\u00f2 brevemente questo personaggio anche nella United States Wrestling Association (USWA), prima di lottare davanti alla telecamere WWF a marzo. Poco dopo il suo ritorno televisivo, fu coinvolto in un feud con Crush, con degli screzi iniziati durante un episodio di Superstars of Wrestling, prima di arrivare alla resa dei conti di WrestleMania IX. Durante questo incontro, un altro Doink (interpretato da Steve Keirn) sbuc\u00f2 da sotto il ring per aiutare l'originale, colpendo Crush con una protesi e favorendo cos\u00ec lo schienamento da parte del clown.\nNella primavera del 1993, a Doink fu concessa l'opportunit\u00e0 di partecipare al King of the Ring 1993, affrontando Mr. Perfect nel turno preliminare. Dopo due incontri terminati in pareggio per tempo limite, Mr. Perfect ebbe la meglio nella terza sfida. Nel pay-per-view omonimo, i due Doink intervennero nel match che vedeva contrapposto Crush a Shawn Michaels, in una sfida valida per il WWF Intercontinental Championship, detenuto da quest'ultimo, che grazie all'interferenza riusc\u00ec a mantenere il titolo. Doink fu cos\u00ec coinvolto per buona parte dell'estate nel feud con Crush. A WWF SummerSlam 1993, fu contrapposto a Bret Hart, che ebbe la meglio. Il 13 settembre 1993, in un episodio di Raw, vers\u00f2 un secchio d'acqua in testa a Bobby Heenan, effettuando cos\u00ec un turn face. Poco tempo dopo, per\u00f2, Osborne fu licenziato per abuso di sostanze stupefacenti. La gimmick di Doink non spar\u00ec per\u00f2 dagli schermi della WWF, che trov\u00f2 nuovi interpreti.\nAnni successivi: ECW e semi-ritiro (1994-2013).\nSvincolato dalla WWF, Osborne lott\u00f2 qualche incontro nella Extreme Championship Wrestling. Fece poi ritorno nel circuito indipendente, utilizzando prevalentemente il nome di Matt Borne. Nel 2005, all'evento WrestleReunion, lott\u00f2 in un 8-men tag team match, facendo squadra con Andrew Martin, Steve Corino e The Masked Superstar, affrontando e venendo sconfitti da Dusty Rhodes, The Blue Meanie, Tom Prichard e D'Lo Brown. Il 10 dicembre 2007, torn\u00f2 per una notte nella WWE, partecipando alla Legends Battle Royal nell'episodio speciale di Raw, dedicato al suo quindicesimo anniversario. Agli inizi del 2010, modific\u00f2 il suo personaggio per cercare di assomigliare al Joker interpretato da Heath Ledger ne \"Il cavaliere oscuro\", adottando il ring name di Reborne Again.\nMorte.\nLa mattina del 28 giugno 2013, Osborne fu trovato morto nella sua residenza in Texas. Nessuna causa del decesso fu immediatamente determinata. Sebbene non fossero state ritrovate armi in casa e si pensasse comunque ad una morte accidentale, la polizia apr\u00ec comunque un'indagine per omicidio. L'autopsia rivel\u00f2 poi che la causa del decesso fosse da ricercare in un'overdose accidentale.\nTitoli e riconoscimenti.\nInternational Wrestling Association\nMid-Atlantic Championship Wrestling / World Championship Wrestling\nMid-South Wrestling Association\nPacific Northwest Wrestling / Championship Wrestling USA\nPortland Wrestling\nPro Wrestling Illustrated\nTexas Wrestling Federation\nUnited States Wrestling League\nWorld Class Wrestling Association\nWrecking Ball Wrestling"}
{"id": "4614426", "revid": "33689", "url": "https://it.wikipedia.org/wiki?curid=4614426", "title": "Ciao, ciao, bambina", "text": ""}
{"id": "4614436", "revid": "1543377", "url": "https://it.wikipedia.org/wiki?curid=4614436", "title": "Gwbert-on-Sea", "text": "Gwbert-on-Sea o semplicemente Gwbert (pron.: [\u02c8\u0261ub\u025brt]) \u00e8 un villaggio costiero del Galles sud-occidentale, facente parte della contea di Ceredigion (contea tradizionale: Dyfed) ed affacciato sulla baia di Cardigan (Mare d'Irlanda), nei pressi dell'estuario del fiume Teifi. Dal punto di vista amministrativo, si tratta di una frazione della \"community\" di Y Ferwig.\nEtimologia.\nIl toponimo \"Gwbert\" deriva forse dal nome di un santo, San Cuberto.\nGeografia fisica.\nCollocazione.\nGwbert-on-Sea si trova nella parte meridionale della contea del Ceredigion, al confine con il Pembrokeshire, a circa 2 miglia a nord di Cardigan, di cui secondo molti costituirebbe una sorta di sobborgo\nAl largo della localit\u00e0, posta su una scogliera, si trova Cardigan Island.\nEconomia.\nTurismo.\nLa localit\u00e0 \u00e8 frequentata dagli amanti degli sport acquatici, come windsurf, ecc."}
{"id": "4614438", "revid": "736476", "url": "https://it.wikipedia.org/wiki?curid=4614438", "title": "Gwbert", "text": ""}
{"id": "4614439", "revid": "56620", "url": "https://it.wikipedia.org/wiki?curid=4614439", "title": "Conte d'Orl\u00e9ans", "text": ""}
{"id": "4614443", "revid": "648152", "url": "https://it.wikipedia.org/wiki?curid=4614443", "title": "Ministeriali", "text": ""}
{"id": "4614447", "revid": "1702319", "url": "https://it.wikipedia.org/wiki?curid=4614447", "title": "Chiesa di Sant'Antonio Abate (Deruta)", "text": "La chiesa di Sant'Antonio Abate \u00e8 un edificio di culto ubicato a Deruta.\nDa questa chiesa proviene il Gonfalone di Sant'Antonio Abate commissionato dalla confraternita che vi aveva sede. La chiesa conserva un significativo ciclo pittorico. La chiesa \u00e8 anche adibita come sala per il catechismo o come ambiente espositivo per mostre temporanee. In seguito alla scossa di terremoto del 30 ottobre, ha svolto la funzione della Chiesa di San Francesco fino al 21 maggio 2017, giorno della sua riapertura.\nInterno.\nLa chiesa, restaurata nel secolo scorso, ospita importanti affreschi di Bartolomeo Caporali e Giovanni Battista Caporali. Nella nicchia che si apre nella parete sinistra, Bartolomeo Caporali affresc\u00f2, nel 1480, una \"Madonna della Misericordia tra i santi Francesco e Bernardino\" e, sulla volta, il \"Padre Eterno tra gli evangelisti\". Sempre nella parete sinistra si trova una tela seicentesca, commissionata da Bernardino de Venturi, raffigurante \"Cristo re tra la Madonna, San Francesco, quattro santi francescani e quattro sante francescane e le anime del Purgatorio\" proveniente dal terzo altare laterale di sinistra della Chiesa di San Francesco demolito con gli altri durante la riscoperta degli affreschi sottostanti .\nLa parete di fondo \u00e8 occupata da una grande mostra d'altare in stucco con un'iscrizione dicente \"ALTARE QVOTIDIANO PRIVILEGIATO SANT' ANTONIO ABATE\" entro cui Giovanni Battista Caporali dipinse le \"Scene della vita di sant'Antonio abate\" e le figure di \"San Rocco\" e \"San Sebastiano\". Al centro dell'altare si trova una statua in terracotta invetriata raffigurante \"Sant'Antonio abate\" che secondo gli storici fu plasmata nella stessa bottega di ambito robbiano del \"Sant'Antonio da Padova\" della Pinacoteca Comunale di Bettona. Nella base si trova un'iscrizione quasi illeggibile dicente \"Renovato al tempo de Julio Priore e Salvatore suo... A.D.1553 a di 20 decembre\"\nSulla parete destra un piccolo altare in stucco accoglie un dipinto della fine del '500 raffigurante \"Sant'Isidoro\".\nIl piccolo organo settecentesco, sopra la porta d'ingresso, fu acquistato dal priore Pietro Mengoni per 100 scudi a Sant'Angelo di Celle. Sempre sopra alla porta di ingresso si trova una bellissima cantoria in legno dipinto.\nSul muro di contro facciata un'urnetta cineraria etrusca, con iscrizione e motivi decorativi, ha funzione di acquasantiera."}
{"id": "4614452", "revid": "599013", "url": "https://it.wikipedia.org/wiki?curid=4614452", "title": "Beverly Williams", "text": "Guardia di 175\u00a0cm, ha giocato in Serie A1 con Schio, Priolo Gargallo e Vicenza e in WNBA con Indiana."}
{"id": "4614454", "revid": "767487", "url": "https://it.wikipedia.org/wiki?curid=4614454", "title": "Araone da Struppa", "text": "Biografia.\nAppartenente alla famiglia Stroppa o Struppa, originaria dell'omonimo borgo di Struppa ed ascritta nella nobilt\u00e0 genovese nel 1170, Araone fu diplomatico ed ammiraglio della Repubblica di Genova.\nDal novembre 1363 all'aprile 1365 fu podest\u00e0 di Bonifacio, poi governatore della Corsica con Nicola di Levanto tra il 1368 ed il 1370.\nDivenne vicario della riviera di Levante nel 1372 ed anziano della Repubblica di Genova nel 1374.\nIl 12 giugno 1375 fu scelto come rappresentante della Repubblica in Corsica, sollevatasi contro il dominio genovese. Araone fu investito di pieni poteri e di totale libert\u00e0 di azione, nella speranza, data la sua conoscenza delle genti corse, che potesse riappacificare l'isola con la diplomazia.\nLa sua missione fall\u00ec a causa dell'avversit\u00e0 a trovare una pacificazione da parte di Arrigo Della Rocca, colui che era a capo della ribellione filo-aragonese.\nDall'agosto 1377 e 1378 guid\u00f2 una flotta genovese contro la Repubblica di Venezia nel Mediterraneo orientale.\nNel 1382 ritorna a ricoprire il ruolo di anziano della Repubblica di Genova e due anni dopo torn\u00f2 al comando di una flotta genovese."}
{"id": "4614458", "revid": "108011864", "url": "https://it.wikipedia.org/wiki?curid=4614458", "title": "Puppigerus", "text": "Il puppigero (gen. Puppigerus) \u00e8 una tartaruga estinta, vissuta nell'Eocene inferiore/medio (circa 52 - 50 milioni di anni fa). I suoi resti fossili sono stati ritrovati in Europa, in Nordamerica, in Africa e in Asia. \nDescrizione.\nI numerosi fossili di questo animale indicano che poteva raggiungere una lunghezza di 90 centimetri e un peso di 9 - 14 chilogrammi. Numerose caratteristiche di \"Puppigerus\" richiamano le odierne tartarughe marine: i grandi occhi erano direzionati di lato (e non in avanti come nei cheloniidi primitivi, ad esempio \"Allopleuron\"), e il suo guscio era completamente ossificato. La piastra pigale (quella nella parte posteriore del guscio superiore) era sprovvista dell'incisura tipica dei cheloniidi primitivi. Le zampe anteriori erano estremamente adatte all'ambiente acquatico, a forma di pagaia, mentre quelle posteriori erano meno sviluppate in tal senso. \nClassificazione.\nI fossili di questo animale vennero ritrovati inizialmente nella London Clay in Inghilterra, e classificati da Richard Owen nel 1842 come specie estinte del genere attuale \"Chelone\" (non pi\u00f9 considerato valido). Fu poi Edward Drinker Cope, nel, 1870, a istituire per queste forme il genere \"Puppigerus\". \nNel corso degli anni sono state attribuite numerose specie al genere \"Puppigerus\", ma attualmente se ne riconoscono solo due: la specie tipo, Puppigerus camperi, aveva un'ampia diffusione geografica e i suoi fossili sono stati ritrovati in Gran Bretagna, Germania, Belgio, Marocco e Stati Uniti. Pur essendo tipica dell'Eocene inferiore-medio, \"P. camperi\" \u00e8 stata in passato riconosciuta in strati del Cretaceo superiore (circa 95 milioni di anni fa) in Gran Bretagna (Benton e Spencer, 1995), ma questi resti sono da attribuire con tutta probabilit\u00e0 a un altro genere di cheloniide pi\u00f9 primitivo.\nUn'altra specie attribuita a \"Puppigerus\" \u00e8 P. nessovi dell'Eocene medio dell'Uzbekistan; questa specie differiva dalla specie tipo principalmente per la sinfisi mandibolare pi\u00f9 allungata (Averianov, 2005). Altri fossili attribuiti a \"Puppigerus\" sono stati scoperti in Danimarca in strati dell'Eocene inferiore (Nielsen, 1959).\nPaleobiologia.\n\"Puppigerus\" era un animale erbivoro, e si nutriva della vegetazione sottomarina. Questo animale, a causa della sua particolare morfologia, era una delle tartarughe meglio adattate all'ambiente marino della sua epoca: gli occhi insolitamente grandi potevano catturare una gran quantit\u00e0 di luce, e la struttura specializzata delle fauci evitava all'animale di inghiottire acqua durante la respirazione aerea. Le zampe posteriori meno specializzate per la vita acquatica indicano che \"Puppigerus\" poteva forse passare molto tempo sulla terra, dove le femmine potevano deporre le uova. "}
{"id": "4614459", "revid": "832642", "url": "https://it.wikipedia.org/wiki?curid=4614459", "title": "Donovan Spalding", "text": ""}
{"id": "4614462", "revid": "123370553", "url": "https://it.wikipedia.org/wiki?curid=4614462", "title": "Pista ciclabile della Riviera Berica", "text": "La pista ciclabile della Riviera Berica \u00e8 una pista ciclabile che collega Vicenza a Noventa Vicentina riutilizzando il sedime della tranvia Vicenza-Noventa-Montagnana. Il percorso \u00e8 lungo 35 km ed \u00e8 stata inserita tra gli itinerari riconosciuti dalla Regione Veneto e classificata come itinerario E7 con relativa segnaletica.\nStoria.\nIl servizio tranviario sulla linea Vicenza-Noventa-Montagnana fu soppresso nel 1978 per essere sostituito da un'autolinea.\nA partire dagli anni ottanta, il sedime tranviario fu oggetto di un progetto di recupero come pista ciclabile. Gli ultimi binari presenti tra Ponte di Barbarano e Noventa Vicentina furono rimossi tra il 2009 e il 2010; successivamente si procedette alla sistemazione e all'asfaltatura del percorso.\nLa pista ciclabile \u00e8 stata completata nel 2011."}
{"id": "4614463", "revid": "339392", "url": "https://it.wikipedia.org/wiki?curid=4614463", "title": "Derek Boland", "text": ""}
{"id": "4614464", "revid": "599013", "url": "https://it.wikipedia.org/wiki?curid=4614464", "title": "Alfred Davis", "text": "Carriera.\nHa allenato la Nazionale britannica che vinse l'oro nel 4\u00ba Torneo olimpico di calcio, inoltre per diversi anni \u00e8 stato l'allenatore dell'Inghilterra Dilettanti."}
{"id": "4614467", "revid": "599013", "url": "https://it.wikipedia.org/wiki?curid=4614467", "title": "Leanne Harrison", "text": "Carriera.\nIn carriera \u00e8 riuscita a raggiungere la finale di doppio agli Australian Open nel 1979, in coppia con l'olandese Marcella Mesker."}
{"id": "4614470", "revid": "857769", "url": "https://it.wikipedia.org/wiki?curid=4614470", "title": "Leanne Harrison-Austin", "text": ""}
{"id": "4614474", "revid": "199745", "url": "https://it.wikipedia.org/wiki?curid=4614474", "title": "Crepis jacquinii", "text": "La radicchiella di Kerner (nome scientifico Crepis jacquinii ) \u00e8 una pianta angiosperma dicotiledone della famiglia delle Asteraceae.\nEtimologia.\nL'etimologia del nome generico (\"Crepis\") non \u00e8 molto chiara. In latino \"Cr\u00e8p\u00ecs\" significa pantofola, sandalo e i frutti, di alcune specie di questo genere, sono strozzati nella parte mediana ricordando cos\u00ec (molto vagamente) questo tipo di calzare. Inoltre lo stesso vocabolo (\"krepis\") nell'antica Grecia indicava il legno di Sandalo e anche una pianta non identificata descritta da Teofrasto. Non \u00e8 chiaro quindi, perch\u00e9 S\u00e9bastien Vaillant (botanico francese, 1669 - 1722) abbia scelto proprio questo nome per indicare il genere della presente specie. L'epiteto specifico (\"jacquinii\") \u00e8 stato dato in onore al barone Nikolaus Joseph von Jacquin (1727 - 1817) medico, chimico e botanico olandese fondatore della scuola botanica a Vienna. Il nome comune (\"radicchiella di Kerner\" e della sottospecie presente in Italia) \u00e8 stato dato in ricordo del professore di botanica a Innsbruck Kerner A. von Marilaun (1831 - 1898) precursore della fitogeografia.\nIl binomio scientifico della pianta di questa voce \u00e8 stato proposto dal botanico boemo Ignaz Friedrich Tausch (1793 - 1848)) nella pubblicazione \"Flora; oder, (allgemeine) botanische Zeitung. Regensburg, Jena - 11(1, Erg\u00e4nzungsbl.): 79\" del 1828.\nDescrizione.\nHabitus. La pianta di questa specie \u00e8 una erbacea perenne. La forma biologica \u00e8 emicriptofita rosulata (\"H ros\"), ossia sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. Gli steli contengono abbondante latice amaro.\nRadici. Le radici sono dei rizomi scuri a portamento orizzontale/obliquo.\nFusto. La parte aerea del fusto \u00e8 formata da scapi monocefali o con pochi capolini (1 - 3), semplici o scarsamente ramosi; i singoli fusti sono eretti, affusolati, con superficie tomentosa o semplicemente pubescente e striata. Queste piante sono alte da 5 a 25\u00a0cm.\nFoglie. Le foglie si dividono in basali e cauline.\nInfiorescenza. Le infiorescenze consistono in capolini formati da un involucro composto da brattee (o squame) disposte su 2 serie (interne ed esterne pi\u00f9 brevi) all'interno delle quali un ricettacolo fa da base ai fiori tutti ligulati. L'involucro ha una forma cilindrico-campanulata di colore verde scuro ed irto da setole nerastre lunghe 1\u00a0mm; le setole sono pi\u00f9 o meno incurvate e ricoperte da peli appressati biancastri. Le squame esterne sono lunghe 1/2 - 2/3 delle interne, hanno una forma lineare acuta; quelle interne hanno una forma strettamente ovata, sono ottuse o acute con superficie glabra e margini cigliati all'apice. Il ricettacolo, areolato, \u00e8 privo di pagliette a protezione della base dei fiori. Dimensioni dell'involucro: larghezza 4\u00a0mm; lunghezza 8 \u2013 11\u00a0mm. Diametro del capolino: 2 \u2013 3\u00a0cm.\nFiori. I fiori tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. Gli acheni sono provvisti di 10 - 15 coste longitudinali e sono lunghi 4 \u2013 5\u00a0mm e sono pi\u00f9 o meno assottigliati all'apice (ma senza becco) e pi\u00f9 o meno compressi. Il pappo \u00e8 bianco e soffice (flessibile) ma con peli tenaci. Lunghezza del pappo: 7\u00a0mm.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\n\"C. jacquinii\" appartiene a un genere (\"Crepis\") abbastanza numeroso comprendente dalle 200 alle 300 specie (secondo le varie classificazioni), diffuse soprattutto nell'emisfero boreale (Vecchio Mondo), delle quali quasi una cinquantina sono proprie della flora italiana.\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae. \nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Crepis-Lapsana-Rhagadiolus\" clade\", composto dai generi \"Crepis\" , \"Lapsana\" e \"Rhagadiolus\" . Dalle analisi \"Crepis\" risulta parafiletico (per cui la sua circoscrizione \u00e8 provvisoria).\nNella \"Flora d'Italia\" le specie italiane di \"Crepis\" sono suddivise in 4 gruppi e 12 sezioni in base alla morfologia degli acheni, dell'involucro e altri caratteri (questa suddivisione fatta per scopi pratici non ha valore tassonomico). La specie di questa voce appartiene al \"Gruppo 4 \" (gli involucri dei capolini sono privi di peli ghiandolari; gli acheni sono pi\u00f9 o meno uniformi e senza un becco distinto ma con un apice progressivamente attenuato) e alla \"Sezione M\" (le brattee involucrali sono glabre sulla pagina interna; gli acheni hanno 10 - 15 coste).\nI caratteri distintivi per la specie di questa voce sono:\nIl numero cromosomico della specie \u00e8: 2n = 12.\nSottospecie.\nPer questa specie sono indicate le seguenti sottospecie:\nSottospecie \"jacquinii\".\n\"Crepis jacquinii\" subsp. \"jacquinii\": i capolini sono lievemente pi\u00f9 piccoli, vegeta a quote pi\u00f9 basse e si trova nella parte centrale dell'Europa orientale).\nSpecie simili.\nAllo stesso gruppo e sezione appartengono le seguenti specie:\nSinonimi.\nSono elencati alcuni sinonimi per questa entit\u00e0:\nSinonimi della sottospecie \"jacquinii\"\nSinonimi della sottospecie \"kerneri\"\nAltre notizie.\nLa crepide di Kerner in altre lingue \u00e8 chiamata nei seguenti modi:"}
{"id": "4614477", "revid": "228587", "url": "https://it.wikipedia.org/wiki?curid=4614477", "title": "Saffron Aldridge", "text": "Biografia.\nAldridge \u00e8 nata a Parliament Hill, Londra. Suo padre \u00e8 il grafico e produttore Alan Aldridge, che disegn\u00f2 le cover degli album dei Beatles ed Elton John. Dall'et\u00e0 di otto anni cresce con la madre Rita, una casalinga, dopo la separazione dei genitori per reciproca infedelt\u00e0 coniugale. I rapporti con il padre rimasero buoni ma \u00e8 con la madre che instaura un legame molto solido. Suo fratello maggiore \u00e8 il fotografo di moda Miles Aldridge, mentre le modelle Lily e Ruby Aldridge sono le figlie di Alan Aldridge nate dal suo secondo matrimonio.\nAll'et\u00e0 di sedici anni Saffron lascia la scuola e inizia a vendere hamburger in Camden Lock, fino a quando un cliente che di professione faceva il modello le diede il numero del suo agente alla Take Two. Un mese dopo Saffron inizia a lavorare come modella, indossando gioielli per la rivista The Field.\nLavora a Parigi per nove mesi, in seguito si sposta a New York dove il suo ragazzo, Max Wigram, la convince a presentarsi come comparsa in un servizio fotografico di Bruce Weber per lo stilista Ralph Lauren. In quell'occasione Lauren non solo la assunse nello spot, ma le propose anche di sfilare nei suoi show. Da allora la sua carriera da modella decoll\u00f2, tanto che fu definita \"la musa di Ralph Lauren\".\nNell'ambito pubblicitario ha collaborato con diverse marche fra le quali Burberry, Gianfranco Ferr\u00e9, Harrods, La Perla, Ralph Lauren, Selfridges, ed \u00e8 comparsa negli editoriali di varie riviste sia italiane che internazionali, come Donna Italia e Marie Claire Brasile.\nAldridge ha dichiarato che si \u00e8 sempre sentita insicura del suo aspetto, vivendo con ansia e solitudine molti dei suoi anni da modella, segnati inoltre dalla perdita della migliore amica Julie durante il naufragio del battello Marchioness sul Tamigi, e dalla morte della madre nel 1992.\nFu con la maternit\u00e0 che Saffron acquist\u00f2 fiducia in s\u00e9 stessa. All'et\u00e0 di ventiquattro anni d\u00e0 alla luce il primo dei suoi due figli, Milo, avuto con lo scrittore e agente Simon Astaire. La loro storia presto si interruppe e si spos\u00f2 con il manager Toby Constantine, dal quale ebbe il suo secondo figlio, Finn, nel 1997, ma il matrimonio dur\u00f2 solo cinque anni.\nOltre alla carriera come modella, Aldridge \u00e8 attiva nell'ambito sociale. Nel 2001 ha creato \"Attraverso gli occhi di un bambino\", una campagna di sensibilizzazione contro le crudelt\u00e0 sui bambini realizzata in collaborazione con la Virgin Atlantic Airways e la Canon. Durante la campagna, negli aeroporti di Londra e Manchester furono offerti ai bambini delle macchine fotografiche affinch\u00e9 scattassero ci\u00f2 che era importante per loro. Le foto furono poi esposte e vendute a un'asta di beneficenza. Al progetto parteciparono anche Gwyneth Paltrow e Hugh Grant e si raccolsero circa 150.000 sterline, quindi fu replicato negli anni seguenti a Shanghai, Delhi e in Brasile.\nNel 2012 Aldridge si \u00e8 risposata con il finanziere Ian Wace, anch'egli in seconde nozze dopo aver perso la moglie ed entrambi i figli in un incidente automobilistico. Per superare il lutto Wace decise di creare ARK, un'organizzazione internazionale che raccoglie milioni di sterline ogni anno allo scopo di aiutare la salute e l'educazione dei bambini in tutto il mondo. Il progetto \u00e8 gestito anche da Saffron Aldrige e sostenuto da molte celebrit\u00e0 inclusi i membri della famiglia reale britannica."}
{"id": "4614478", "revid": "199745", "url": "https://it.wikipedia.org/wiki?curid=4614478", "title": "Radicchiella di Kerner", "text": ""}
{"id": "4614479", "revid": "832642", "url": "https://it.wikipedia.org/wiki?curid=4614479", "title": "Georges Lisabeth", "text": ""}
{"id": "4614480", "revid": "287204", "url": "https://it.wikipedia.org/wiki?curid=4614480", "title": "Tony Eason", "text": "Carriera professionistica.\nEason fu scelto dai New England Patriots come quindicesimo assoluto del Draft NFL 1983. Fu uno dei sei quarterback scelti nel primo giro di quel draft assieme a John Elway (1\u00ba), Todd Blackledge (7\u00ba), Jim Kelly (14\u00ba), Ken O'Brien (24\u00ba), e Dan Marino (27:).\nEason disput\u00f2 72 gare (49 come titolare) coi Patriots tra il 1983 e e il 1989. Il suo periodo migliore fu tra il 1984 e il 1986 quando fu il titolare dei Patriots. Nel 1984 ebbe il terzo migliore passer rating della NFL mentre nel 1986 il quarto. Nel 1984 stabil\u00ec anche l'indesiderato record di 59 sack subiti con 59, attualmente il nono risultato di ogni tempo.\nNella stagione 1985, Eason aiut\u00f2 i Patriots a raggiungere un posto nei playoff con una vittoria per 34-23 sui Cincinnati Bengals nell'ultima gara della stagione. Dopo di ci\u00f2 guid\u00f2 la sua squadra a vincere per la prima volta nella storia tre gare in trasferta nei playoff qualificandosi per il primo Super Bowl della storia dei Patriots. Nella finale della AFC lanci\u00f2 tre touchdown contro i Miami Dolphins di Dan Marino, la prima volta che New England batt\u00e9 i Dolphins all'Orange Bowl dal 1966.\nNel Super Bowl XX i Patriots affrontarono i Chicago Bears di Jim McMahon e Walter Payton. I Bears batterono nettamente i Patriots e Eason divenne il primo quarterback titolare della storia a non completare alcun passaggio in un Super Bowl (su 6 tentativi). Eason venne sostituito da Steve Grogan ma il punteggio di 46-10 finale fu la peggior differenza nella storia dell'evento all'epoca.\nEason guid\u00f2 i Patriots alla vittoria della AFC East l'anno successivo, ma fu sconfitto nei playoff da John Elway e i Denver Broncos. Fu scambiato coi New York Jets durante la stagione 1989 con cui disput\u00f2 18 partite in due stagioni, ma solo due di esse come titolare."}
{"id": "4614481", "revid": "599013", "url": "https://it.wikipedia.org/wiki?curid=4614481", "title": "Adrian Birch", "text": "Carriera.\nNel periodo nel quale allenava il Crystal Palace fu chiamato ad allenare la Nazionale britannica che partecip\u00f2 al 5\u00ba Torneo olimpico di calcio. Guid\u00f2 la squadra per tre partite e riusc\u00ec a vincere la medaglia d'oro bissando il successo dell'edizione precedente, anche se nel 1908 non fu lui a guidare la squadra bens\u00ec il connazionale Alfred Davis."}
{"id": "4614482", "revid": "729019", "url": "https://it.wikipedia.org/wiki?curid=4614482", "title": "Archer City", "text": "Archer City \u00e8 una localit\u00e0 degli Stati Uniti d'America, capoluogo della contea di Archer, nello Stato del Texas. La citt\u00e0 si trova al bivio della strada statale 79 (la \"Texas Highway 79\") e la strada statale 25 (\"Texas Highway 25\"). \u00c8 localizzata a 25 miglia a sud di Wichita Falls, e fa parte della Wichita Falls Metropolitan Statistical Area. In base ad un censimento del 2010, la popolazione di Archer City ammonta intorno ai 1834 abitanti.\nLa citt\u00e0 prende il nome da Branch Tanner Archer, un commissario della Repubblica del Texas.\nIl sindaco della citt\u00e0 \u00e8 Kelvin Green, eletto nel maggio 2014.\nGeografia fisica.\nSecondo l'Ufficio del censimento degli Stati Uniti d'America la citt\u00e0 ha un'area totale di 2.2 miglia quadrate (5.7 km\u00b2), di cui 2.2 miglia quadrate (5.7 km\u00b2) sono terra, mentre 0,04 miglia quadrate (0,10 km\u00b2, corrispondenti al del territorio) sono costituiti dall'acqua. Il clima in questa zona \u00e8 caratterizzata da estati umide e inverni generalmente non troppo rigidi. Secondo la Classificazione dei climi di K\u00f6ppen, Archer City ha un clima subtropicale umido, abbreviato come \"TUF\" sulle mappe climatiche.\nSociet\u00e0.\nEvoluzione demografica.\nSecondo il censimento del 2010, c'erano 1,834 persone, 758 nuclei familiari e 506 famiglie residenti nella citt\u00e0. La densit\u00e0 di popolazione era di 837.3 persone per miglio quadrato (322.9/km\u00b2). C'erano 869 unit\u00e0 abitative a una densit\u00e0 media di 393.7 per miglio quadrato (151.8/km\u00b2). La composizione etnica della citt\u00e0 era formata dal 97.56% di bianchi, lo 0.70% di nativi americani, lo 0.81% di altre razze, e lo 0.92% di due o pi\u00f9 etnie. Ispanici o latinos di qualunque razza erano il 2.33% della popolazione.\nC'erano 758 nuclei familiari di cui il 33.5% aveva figli di et\u00e0 inferiore ai 18 anni, il 56.2% erano coppie sposate conviventi, l'8.4% aveva un capofamiglia femmina senza marito, e il 33.2% erano non-famiglie. Il 30.5% di tutti i nuclei familiari erano individuali e il 14.6% aveva componenti con un'et\u00e0 di 65 anni o pi\u00f9 che vivevano da soli. Il numero di componenti medio di un nucleo familiare era di 2.38 e quello di una famiglia era di 2.99.\nLa popolazione era composta dal 25.6% di persone sotto i 18 anni, il 7.5% di persone dai 18 ai 24 anni, il 25.9% di persone dai 25 ai 44 anni, il 22.5% di persone dai 45 ai 64 anni, e il 18.5% di persone di 65 anni o pi\u00f9. L'et\u00e0 media era di 39 anni. Per ogni 100 femmine c'erano 88.6 maschi. Per ogni 100 femmine dai 18 anni in su, c'erano 83.1 maschi.\nIl reddito medio di un nucleo familiare era di 29,886 dollari, e quello di una famiglia era di 36,563 dollari. I maschi avevano un reddito medio di 29,524 dollari contro i 18,977 dollari delle femmine. Il reddito pro capite era di 19,140 dollari. Circa il 11.3% delle famiglie e il 13.5% della popolazione erano sotto la soglia di povert\u00e0, incluso il 13.8% di persone sotto i 18 anni e il 17.9% di persone di 65 anni o pi\u00f9.\nCultura.\nIstruzione.\nArcher City \u00e8 servita dalla Archer City Independent School District. Sono inoltri presenti due campus scolastici: la Archer City High School (Grado 7-12) e la Archer City Elementary School (K-6)."}
{"id": "4614483", "revid": "832642", "url": "https://it.wikipedia.org/wiki?curid=4614483", "title": "Boa Kwon", "text": ""}
{"id": "4614486", "revid": "832642", "url": "https://it.wikipedia.org/wiki?curid=4614486", "title": "Olufela Olufemi Anikulapo Kuti", "text": ""}
{"id": "4614487", "revid": "293377", "url": "https://it.wikipedia.org/wiki?curid=4614487", "title": "Araone di Struppa", "text": ""}
{"id": "4614488", "revid": "832642", "url": "https://it.wikipedia.org/wiki?curid=4614488", "title": "Olufela Olusegun Oludotun Ransome-Kuti", "text": ""}
{"id": "4614489", "revid": "832642", "url": "https://it.wikipedia.org/wiki?curid=4614489", "title": "Fela Anikulapo Kuti", "text": ""}
{"id": "4614493", "revid": "287204", "url": "https://it.wikipedia.org/wiki?curid=4614493", "title": "Lago Lahontan", "text": "Il lago Lahontan (Lake Lahontan in lingua inglese) \u00e8 stato un grande lago che durante il Pleistocene ha occupato il bacino endoreico omonimo, situato prevalentemente nel Nevada settentrionale ed \u00e8 parte del Gran Bacino.\nStoria.\nAl suo massimo, raggiunto circa 12700 anni fa (durante un periodo indicato come Sehoo Highstand), il lago raggiungeva una superficie superiore ai . La sua profondit\u00e0 raggiungeva i 270 m in corrispondenza dell'attuale Lago Pyramid e i 150 m in corrispondenza del Deserto Black Rock. Durante l'ultima era glaciale, il Lahontan fu uno dei laghi di maggiore estensione dell'America settentrionale.\nCambiamenti climatici occorsi alla fine del Pleistocene condussero ad un graduale prosciugamento dell'antico lago, che scomparve quasi nella sua interezza circa 9000 anni fa. Mentre la quantit\u00e0 d'acqua progressivamente si riduceva, il lago si framment\u00f2 in una serie di bacini pi\u00f9 piccoli, la maggior parte dei quali si prosciug\u00f2 rapidamente, lasciando solo delle aree aride pianeggianti. Tra queste vanno inclusi il Deserto Black Rock, il Carson Sink e l'Humboldt Sink. Le ultime maggiori riserve idriche naturali presenti nel bacino sono il Lago Pyramid e il Lago Walker. Il Lago Winnemucca \u00e8 prosciugato dagli anni trenta del Novecento e il Lago Honey periodicamente si inaridisce. L'antica costa lacustre \u00e8 evidenziata da formazioni geologiche di travertino.\nSorprendentemente, si ritiene che l'apporto idrico verso il lago non fosse maggiore durante il Pleistocene rispetto a quello odierno. Avrebbe subito invece un netto incremento il tasso di evaporazione delle acque.\nLe testimonianze archeologiche indicano che i primi insediamenti umani nella regione avvennero lungo le coste del lago Lahontan.\nNel lago si sarebbe evoluta la trota Lahontan (\"Oncorhynchus clarki henshawi\"), nutrendosi di Catostomidae e \"Gila bicolor\". La trota sopravvive nei fiumi tributari del Gran Bacino ed \u00e8 stata reintrodotta nei laghi Pyramid e Walker dopo che vi era stata portata all'estinzione durante il XX secolo."}
{"id": "4614494", "revid": "767487", "url": "https://it.wikipedia.org/wiki?curid=4614494", "title": "Mara Nimis", "text": "Guardia di 170\u00a0cm, ha giocato in Serie A1 con Priolo Gargallo.\nCarriera.\nNel 1984-1985 disputa la Coppa Sicilia con Priolo. Nel 1985 prende parte al Trofeo Decio Scuri con la selezione della Sicilia. Nel 1985-1986 \u00e8 promossa nella massima serie con Priolo.\nHa giocato in Serie A1 con Priolo Gargallo. \u00c8 una delle giovani promesse della squadra.\nNel 1989-1990 va al Cstl Basket Catania; \u00e8 nel roster di Priolo della Coppa Ronchetti 1991-1992, pur senza giocare perch\u00e9 quell'anno \u00e8 nuovamente al Cstl. Dal 1995 al 1997 torna in Serie A2 per vestire la maglia della Libertas Termini e poi della Costa Catania, con cui disputa anche la A2 d'Eccellenza.\nNel 2000-2001 vince la Serie B con la Palmares Catania, ma perde lo spareggio per la promozione. Poi gioca nell'Olimpia Battiati.\nNel 2005-2006 gioca alla Meyana Mesagne, in Serie B.\nDa allenatrice, inizia proprio a Mesagne come assistente, poi \u00e8 vice a Umbertide e infine a Senigallia.\nStatistiche.\n\"Statistiche aggiornate al 30 giugno 1988\""}
{"id": "4614503", "revid": "287204", "url": "https://it.wikipedia.org/wiki?curid=4614503", "title": "Terry Addison", "text": "Carriera.\nIn carriera ha ottenuto il suo miglior risultato raggiungendo la finale di doppio agli Australian Open nel 1968, in coppia con il connazionale Ray Keldie."}
{"id": "4614504", "revid": "133248", "url": "https://it.wikipedia.org/wiki?curid=4614504", "title": "Il talento di mister Ripley (romanzo)", "text": ""}
{"id": "4614506", "revid": "599013", "url": "https://it.wikipedia.org/wiki?curid=4614506", "title": "James McPherson (allenatore)", "text": "Carriera.\nHa guidato la Nazionale norvegese in occasione dei Giochi olimpici del 1920, nei quali la Nazionale fu eliminata ai Quarti di finale."}
{"id": "4614511", "revid": "606039", "url": "https://it.wikipedia.org/wiki?curid=4614511", "title": "Quetzal splendente", "text": ""}
{"id": "4614512", "revid": "599013", "url": "https://it.wikipedia.org/wiki?curid=4614512", "title": "Cheikhou Thioune", "text": "Carriera.\nCon il ha partecipato ai campionati africani del 1999 e del 2009."}
{"id": "4614513", "revid": "606039", "url": "https://it.wikipedia.org/wiki?curid=4614513", "title": "Trogone splendido", "text": ""}
{"id": "4614519", "revid": "125040581", "url": "https://it.wikipedia.org/wiki?curid=4614519", "title": "Carlo Sciaccaluga", "text": "Biografia.\nFiglio d'arte (il padre, Marco Sciaccaluga, \u00e8 stato anch'egli regista, mentre la madre, Valeria Manari, era scenografa e costumista), dopo la maturit\u00e0 classica al Liceo Andrea Doria compie la sua formazione \"sul campo\", tra Austria, Germania e Italia, esordendo nel 2009 come attore in lingua tedesca con Matthias Langhoff al Landestheater Linz, in Austria. Debutta giovanissimo nella regia, mettendo in scena un adattamento da Murakami Haruki, \"Dopo il terremoto\", protagonisti Maurizio Lastrico ed Enzo Paci. Nel 2012 \u00e8 ancora con Langhoff e Manfred Karge al Berliner Ensemble, come assistente alla regia. \u00c8 stato assistente alla regia di Matthias Langhoff, Alberto Giusta, Antonio Zavatteri, Gabriele Lavia, Franco Branciaroli.\nNella stagione 2010-2011 lavora come attore con la Compagnia Gank, e nel 2011-2012 recita nei \"Masnadieri\" di Schiller, per la regia di Gabriele Lavia, dal quale viene diretto in diversi altri spettacoli negli anni successivi. Nel 2013 dirige \"The Pillowman\", presentato al Teatro Stabile di Genova, e cura la traduzione di \"Poker-Scelta al mazziere\", di Patrick Marber, che debutta al Teatro Duse di Genova con la regia di Antonio Zavatteri. Nell'estate del 2014 presenta al Festival di Borgio Verezzi il suo \"Cyrano de Bergerac\", nel 2015 dirige \"Otello\", che debutta alla Versiliana Festival, con Filippo Dini e Antonio Zavatteri nei ruoli principali. Nelle stagioni 2017/2018 e 2018/2019 lavora come attore con il Teatro Stabile di Napoli. \nNel 2016 avvia una collaborazione stabile come regista al Teatro Nazionale Sperimentale di Tirana, in Albania. Ha diretto spettacoli per il Teatro Nazionale di Genova e per il Teatro Stabile di Napoli-Teatro Nazionale."}
{"id": "4614524", "revid": "647919", "url": "https://it.wikipedia.org/wiki?curid=4614524", "title": "Emissione Imperiale soprastampata 24 gen 1944", "text": ""}
{"id": "4614526", "revid": "125172899", "url": "https://it.wikipedia.org/wiki?curid=4614526", "title": "Simona Colarizi", "text": "Biografia.\nLaureatasi in Lettere presso l'Universit\u00e0 degli Studi di Roma \"La Sapienza\" nel 1967, discutendo una tesi in Storia Moderna dal tema \"Le origini del fascismo in Puglia\" con relatori Renzo De Felice e Rosario Romeo, nel triennio successivo gode di una borsa di studio del CNR e partecipa alla ricerca defeliciana su \"Partito, Stato e Societ\u00e0 civile nell'Italia Fascista\".\nNel 1970 \u00e8 nominata professore incaricato di Storia del sindacalismo e del movimento operaio presso la Facolt\u00e0 di Giurisprudenza dell'Universit\u00e0 degli Studi di Camerino. La stessa nel 1973 la incaricher\u00e0 di insegnare Storia dei partiti e dei movimenti politici.\nNel 1976 vince il concorso a cattedra di Storia dei partiti e dei movimenti politici (gruppo Storia contemporanea) divenendo professore straordinario di Storia dei partiti e dei movimenti politici sempre nel corso di Laurea in Scienze Politiche alla Facolt\u00e0 di Giurisprudenza dell'Universit\u00e0 degli Studi di Camerino, facolt\u00e0 della quale diverr\u00e0 preside nel 1979.\nNel 1979 \u00e8 nominata professore ordinario e nel 1983 si trasferisce alla Facolt\u00e0 di Scienze Politiche dell'Universit\u00e0 degli Studi di Napoli \"Federico II\" dove continua a insegnare Storia dei partiti e dei movimenti politici. Qui nel 1987 ottiene la cattedra di Storia contemporanea mantenendo la supplenza dell'insegnamento di Storia dei partiti e dei movimenti politici.\nNel 1992 ottiene prima la supplenza di Storia contemporanea alla Facolt\u00e0 di Sociologia dell'Universit\u00e0 degli Studi di Roma \"La Sapienza\", e poi il trasferimento nel 1995.\nNel 2000 \u00e8 nominata Direttore del Dipartimento Innovazione e Societ\u00e0 (DIeS) dell'Universit\u00e0 degli Studi di Roma \"La Sapienza\".\nNel 2001 entra a far parte della Facolt\u00e0 di Scienze della Comunicazione dell'Universit\u00e0 di Roma \u201cLa Sapienza\u201d e nel 2005 \u00e8 eletta Presidente del Corso di Laurea Interfalcolt\u00e0 in Scienze Sociali della Cooperazione, dello Sviluppo e delle relazioni tra i popoli."}
{"id": "4614529", "revid": "298055", "url": "https://it.wikipedia.org/wiki?curid=4614529", "title": "Maria Luisa Uggetti", "text": "Biografia.\nDopo essersi diplomata all'Accademia di Belle Arti di Milano, esord\u00ec come disegnatrice nel 1959 per le serie a fumetti \"Cucciolo\" e \"Tiramolla\" delle Edizioni Alpe. Cre\u00f2 poi la sua prima serie, \"Grappino &amp; C.\", nel 1965, che realizzer\u00e0 fino al 1972. Entra nel 1968 nello \"Studio Bierreci\" fondato da Luciano Bottaro, Giorgio Rebuffi e Carlo Chendi a Genova, realizzando fino al 1979 varie serie a fumetti come \"Brambillino &amp; C.\" scritta da Giampaolo Barosso per il \"Corriere dei Piccoli\", varie storie a fumetti per il mercato tedesco pubblicate sulla testata Fix und Foxi della Kauka Verlag oltre che, per il mercato francese, storie delle serie Titti &amp; Silvestro e Pif pubblicate sulla rivista Pif Gadget. Ha anche continuato la serie \"Fort Express\" di Luciano Bottaro.\nViene assunta nella redazione di \"Topolino\" sul quale esord\u00ec nel 1982 con la storia \"Topolino e il ritorno dello struzzo Oscar\" alla quale ne seguiranno altre, soprattutto con i personaggi di Topolinia, realizzate fino agli anni 2010; disegna anche la prima storia della serie di Indiana Pipps, \"\" (1988), su testi di Bruno Sarda, che diventer\u00e0 la prima storia italiana in due parti a essere pubblicata in America.\nNel 2005 riceve il Topolone d'Oro alla carriera."}
{"id": "4614533", "revid": "832642", "url": "https://it.wikipedia.org/wiki?curid=4614533", "title": "Miguel A. Valenzuela Morales", "text": ""}
{"id": "4614534", "revid": "832642", "url": "https://it.wikipedia.org/wiki?curid=4614534", "title": "Miguel Valenzuela Morales", "text": ""}
{"id": "4614541", "revid": "339392", "url": "https://it.wikipedia.org/wiki?curid=4614541", "title": "Catalogo Gerard", "text": ""}
{"id": "4614543", "revid": "1543377", "url": "https://it.wikipedia.org/wiki?curid=4614543", "title": "Mauro Francaviglia", "text": "Ordinario di fisica matematica all'Universit\u00e0 di Torino, si \u00e8 occupato, in particolare, di metodi analitici e geometrici applicati alla meccanica, alla fisica e, soprattutto, alla relativit\u00e0 generale.\nBiografia e carriera.\nConseguito il diploma di maturit\u00e0 scientifica a Torino nel 1971, si laurea in matematica con lode e menzione onorevole il 9 luglio 1975, sotto la guida di Dionigi Galletto, presso l'Istituto di Matematica dell'Universit\u00e0 di Torino. Dal 1974 al 1978, ha usufruito di una borsa di studio del CNR, mentre, dal 1978 al 1980, \u00e8 stato assistente di ruolo, con incarico di insegnamento, presso l'Universit\u00e0 di Torino. Vinto, nel 1980 (all'et\u00e0 di 27 anni), un concorso a cattedra, nel 1981 \u00e8 ordinario di fisica matematica.\nOltre ai molti studi e contributi di ricerca, Francaviglia ha svolto pure un'intensa, profonda ed ampia attivit\u00e0 di organizzazione e coordinamento dell'insegnamento e della ricerca, sia in Italia che all'estero, in geometria, meccanica superiore e fisica matematica, relativamente alla rinomata scuola torinese di fisica matematica che, erede dell'illustre tradizione storica in questa disciplina, ha visto operare negli anni, presso l'Istituto di Fisica Matematica \"Joseph-Louis Lagrange\" dell'Universit\u00e0 di Torino, numerosi, eminenti studiosi e ricercatori, fra i quali Cataldo Agostinelli, Bruno Barberis, Sergio Benenti, Tommaso Boggio, Manuelita Bonadies, Paolo Cermelli, Lorenzo Fatibene, Marco Ferraris, Dionigi Galletto, Letterio Gatto, Marco Godina, Guido Magnano, Marcella Palese, Franco Pastrone, Giovanni Rastelli, Alessandro Spallicci, Maria Luisa Tonon, Ekkehart Winterroth, Tino Zeuli.\nGli ultimi anni della sua vita, li ha trascorsi all'Universit\u00e0 della Calabria, presso Arcavacata di Rende.\nAttivit\u00e0 scientifica e di ricerca.\nI suoi studi e le sue ricerche iniziali hanno riguardato la meccanica classica nei suoi rapporti con la geometria differenziale, la cosmologia relativistica e, soprattutto, i metodi geometrici della fisica, in particolare della relativit\u00e0 generale, quest'ultimi interessi poi estesi alla teoria classica dei campi e i suoi metodi matematici, portando, assieme ai suoi allievi e collaboratori, notevoli contributi agli aspetti variazionali, le leggi di conservazione e le simmetrie della teoria dei campi. \nSuccessivamente, si \u00e8 occupato di teorie unitarie dei campi, di quantizzazione geometrica, degli aspetti geometrici della termodinamica dei mezzi continui, quindi delle teorie di gauge e le loro formulazioni geometriche, con risultati innovativi soprattutto in quest'ultimo ambito. \nAutore di numerosi articoli scientifici, di diverse monografie e di vari capitoli e voci in enciclopedie, collectanee e curatele, editore-curatore di atti di congressi e conferenze nazionali ed internazionali, nonch\u00e9 direttore di corsi e pi\u00f9 volte relatore presso il Centro internazionale matematico estivo (CIME) e altre scuole estive nazionali ed estere, \u00e8 stato uno dei fondatori della Societ\u00e0 Italiana di Relativit\u00e0 Generale e Fisica della Gravitazione (SIGRAV), della quale \u00e8 stato presidente nei mandati 1992-1996 e 2008-2012, nonch\u00e9 membro del \"Gruppo Nazionale per la Fisica Matematica\" (GNFM) del CNR, del cui consiglio scientifico ha fatto parte negli anni 1980-1996. \nMembro della International Society on General Relativity and Gravitation, del cui comitato scientifico ha fatto parte negli anni 1986-1995, \u00e8 stato altres\u00ec Managing Editor dell\"'International Journal of Geometric Methods in Modern Physics\" ed Associate Editor del \"Journal of General Relativity and Gravitation\". Ha coordinato e diretto molti progetti di ricerca sia a livello nazionale che internazionale, stabilendo numerose collaborazioni italiane e straniere.\nInfine, si \u00e8 dedicato pure alla matematica ricreativa (in particolare, ai rapporti sia tecnici che storici fra arte e matematica) ed alla didattica della matematica e la sua divulgazione multimediale.\nBibliografia.\nUna raccolta di contributi scientifici in suo onore, \u00e8 stata pubblicata in un fascicolo speciale (Volume 13, Fascicolo N. 8, Anno 2016) dell\"'International Journal of Geometric Methods in Modern Physics\"."}
{"id": "4614546", "revid": "832642", "url": "https://it.wikipedia.org/wiki?curid=4614546", "title": "Sin\u00e9ad Marie Bernadette O'Connor", "text": ""}
{"id": "4614547", "revid": "832642", "url": "https://it.wikipedia.org/wiki?curid=4614547", "title": "Sinead Marie Bernadette O'Connor", "text": ""}
{"id": "4614549", "revid": "832642", "url": "https://it.wikipedia.org/wiki?curid=4614549", "title": "Sin\u00e8ad Marie Bernadette O'Connor", "text": ""}
{"id": "4614551", "revid": "93556", "url": "https://it.wikipedia.org/wiki?curid=4614551", "title": "Kontinental Hockey League 2009-2010", "text": "La stagione 2009-2010 \u00e8 stata la 2\u00aa edizione della Kontinental Hockey League. La stagione regolare prese il via il 10 settembre 2009 con la Opening Cup, mentre fu prevista una pausa dall'8 febbraio al 3 marzo per il torneo olimpico di Vancouver. La Dinamo Minsk ospit\u00f2 il KHL All-Star Game presso la Minsk Arena il 30 gennaio 2010. La stagione regolare fin\u00ec il 7 marzo 2012, mentre i playoff si conclusero il 27 aprile. La prima Kubok Kontinenta, nuovo trofeo della KHL assegnato alla miglior squadra della stagione regolare, fu vinto dallo Salavat Julaev Ufa il 5 marzo 2010 con una giornata d'anticipo. A conquistare il titolo per il secondo anno consecutivo fu l'Ak Bars Kazan', capace di sconfiggere a Gara 7 i campioni della Western Conference dell'HK MVD.\nPre-season.\nModifiche.\nIl 16 giugno 2009 il KHL Board of Directors approv\u00f2 una serie di modifiche al campionato rispetto alla stagione precedente. Il Chimik Voskresensk a causa di problemi finanziari fu retrocesso in VHL ed il suo posto fu invece preso dall'Avtomobilist Ekaterinburg, mantenendo il numero di squadre iscritte a 24. Oltre alla creazione del KHL Junior Draft la lega istitu\u00ec un campionato giovanile per sviluppare e far crescere i giovani talenti fra i 17 e i 21 anni di et\u00e0 chiamato Molode\u017enaja Chokkejnaja Liga (MHL).\nLe squadre furono riallineate secondo criteri geografici per ottimizzare i trasferimenti. Furono create le conference Eastern Conference e Western Conference, ciascuna con due divisioni da sei squadre ciascuna. Ogni squadra affronta le rivali divisionali per 4 volte (20 gare totali) e per due volte le squadre delle altre divisioni (36 gare totali). Perci\u00f2 la stagione regolare fu composta da 56 partite per ciascuna formazione.\nJunior Draft.\nIl KHL Junior Draft 2009 fu il primo draft organizzato dalla Kontinental Hockey League, e si tenne il 1\u00ba giugno 2009 presso l'Arena Myti\u0161\u010di di Myti\u0161\u010di. Furono selezionato in totale 86 giocatori, e la prima scelta fu l'attaccante russo Michail Pa\u0161nin, selezionato dal CSKA Mosca.\nStagione regolare.\nKubok Otkrytija.\nLa Opening Cup, nota in russo come Kubok Otkrytija, si svolse a Kazan' fra i campioni in carica dell'Ak Bars Kazan' e i finalisti del Lokomotiv Jaroslavl' per 3-2 all'overtime.\nClassifiche.\nWestern Conference.\nDivizion Bobrova\nDivizion Tarasova\nEastern Conference.\nDivizion Charlamova\nDivizion \u010cerny\u0161\u00ebva\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nAl termine della stagione regolare le migliori 16 squadre del campionato si qualificarono per i playoff. Lo Salavat Julaev Ufa si aggiudic\u00f2 la Kubok Kontinenta avendo ottenuto il miglior record della lega con 129 punti. I campioni di ciascuna Divizion conservarono il proprio ranking per l'intera durata dei playoff, mentre le altre squadre furono ricollocate nella graduatoria dopo il primo turno.\nTabellone playoff.\nIn ciascun turno la squadra con il ranking pi\u00f9 alto si sfid\u00f2 con quella dal posizionamento pi\u00f9 basso, usufruendo anche del vantaggio del fattore campo. Nella finale della Coppa Gagarin il fattore campo fu determinato dai punti ottenuti in stagione regolare dalle due squadre. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6). I playoff iniziarono a partire il 10 marzo 2010.\nCoppa Gagarin.\nLa finale della Coppa Gagarin 2010 \u00e8 stata una serie al meglio delle sette gare che ha determinato il campione della Kontinental Hockey League per la stagione 2009-10. Per la seconda volta consecutiva \u00e8 giunto in finale di Kubok Gagarina l'Ak Bars Kazan', detentore del titolo e vincitore della Eastern Conference, e l'HK MVD, vincitore della Weastern Conference. Al termine della serie l'Ak Bars Kazan' ha vinto la seconda Coppa Gagarin della sua storia.\nClassifica finale.\nPremi KHL.\nIl 25 maggio 2010 la KHL tenne la cerimonia di premiazione per la stagione 2009-2010. Furono distribuiti in totale 20 diversi premi attribuiti a squadre, giocatori e dirigenti."}
{"id": "4614552", "revid": "832642", "url": "https://it.wikipedia.org/wiki?curid=4614552", "title": "Sin\u00e8ad O'Connor", "text": ""}
{"id": "4614560", "revid": "832642", "url": "https://it.wikipedia.org/wiki?curid=4614560", "title": "Nick Rivera Caminero", "text": ""}
{"id": "4614561", "revid": "832642", "url": "https://it.wikipedia.org/wiki?curid=4614561", "title": "Stela Blasu", "text": ""}
{"id": "4614565", "revid": "93556", "url": "https://it.wikipedia.org/wiki?curid=4614565", "title": "Sweedie", "text": "Sweedie o Sweedie, the Swedish Maid, che in italiano si potrebbe tradurre come \"la svedesina\", \u00e8 un personaggio cinematografico creato per una serie di comiche prodotte dalla Essanay, una compagnia di Chicago attiva al tempo del muto. Il ruolo dell'esuberante e ben piazzata ragazza svedese (e qui stava la gag) era ricoperto en travesti dal rude e mascolino Wallace Beery, ancora ai primi passi di una carriera che sarebbe stata piena di successi e che lo avrebbe visto anche vincitore di un Oscar.\nLa serie, inaugurata nel 1914 con \"Sweedie the Swatter\", conta circa una trentina di cortometraggi esaurendo il suo ciclo nel 1916 con un'ultima pellicola prodotta questa volta dalla Nestor Film Company, \"Sweedie, the Janitor\". Tranne pochissimi film, due dei quali firmati dallo stesso Beery e un terzo da Richard Foster Baker, nessun'altra delle avventure di Sweedie riporta il nome di un regista."}
{"id": "4614566", "revid": "1442080", "url": "https://it.wikipedia.org/wiki?curid=4614566", "title": "Emerald Coast Association of Realtors $25,000 Women's Challenger 2007 - Singolare", "text": "Il tabellone singolare dell'Emerald Coast Association of Realtors $25,000 Women's Challenger 2007, torneo di tennis che faceva parte del circuito ITF Women's Circuit nell'ambito dell'ITF Women's Circuit 2007, \u00e8 stato vinto da Pauline Parmentier (tds n. 1). In finale ha sconfitto Jana Juri\u010dov\u00e1 con il punteggio di 6-4, 6-3."}
{"id": "4614568", "revid": "832642", "url": "https://it.wikipedia.org/wiki?curid=4614568", "title": "Paulina Susana Rubio Dosamantes", "text": ""}
{"id": "4614571", "revid": "832642", "url": "https://it.wikipedia.org/wiki?curid=4614571", "title": "Sandra Echeverr\u00eda Gamboa", "text": ""}
{"id": "4614574", "revid": "287204", "url": "https://it.wikipedia.org/wiki?curid=4614574", "title": "Sandra Echeverria Gamboa", "text": ""}
{"id": "4614577", "revid": "832642", "url": "https://it.wikipedia.org/wiki?curid=4614577", "title": "Sandra Echeverr\u00eca Gamboa", "text": ""}
{"id": "4614578", "revid": "287204", "url": "https://it.wikipedia.org/wiki?curid=4614578", "title": "Sandra Echeverria", "text": ""}
{"id": "4614579", "revid": "287204", "url": "https://it.wikipedia.org/wiki?curid=4614579", "title": "Sandra Echeverr\u00eca", "text": ""}
{"id": "4614583", "revid": "832642", "url": "https://it.wikipedia.org/wiki?curid=4614583", "title": "Shontelle Layne", "text": ""}
{"id": "4614586", "revid": "832642", "url": "https://it.wikipedia.org/wiki?curid=4614586", "title": "Sieneke Ashley Kristel Peeters", "text": ""}
{"id": "4614588", "revid": "832642", "url": "https://it.wikipedia.org/wiki?curid=4614588", "title": "Gloria Simonetti Mazzarelli", "text": ""}
{"id": "4614593", "revid": "832642", "url": "https://it.wikipedia.org/wiki?curid=4614593", "title": "Thebe Neruda Kgositsile", "text": ""}
{"id": "4614594", "revid": "832642", "url": "https://it.wikipedia.org/wiki?curid=4614594", "title": "Radu S\u00eerbu", "text": ""}
{"id": "4614597", "revid": "300067", "url": "https://it.wikipedia.org/wiki?curid=4614597", "title": "Bogdan Radosavljevi\u0107", "text": ""}
{"id": "4614598", "revid": "287204", "url": "https://it.wikipedia.org/wiki?curid=4614598", "title": "Bogdan Radosavljevic", "text": ""}
{"id": "4614601", "revid": "832642", "url": "https://it.wikipedia.org/wiki?curid=4614601", "title": "Danson Tang Yu Zhe", "text": ""}
{"id": "4614602", "revid": "499531", "url": "https://it.wikipedia.org/wiki?curid=4614602", "title": "Biblia Polyglotta di Wolton", "text": ""}
{"id": "4614605", "revid": "599013", "url": "https://it.wikipedia.org/wiki?curid=4614605", "title": "James Mitchell (calciatore)", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione."}
{"id": "4614606", "revid": "832642", "url": "https://it.wikipedia.org/wiki?curid=4614606", "title": "Stefania Krzywi\u0144ska", "text": ""}
{"id": "4614608", "revid": "832642", "url": "https://it.wikipedia.org/wiki?curid=4614608", "title": "Stefania Krzywinska", "text": ""}
{"id": "4614609", "revid": "473173", "url": "https://it.wikipedia.org/wiki?curid=4614609", "title": "Via alpinistica", "text": ""}
{"id": "4614611", "revid": "832642", "url": "https://it.wikipedia.org/wiki?curid=4614611", "title": "El Brujo", "text": ""}
{"id": "4614612", "revid": "60100656", "url": "https://it.wikipedia.org/wiki?curid=4614612", "title": "Westdeutscher Rundfunk", "text": ""}
{"id": "4614613", "revid": "832642", "url": "https://it.wikipedia.org/wiki?curid=4614613", "title": "Vitaliy Vladasovich Grachyov", "text": ""}
{"id": "4614614", "revid": "832642", "url": "https://it.wikipedia.org/wiki?curid=4614614", "title": "Vitalik Vladasovich Grachyov", "text": ""}
{"id": "4614615", "revid": "2134764", "url": "https://it.wikipedia.org/wiki?curid=4614615", "title": "Tauras Jog\u0117la", "text": ""}
{"id": "4614616", "revid": "832642", "url": "https://it.wikipedia.org/wiki?curid=4614616", "title": "Anton Hans Sark\u00f6zi", "text": ""}
{"id": "4614617", "revid": "287204", "url": "https://it.wikipedia.org/wiki?curid=4614617", "title": "Tauras Jogela", "text": ""}
{"id": "4614618", "revid": "832642", "url": "https://it.wikipedia.org/wiki?curid=4614618", "title": "Anton Hans Sarkozi", "text": ""}
{"id": "4614620", "revid": "339392", "url": "https://it.wikipedia.org/wiki?curid=4614620", "title": "Pietro Labate", "text": ""}
{"id": "4614621", "revid": "339392", "url": "https://it.wikipedia.org/wiki?curid=4614621", "title": "Primi ministri di Monaco", "text": ""}
{"id": "4614626", "revid": "832642", "url": "https://it.wikipedia.org/wiki?curid=4614626", "title": "Juma Kassim Ally", "text": ""}
{"id": "4614628", "revid": "832642", "url": "https://it.wikipedia.org/wiki?curid=4614628", "title": "Sir Nature", "text": ""}
{"id": "4614633", "revid": "287204", "url": "https://it.wikipedia.org/wiki?curid=4614633", "title": "Salif Keita (calciatore)", "text": ""}
{"id": "4614634", "revid": "60100940", "url": "https://it.wikipedia.org/wiki?curid=4614634", "title": "Esecuzione predicativa", "text": ""}
{"id": "4614635", "revid": "196390", "url": "https://it.wikipedia.org/wiki?curid=4614635", "title": "Jos\u00e9 Tamares Mateo", "text": ""}
{"id": "4614636", "revid": "196390", "url": "https://it.wikipedia.org/wiki?curid=4614636", "title": "Jos\u00e8 Tamares Mateo", "text": ""}
{"id": "4614647", "revid": "599013", "url": "https://it.wikipedia.org/wiki?curid=4614647", "title": "G. Wiley", "text": "Carriera.\nNazionale.\nVenne convocato nella Nazionale britannica che disput\u00f2 i Giochi olimpici del 1920 ma disput\u00f2 neanche una partita."}
{"id": "4614664", "revid": "3732", "url": "https://it.wikipedia.org/wiki?curid=4614664", "title": "Paolo Roversi (fotografo)", "text": " Uno dei fotografi pi\u00f9 affermati, \u00abrinomato a livello internazionale come interprete della moda capace di creare atmosfere dalla forte carica emotiva\u00bb.\nBiografia.\nLa scoperta della fotografia.\nL'interesse di Roversi per la fotografia nasce nel 1964, a 17 anni, durante una vacanza di famiglia in Spagna, con la macchina fotografica prestatagli dallo zio (una Minolta). La nascente passione lo spinge ad allestire una camera oscura nella cantina della sua casa, dove sviluppa e stampa i primi scatti in bianco e nero. Inizia il suo apprendistato con un fotografo locale, Nevio Natali e nel 1970 inizia a lavorare come fotoreporter per la Associated Press e viene inviato a seguire i funerali di Ezra Pound a Venezia. Nello stesso anno apre con un amico, Giancarlo Gramantieri, il suo primo studio di ritrattista a Ravenna, dove fotografa le celebrit\u00e0 locali e le loro famiglie.\nIl trasferimento a Parigi.\nNel 1971 incontra casualmente Peter Knapp, direttore creativo della rivista Elle, che gli consiglia di trasferirsi a Parigi per poter esprimere al meglio il suo estro. Seguendo il consiglio, Roversi giunge nella capitale francese nel novembre del 1973 ed inizia immediatamente a fotografare, usando come studio la piccola stanza dell'albergo dove alloggia.\nNei primi anni di soggiorno a Parigi, Roversi lavora ancora come fotoreporter per la Huppert Agency. Nello stesso periodo inizia a conoscere il mondo della moda (grazie a Knapp e Popy Moreni) ed a scoprire le opere di Richard Avedon, Irving Penn, Helmut Newton, Guy Bourdin e diversi altri grandi maestri del ritratto e della fotografia di moda. Roversi fa visita sia a Helmut Newton sia a Guy Bourdin per trovare un fotografo che lo prenda come assistente. Di Guy Bourdin ricorda che gli disse di \"non andare a New York, \u00e8 il cimitero dei fotografi\". \nNel 1974 riusc\u00ec finalmente a diventare assistente del fotografo inglese Laurence Sackman. Sackman \u00e8 un fotografo con cui \u00e8 molto difficile lavorare, infatti Roversi vi rimane solo nove mesi; tuttavia sono proprio quei mesi passati nel suo studio, per tecnica e creativit\u00e0, ad essere fondamentali per il tipo di professione che si accinge ad intraprendere.\nLasciato lo studio di Sackman, Roversi si mette in proprio lavorando inizialmente per Elle e Depeche Mode. \u00abLa sua prima pubblicazione importante \u00e8 su Marie Claire, ma la consacrazione definitiva arriva nel 1980, quando firma la campagna pubblicitaria di Christian Dior\u00bb.\nNel 1980, allo studio Pin-Up, scopre la pellicola Polaroid 20x25 da usare su banco ottico di grande formato: Roversi \u00e8 \u00abil primo fotografo ad usare [...] [questo formato], aprendo la strada a nuove sperimentazioni\u00bb. Si innamora del nuovo mezzo, che \u00absvela al fotografo nuovi orizzonti di ricerca estetica [e] d\u00e0 nuova vita alla sua relazione con il soggetto fotografato\u00bb tanto da definirne ben presto il suo inconfondibile e personale stile. La resa della Polaroid, infatti, rende i colori delle foto irreali, creando un mondo stilisticamente sospeso tra reale ed irreale. Dopo alcuni anni in cui allestisce lo studio in una camera delle sue varie abitazioni sulla rive gauche, nel 1981 trasferisce il suo studio in rue Paul Fort, 9 dove tutt'oggi lavora.\nGli anni '80 si rivelano propizi per Roversi: in quel periodo l'industria della moda \u00e8 in cerca di fotografi in grado di esprimere un lavoro personale e creativo per i loro cataloghi e campagne. In particolare Paolo collabora con Comme des Gar\u00e7ons, Yohji Yamamoto, Romeo Gigli ed \u00e8 grazie a queste collaborazioni che raggiunge la notoriet\u00e0 fotografando le pi\u00f9 belle donne e modelle del panorama internazionale della moda sia nei ritratti e nei nudi, da ricordare fra le altre:Kate Moss, In\u00e8s de la Fressange, Saskia de Brauw, Natal'ja Vodjanova, Lucie de la Falaise, Isabella Rossellini, Kirsten Owen, Stella Tennant, Tilda Swinton, Milla Jovovich.\nSecondo la rivista Vogue Paolo Roversi \u00e8 oggi considerato uno dei fotografi di moda di maggior talento e dallo stile pi\u00f9 personale e facilmente riconoscibile. Ha lavorato e continua a lavorare le pi\u00f9 importanti riviste di moda del panorama internazionale: Elle, Marie Claire, Harper's Bazaar e Vogue oltre che direttamente per diversi importanti clienti nel mondo della moda, tra cui: Giorgio Armani, Valentino, Krizia, Cerruti, Romeo Gigli, Dior, Yves Saint Laurent, Alberta Ferretti, Hermes, Pomellato, Givenchy, Guerlain, Comme des Gar\u00e7ons e Yohji Yamamoto.\nAltri temi della produzione fotografica.\nRoversi ha firmato anche fotografie al di fuori del mondo della moda. Lo ha fatto per Bisazza, azienda conosciuta a livello internazionale per la produzione di mosaico vetroso. Tra il 2013 e il 2014 produsse cinque scatti, facenti parte della campagna pubblicitaria dell'azienda, caratterizzati dalla fusione fra la modella e il decoro in mosaico posto sul fondo.\nTecnica.\nPaolo Roversi lavora essenzialmente in grande formato, con la Polaroid 20x25 o con il banco ottico e per questo tutta la sua produzione \u00e8 quasi esclusivamente in studio. \nRoversi pone molta attenzione all'uso dell'illuminazione cercando di ricreare molto spesso atmosfere malinconiche, il chiaroscuro nella sua tecnica \u00e8 determinante. Predilige colori con toni smorzati, spesso tono-su-tono e, talvolta, con cromie da cross processing. \nA proposito del suo approccio al colore, Paolo Roversi ha dichiarato al critico e storico Gabriel Bauret:\nMolto spesso negli scatti di Roversi si denota una certa tendenza alla \"fusione\" fra lo sfondo e le ombre con la pelle e i vestiti indossati dalle modelle. Il modo di utilizzare l'illuminazione da parte di Roversi \u00e8 stato definito da Bauret \"\"una luce \"italiana\", quasi pittorica\"\".\nLe modelle risultano quasi impalpabili, con una sensualit\u00e0 trattenuta anche nei nudi. Il curatore e scrittore d'arte Martin Harrison definisce la fotografia di Roversi come \"l'espressione pi\u00f9 estrema della grazia e della bellezza fragile\". Paolo Roversi sostiene che il motore principale del suo lavoro sono \"la nostalgia dell'infanzia\" e \"l'inconosciuto\". I suoi scatti sfruttano l'effetto delle lunghe esposizioni, da pochi secondi fino a 30, e si affidano al flash per congelare l'espressione della modella. Questa tecnica, secondo l'autore, d\u00e0 maggior tempo all'anima di affiorare e manifestarsi.\nNella fotografia di Roversi la modella solitamente \u00e8 sola, una figura centrale e protagonista su un fondo neutro, sovente di un bianco cremoso, con praticamente nessun altro elemento al di fuori di s\u00e9 stessa e dei vestiti che indossa. I nudi spesso vedono la figura statica, in piedi e frontale, in posa del tutto naturale con lo sguardo rivolto direttamente all'obiettivo, in un ambiente spoglio, buio ed essenziale.\nMostre (selezione).\nRoversi a partire dal 1984 ha esposto i suoi lavori con diverse mostre personali e collettive in gallerie d' Europa, USA e Giappone.\nLibri fotografici.\nIl fotografo ha pubblicato una decina di libri monografici, presso diverse case editrici tra cui Camera Obscura e Contrasto. \nHa inoltre pubblicato due libri dedicati al ritratto: Angeli e Al Moukalla per Camera Obscura (Parigi) rispettivamente nel 1994 e 1995.\nI suoi lavori sono stati pubblicati in numerosi altri libri, cataloghi e riviste, insieme ad altri fotografi. Tra i suoi ultimi lavori del 2013 ricordiamo la copertina di \"Dazed\" del mese di luglio, un editoriale per Yohji Yamamoto con la modella Saskia de Brauw, un servizio per British Vogue con la modella Stella Tennant, diverse campagne pubblicitarie (Aspesi, Bisazza, AGL) e vari servizi per Vogue China, Vogue Russia e Vogue Italia..\nCuriosit\u00e0.\nCome a tutti i fotografi, tuttavia, anche a Roversi \u00e8 stato di quando in quando rifiutato un lavoro che non ha incontrato le esigenze del committente. Nel libro \"Unseen Vogue\" (una raccolta di scatti di fotografi famosi che vennero rifiutate dalla rivista) la caporedattrice di Vogue Alexandra Shulman ricorda il servizio \"Wild and Wonderful\" di Roversi come \"il ritratto decisamente eccentrico di una donna scarna, coperta da strati teatrali di merletto\" e sottolinea di non essersi pentita di averlo rifiutato.\nCollegamenti esterni.\nIntervista - La Stampa"}
{"id": "4614683", "revid": "599013", "url": "https://it.wikipedia.org/wiki?curid=4614683", "title": "Basil Gates", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione."}
{"id": "4614684", "revid": "832642", "url": "https://it.wikipedia.org/wiki?curid=4614684", "title": "Federico Kautz", "text": ""}
{"id": "4614687", "revid": "832642", "url": "https://it.wikipedia.org/wiki?curid=4614687", "title": "Alex Guillermo Quiroz-Buelvas", "text": ""}
{"id": "4614692", "revid": "832642", "url": "https://it.wikipedia.org/wiki?curid=4614692", "title": "Rupert Clarke", "text": ""}
{"id": "4614702", "revid": "599013", "url": "https://it.wikipedia.org/wiki?curid=4614702", "title": "John Payne (calciatore)", "text": "Carriera.\nNazionale.\nVenne convocato nella Nazionale britannica che disput\u00f2 i Giochi olimpici del 1920 ma disput\u00f2 neanche una partita."}
{"id": "4614717", "revid": "832642", "url": "https://it.wikipedia.org/wiki?curid=4614717", "title": "Tigresa del Oriente", "text": ""}
{"id": "4614739", "revid": "832642", "url": "https://it.wikipedia.org/wiki?curid=4614739", "title": "Becky UzoAmaka Umeh", "text": ""}
{"id": "4614755", "revid": "1702319", "url": "https://it.wikipedia.org/wiki?curid=4614755", "title": "Chiesa della Madonna delle Piaggie", "text": "La chiesa della Madonna delle Piagge si trova a Deruta, in provincia di Perugia e arcidiocesi di Perugia-Citt\u00e0 della Pieve.\nStoria e descrizione.\nFu costruita per volere dei magistrati Deruta nel 1601; nel 1606 fu aggregata alla Compagnia del Rosario o della Morte.\nIn questa chiesa, il luned\u00ec di Pasqua, si concludeva con una solenne cerimonia la processione alla Chiesa di Santa Maria di Roncione e ugualmente, il giorno successivo, quella della Madonna dei Bagni.\nAll'interno l'unico altare accoglie un affresco raffigurante la \"Madonna col Bambino\" di artista locale di cultura tardo manieristica.\nUn tempo le pareti erano adornate da affreschi raffiguranti tendaggi, ora per\u00f2 giunti a noi in parte.\nLa mattonella inserita nella facciata, raffigurante la \"Madonna col Bambino\", \u00e8 opera autografa di Amerigo Lunghi.\nGli ex voto.\nDa qui provengono anche 6 ex voto conservati nel Museo regionale della Ceramica ora sostituiti da fedeli copie. Gli ex voto sono molto simili a quelli del Santuario della Madonna del Bagno sia nello stile che nella sigla P.G.R cio\u00e8 \"per grazia ricevuta\""}
{"id": "4614756", "revid": "599013", "url": "https://it.wikipedia.org/wiki?curid=4614756", "title": "Humphrey Ward", "text": "Carriera.\nNazionale.\nVenne convocato nella Nazionale britannica che disput\u00f2 i Giochi olimpici del 1920 ma disput\u00f2 neanche una partita."}
{"id": "4614758", "revid": "339392", "url": "https://it.wikipedia.org/wiki?curid=4614758", "title": "Attacco ad oltranza", "text": ""}
{"id": "4614759", "revid": "832642", "url": "https://it.wikipedia.org/wiki?curid=4614759", "title": "Kingsley Omoruyi", "text": ""}
{"id": "4614765", "revid": "729019", "url": "https://it.wikipedia.org/wiki?curid=4614765", "title": "Carlo Gonzaga (1551-1614)", "text": "Biografia.\nPrimogenito del marchese di Vescovato Sigismondo II Gonzaga e di Lavinia Rangoni, alla morte del padre gli succedette nel titolo di marchese.\nRicopr\u00ec cariche politiche nel Ducato di Mantova.\nAlla morte del conte Camillo Castiglione divenne generale dell'esercito ducale di Mantova, ma poco dopo il nuovo duca, Vincenzo I Gonzaga, lo nomin\u00f2 gran maggiordomo di corte.\nFu anche governatore del Monferrato e ambasciatore del ducato presso lo Stato Pontificio.\nNel 1595 combatt\u00e9 in Ungheria contro i Turchi rimanendo ferito. Abbandon\u00f2 in seguito i Gonzaga e si pose al servizio dei Medici. Nel 1610 venne eletto Governatore di Siena. Qui mor\u00ec il 9 gennaio 1614.\nDiscendenza.\nCarlo spos\u00f2 Emilia Olimpia Ferrero (?-1630) ed ebbero sette figli:"}
{"id": "4614766", "revid": "99366801", "url": "https://it.wikipedia.org/wiki?curid=4614766", "title": "Francobolli della Repubblica Sociale Italiana", "text": "I francobolli della Repubblica Sociale Italiana sono quelli emessi dal 18 settembre 1943, data alla quale si fa risalire la nascita di tale regime, fino alla sua fine avvenuta il 29 aprile 1945 con la resa di Caserta. Dopo una fase di emergenza, in cui si ebbe penuria di materie prime e dunque la necessit\u00e0 di soprastampare alcuni francobolli del Regno d'Italia, furono approntate emissioni originali.\nNotizie storiche.\nIl 20 dicembre 1943 il Consiglio dei Ministri della Repubblica Sociale Italiana decise di soprastampare i francobolli con effigie di Vittorio Emanuele III. Benito Mussolini in qualit\u00e0 di capo del governo aveva gi\u00e0 precedentemente autorizzato un'emissione con soprastampa \"GNR\" che indicava Guardia Nazionale Repubblicana. Il 20 dicembre erano dunque gi\u00e0 in vendita presso gli uffici postali di Brescia tali francobolli. Per giustificare tale emissione senza contraddire l'operato del capo del governo venne quindi fatta autorizzazione postuma. Nel frattempo con Circolare Ministeriale del 16 gennaio 1944 n\u00ba544/351 le amministrazioni postali di Verona, Roma, Genova, Firenze, Milano e Torino furono autorizzate a soprastampare i francobolli con effigie di Vittorio Emanuele III attraverso l'impiego di una matrice preparata a Verona. Le nuove soprastampe previste recavano il \"fascio littorio\", la scritta \"REPUBBLICA SOCIALE ITALIANA\" oppure entrambi i simboli incolonnati. Il 5 giugno 1944 furono emessi i francobolli definitivi con vignetta studiata appositamente e dedicati ai monumenti distrutti dalla guerra. Nel frattempo per\u00f2 le forze alleate avevano ristretto il territorio della Repubblica Sociale Italiana e questi francobolli non ebbero quindi corso nel Lazio, negli Abruzzi e nelle Marche come invece lo ebbero quelli soprastampati.\nLe soprastampe.\nLe tavole per approntare la soprastampe sono state costruite attraverso il procedimento zincotipico. Tale metodo prevedeva che con una fotografia ricavata dalla tavola originale venisse riportato quanto si intendeva stampare sulla superficie sensibilizzata di una lastra di zinco. Il processo poteva quindi portare facilmente a deformazioni e variazioni di dimensione dei caratteri e dei simboli che si intendeva creare sulla tavola di stampa. Da qui si origina la complessa variet\u00e0 di soprastampe che caratterizza tutta l'emissione soprastampata della Repubblica Sociale Italiana.\nPur con infinite variazioni oltre a quella che reca la sigla G.N.R.le soprastampe usate sono suddivise in quattro tipi fondamentali indicati nella classificazione filatelica come segue:"}
{"id": "4614767", "revid": "287204", "url": "https://it.wikipedia.org/wiki?curid=4614767", "title": "Upsilon3 Eridani", "text": "Upsilon 3 Eridani (\u03c53 Eridani / \u03c53 Eri, 42 Eridani) \u00e8 una stella nella costellazione dell'Eridano di magnitudine +3,97, distante 296 anni luce dal sistema solare. \nOsservazione.\nPosta alla declinazione di 34\u00b0S, \u00e8 una stella dell'emisfero australe. Nell'emisfero boreale essa non pu\u00f2 essere osservata a nord del 56\u00ba parallelo, il che esclude buona parte del Canada, della Russia e l'Europa settentrionale. Nelle zone temperate dell'emisfero boreale, essa comunque apparir\u00e0 molto bassa sull'orizzonte e la sua osservazione risulter\u00e0 penalizzata. Diventa circumpolare solo alle latitudini pi\u00f9 meridionali del parallelo 56\u00b0S, cio\u00e8 nel continente antartico. Data la sua magnitudine pari a 3,95, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nCaratteristiche fisiche.\nLa stella \u00e8 una gigante arancione di tipo spettrale K4III che ha ormai terminato l'idrogeno all'interno del suo nucleo da trasformare in elio, e si \u00e8 trasformata in gigante espandendosi fino ad avere un raggio 54 volte quello solare. La sua luminosit\u00e0 \u00e8 quasi 500 volte maggiore di quella del Sole e la sua magnitudine assoluta \u00e8 \u22120,82 in luce visibile, ma, data la sua bassa temperatura superficiale, la stella emette la sua radiazione soprattutto nell'infrarosso, arrivando ad avere una magnitudine assoluta di \u22124,8 nella banda K."}
{"id": "4614769", "revid": "640277", "url": "https://it.wikipedia.org/wiki?curid=4614769", "title": "43 Eridani", "text": ""}
{"id": "4614775", "revid": "599013", "url": "https://it.wikipedia.org/wiki?curid=4614775", "title": "George Atkinson", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione. Fu inoltre il capitano della squadra."}
{"id": "4614780", "revid": "1543377", "url": "https://it.wikipedia.org/wiki?curid=4614780", "title": "Frank Oppenheimer", "text": "\u00c8 stato professore di fisica all'Universit\u00e0 del Colorado e fondatore dell'Exploratorium di San Francisco, di cui \u00e8 stato il primo direttore. Fratello minore di Robert Oppenheimer, noto per i suoi contributi alla meccanica quantistica e al progetto Manhattan che port\u00f2 alla costruzione della prima bomba atomica, ha vissuto a Sausalito, in California, fino alla sua morte nel 1985.\nBiografia.\nNato a New York nel 1912, in giovent\u00f9 ha studiato pittura e ha imparato a suonare il flauto, tanto da considerare la possibilit\u00e0 di una carriera come flautista. Successivamente, decise di dedicarsi allo studio delle scienze. Dopo la laurea alla Johns Hopkins University nel 1933, ha studiato per un anno e mezzo nel Cavendish Laboratory a Cambridge, in Inghilterra. Nel 1935, ha lavorato allo sviluppo di un contatore di particelle subatomiche presso l'Osservatorio astrofisico di Arcetri a Firenze in Italia.\nMentre era intento a completare un dottorato al California Institute of Technology, Oppenheimer si fidanz\u00f2 con Jaquenette Quann, una studentessa in economia all'Universit\u00e0 di Berkeley, attiva nella Young Communist League. Nel 1936 Frank e Jackie si sposarono, ed entrambi si iscrissero al Partito Comunista degli Stati Uniti d'America, nonostante le raccomandazioni del fratello maggiore Robert.\nDurante la seconda guerra mondiale, Robert divenne il direttore scientifico del Progetto Manhattan, che aveva lo scopo di produrre le prime armi atomiche per gli alleati. Dal 1941 al 1945 Frank ha lavorato al Lawrence Berkeley National Laboratory al problema della separazione dell'isotopo di uranio, sotto la direzione di Ernest Orlando Lawrence, buon amico di Robert. Nel 1945 si un\u00ec al lavoro del laboratorio segreto di Los Alamos dove era il fratello.\nDopo la guerra, Frank Oppenheimer torn\u00f2 a Berkeley per lavorare con Luis Alvarez e Wolfgang Panofsky allo sviluppo di un acceleratore lineare di protoni. Nel 1947 acquis\u00ec il posto di Assistente Professore in Fisica all'Universit\u00e0 del Minnesota,\ndove partecip\u00f2 una scoperta relativa ai raggi cosmici.\nIl 12 luglio 1947 il quotidiano \"Washington Times Herald\" pubblic\u00f2 che Oppenheimer \u00e8 stato iscritto al Partito Comunista dal 1937 al 1939. Inizialmente, Frank neg\u00f2, ma poi ammise la verit\u00e0 sul suo passato\nA giugno del 1949, all'interno di una pi\u00f9 larga indagine inerente a possibili cattivi utilizzi dei \"segreti nucleari\" durante il periodo bellico, venne convocato dal Commissione contro gli attivisti anti-americani del Congresso degli Stati Uniti. Di fronte alla commissione, Frank testimoni\u00f2 che lui e sua moglie sono stati membri del Partito Comunista per circa un anno e mezzo. Nel 1937 furono coinvolti in un'azione contro la piscina pubblica di Pasadena che era aperta ai non-bianchi solo il mercoled\u00ec, per il giorno successivo veniva svuotata e sostituita l'acqua. Oppenheimer si rifiut\u00f2 di indicare nomi di altri membri del partito. Il fatto che il fratello del famoso fisico J. Robert Oppenheimer fece parte del Partito Comunista fece scalpore nell'America del Maccartismo e port\u00f2 Frank a rassegnare le proprie dimissioni all'Universit\u00e0 del Minnesota.\nDopo essere stato etichettato come \"Comunista\", Oppenheimer non pot\u00e9 trovare facilmente lavoro come fisico. Frank e Jackie dovettero vendere uno dei dipinti di Van Gogh ereditati dal padre, e comprare col denaro ricavato un terreno a Pagosa Springs, in Colorado, dove si trasferirono e iniziarono ad allevare bestiame e dove, per un breve periodo, Frank insegn\u00f2 scienze nella locale scuola. Sotto la guida di Oppenheimer, alcuni studenti dell'High School di Pagosa Springs conquistarono il primo premio alla fiera della scienza dello stato di Colorado.\nNel 1957, il periodo della \"seconda paura rossa\" stava perdendo di intensit\u00e0 e Oppenheimer continuava ad insegnare scienze alla locale scuola superiore. In due anni, supportato da Hans Bethe, George Gamow e Victor Weisskopf, gli venne offerto un posto all'Universit\u00e0 del Colorado come docente di fisica, ed \u00e8 stato l\u00ec che inizi\u00f2 ad interessarsi all'educazione alle materie scientifiche. Venne finanziato dal National Science Foundation per sviluppare nuovi metodi pedagogici, che ebbero risultato nella creazione di una \"Biblioteca di Esperimenti\"; rapidamente cre\u00f2 un centinaio di modelli per replicare dei classici esperimenti da laboratorio che potevano essere utilizzati per aiutare nell'insegnamento della fisica per i bambini delle scuole elementari.\nNel 1965, Oppenheimer ricevette il premio Guggenheim Fellowship per lo studio della storia della fisica e per condurre delle ricerche nella Camera a bolle dell'Universit\u00e0 di College, a Londra.\nQuattro anni dopo, venne aperto l'Exploratorium un museo interattivo di arte, scienze e percezione umana fondato sull'idea che la scienza dovrebbe essere divertente e accessibile per le persone di tutte le et\u00e0. Il museo era situato nel Palace of Fine Arts di San Francisco. Frank Oppenheimer fu direttore del museo fino alla sua morte che avvenne nella sua casa di Sausalito, in California, nel 1985.\nDopo la sua morte, Jon Else gli successe come direttore del museo."}
{"id": "4614785", "revid": "767487", "url": "https://it.wikipedia.org/wiki?curid=4614785", "title": "Cross processing", "text": "Il cross-processing \u00e8 una tecnica di sviluppo fotografico che altera in modo imprevedibile i colori della foto su cui viene applicata. Tipicamente si ottiene quando una diapositiva viene sviluppata con il bagno di un negativo C22 anzich\u00e9 con il normale bagno E4. Questa tecnica, conosciuta anche con il nome di XPro, viene scoperta per caso da diversi fotografi indipendentemente l'uno dall'altro, a seguito di un errore. \u00c8 ampiamente utilizzata gi\u00e0 a partire dagli anni '60. \nSolitamente \u00e8 consigliabile applicare una sovraesposizione di 2 stop per garantire un risultato ottimale, ma questa tecnica \u00e8 soggetta a varia sperimentazione e i risultati sono raramente prevedibili. Il risultato ha solitamente un contrasto forte e forti dominanti gialle, verdi e turchesi, chiaramente visibili e che danno alla foto un'atmosfera fiabesca e irreale.\nMetodo tradizionale.\nSolitamente viene applicato uno di questi metodi:\nMetodo digitale.\nL'effetto \u00e8 replicabile (e perfettamente controllabile) anche in digitale, agendo sullo strumento curve o livelli di software come Adobe Photoshop. \nOggi l'effetto cross-processing \u00e8 reso famoso dall'applicazione Instagram."}
{"id": "4614786", "revid": "287204", "url": "https://it.wikipedia.org/wiki?curid=4614786", "title": "Il meglio dei racconti di Agatha Christie", "text": "Il meglio dei racconti di Agatha Christie, pubblicato in Italia nel giugno 1990, \u00e8 una raccolta di racconti di Agatha Christie.\nComprende 32 piccoli capolavori scelti da diverse raccolte della Christie:\nRacconti.\nCinque storie per cominciare\nLe indagini di Hercule Poirot\nLe storie di Miss Marple\nTre casi per Parker Pyne\nTommy e Tuppence"}
{"id": "4614789", "revid": "985469", "url": "https://it.wikipedia.org/wiki?curid=4614789", "title": "Greg Heffley", "text": ""}
{"id": "4614792", "revid": "599013", "url": "https://it.wikipedia.org/wiki?curid=4614792", "title": "Ken O'Brien", "text": "Carriera professionistica.\nO'Brien fu scelto dai New York Jets come ventiquattresimo assoluto del Draft NFL 1983. Fu uno dei sei quarterback scelti nel primo giro di quel draft assieme a John Elway (1\u00ba), Todd Blackledge (7\u00ba), Jim Kelly (14\u00ba), Tony Eason (15\u00ba) e Dan Marino (27\u00ba). Molti tifosi dei Jets che assistettero al draft furono sorpresi e infuriati per la sua selezione al posto di Marino; O'Brien era cos\u00ec poco noto che il reporter della televisione di New York, Sal Marchiano sbagli\u00f2, per due volte il suo nome mentre stava intervistando i fan per le reazioni dopo il draft. O'Brien disse: \"Chi poteva fargliene una colpa (ai tifosi)? Chi, a New York, aveva mai sentito parlare di Cal, University of California, Davis? Nessuno ... Credo che nessuno abbia reagito in modo diverso. Alcuni dei miei cugini sono tifosi dei Jets dalla nascita. Probabilmente avevano avuto la stessa reazione\".\nO'Brien gioc\u00f2 come quarterback per oltre un decennio nella National Football League, passando oltre 25.000 yard. Nel 1985 termin\u00f2 col pi\u00f9 alto passer rating della NFL, 96,2. Inoltre, guid\u00f2 la lega per la minor percentuale di intercetti subiti nel 1985, 1987 e 1988. Dopo un record di 11-5 nel 1985, O'Brien stava guidando la squadra su un primato di 10-1 nel 1986, avendo il miglior passer rating della lega, l'unico sopra il cento. Si ritir\u00f2 dopo la stagione 1993 passata coi Philadelphia Eagles dove part\u00ec quattro volte come titolare e gioc\u00f2 principalmente come riserva di Randall Cunningham e Bubby Brister. \u00c8 l'unico quarterback della storia ad aver terminato una partita con pi\u00f9 di 400 yard passate (431) con un passer rating perfetto di 158,3, un'impresa compiuta contro i Seattle Seahawks nel 1986. O'Brien fu il detentore anche di un record NFL che resistette per 25 anni quando somm\u00f2 927 yard (884 nette) yard e 10 touchdown con Dan Marino. Tale primato fu superato il 1\u00ba gennaio 2012 con 1000 yard e 11 touchdown complessivi dei quarterback Matt Flynn e Matthew Stafford."}
{"id": "4614793", "revid": "599013", "url": "https://it.wikipedia.org/wiki?curid=4614793", "title": "Jack Brennan", "text": "Carriera.\nNazionale.\nVenne convocato nella Nazionale britannica che disput\u00f2 i Giochi olimpici del 1920 ma non disput\u00f2 neanche una partita."}
{"id": "4614794", "revid": "1573940", "url": "https://it.wikipedia.org/wiki?curid=4614794", "title": "Paedophryne amauensis", "text": "Paedophryne amauensis \u00e8 una rana della famiglia Microhylidae, endemica della Papua Nuova Guinea, scoperta nell'agosto 2009 e caratterizzata formalmente nel gennaio 2012, attraverso una pubblicazione sulla rivista scientifica PLoS ONE, che con i suoi 7,7\u00a0mm di lunghezza risulta essere il vertebrato pi\u00f9 piccolo finora scoperto.\nLa rana fu scoperta da un erpetologo dell'Universit\u00e0 della Louisiana, Cristopher Austin e da uno studente Eric Rittmeyer durante una spedizione per studiare la biodiversit\u00e0 in Papua Nuova Guinea..\nLa caratterizzazione ufficiale \u00e8 avvenuta contemporaneamente a quella di un'altra minuscola rana, la \"Paedophryne swiftorum\" scoperta sempre in Papua Nuova Guinea, che misura circa 8,6\u00a0mm.\nDescrizione.\n\"Paedophryne amauensis\" con i suoi 7,7\u00a0mm di lunghezza \u00e8 il vertebrato pi\u00f9 piccolo al mondo, superando di soli 2\u00a0mm il precedente primato di un pesce, il \"Paedocypris progenetica\" endemico dell'Indonesia. Lo scheletro \u00e8 decisamente ridotto, \u00e8 formato infatti da sette vertebre presacrali. \nBiologia.\nIl ciclo vitale non include alcuno stadio larvale; in questa specie infatti, dopo la schiusa delle uova, si ottengono degli adulti in miniatura. Gli adulti sono crepuscolari e si nutrono di piccoli invertebrati. Sono in grado di saltare 30 volte la lunghezza del loro corpo.\nDistribuzione e habitat.\nCos\u00ec come tutte le specie di \"Paedophryne\" vive tra le foglie caduche in foreste tropicali. La nuova specie \u00e8 endemica della Papua Nuova Guinea cos\u00ec come le altre sei specie appartenenti al genere \"Paedophryne\"; in particolare \u00e8 stata trovata vicino al villaggio di Amau, nella Provincia centrale, dal quale poi ha preso il nome \"amauensis\"."}
{"id": "4614797", "revid": "606039", "url": "https://it.wikipedia.org/wiki?curid=4614797", "title": "Ensirostris melleri", "text": ""}
{"id": "4614798", "revid": "606039", "url": "https://it.wikipedia.org/wiki?curid=4614798", "title": "Chamaeleo melleri", "text": ""}
{"id": "4614805", "revid": "71433", "url": "https://it.wikipedia.org/wiki?curid=4614805", "title": "Emily Owens M.D.", "text": ""}
{"id": "4614812", "revid": "33689", "url": "https://it.wikipedia.org/wiki?curid=4614812", "title": "Abbattitore", "text": ""}
{"id": "4614816", "revid": "343655", "url": "https://it.wikipedia.org/wiki?curid=4614816", "title": "Alberto Aladje", "text": ""}
{"id": "4614817", "revid": "124957560", "url": "https://it.wikipedia.org/wiki?curid=4614817", "title": "Episodi di Liv e Maddie (prima stagione)", "text": "La prima stagione della serie televisiva Liv e Maddie \u00e8 stata trasmessa con il primo episodio in anteprima assoluta negli Stati Uniti dal canale pay Disney Channel dal 19 luglio 2013 insieme alla prima TV del nuovo film Disney per la televisione, \"Teen Beach Movie\". I restanti episodi sono iniziati dal 15 settembre dello stesso anno.\nIn Italia la stagione \u00e8 stata trasmessa su Disney Channel dal 21 dicembre 2013 con il primo episodio e la prima TV di \"\". I restanti episodi sono cominciati dal 24 gennaio 2014.\nLe fantastiche gemelle Rooney.\nTrama.\nLiv \u00e8 tornata dopo il successo di Hollywood e pensa di dover intervenire nella goffa vita della gemella Maddie. L'occasione \u00e8 un invito al ballo da parte di Diggie, che Liv vuole favorire prendendo il posto della sorella. Intanto Joey e Parker approfittano della distrazione dei genitori per trasformare la loro camera in una sala giochi con bar.\nSpirito di squadra.\nTrama.\nMaddie \u00e8 il nuovo capitano della squadra di basket ma non sembra avere grande ascendente sulle compagne: Liv la aiuter\u00e0 a far valere la sua leadership con dei trucchi imparati a Hollywood. Parker ha perso le mascotte della classe: una famiglia di tarantole che girano per casa durante il ritiro della squadra di basket della sorella.\nPigiama party dai Rooney.\nTrama.\n\u00c8 venerdi sera e Joey accetta di uscire con il padre pur di sfuggire alle attenzioni di Willow. Intanto a casa, Parker ha organizzato un pigiama party con i compagni del karate. Nella speranza di riallacciare un rapporto col fratellino, dopo la lunga assenza, Liv si offre di intrattenere i ragazzini. Nonostante le prime difficolt\u00e0, la festa si riveler\u00e0 un vero successo.\nUn'amica pericolosa.\nTrama.\nMaddie pilota un'amicizia disinteressata per la gemella, una ragazza che non ha la Tv in casa e quindi non \u00e8 attratta dalla fama di Liv. Ma lei se ne accorge e per ripicca sceglie di frequentare la meno raccomandabile della scuola. Ovviamente Liv finisce in castigo \nViva Halloween!\nTrama.\nHalloween \u00e8 alle porte, Maddie e Diggie, vorrebbero partecipare al premio per la miglior \u201cMaschera di Coppia\u201d, ma per un equivoco verranno esclusi dalla gara. Joey, deciso a conquistare una nuova compagna, finisce col corteggiare una irriconoscibile Liv in costume da canguro. Karen riesce a convincere Pete a liberarsi di un clown-zucca che la terrorizza.\nI Rooney e lo skateboard.\nTrama.\nMiller, il fidanzato 'a distanza' di Liv, \u00e8 in citt\u00e0 per partecipare a una gara di skateboard ma, poco dopo aver incontrato la ragazza, la lascia inviandole un messaggio sul cellulare. Quando scopre che Liv \u00e8 uno dei giudici della gara, tenta di correre ai ripari...\nRooney contro Rooney.\nTrama.\nMaddie fa volontariato in un Centro Anziani, dove d\u00e0 lezioni di ginnastica a un gruppo di ultraottantenni, ma non sopporta l'idea che Liv voglia fare volontariato nelle stessa struttura. Joey e Skippy devono proteggere la mascotte della scuola da un probabile tentativo di furto.\nLe olimpiadi delle menti.\nTrama.\nJoey deve accettare Liv nella sua squadra per le \u201cOlimpiadi delle Menti\u201d, nonostante la ritenga poco intelligente ma poi si dovr\u00e0 ricredere. Maddie, intanto, organizza una vendita in giardino di oggetti usati per mettere insieme i soldi per andare con la scuola a Montreal. Karen la boicotta per salvare gli oggetti-ricordo\nDolci 16 anni.\nTrama.\nLiv e Maddie devono organizzare una festa per i loro 16 anni. Ma dopo aver scoperto che non sono nate lo stesso giorno, Maddie si infuria e decide quindi di organizzare una festa tutta sua, pensando che la sorella stesse organizzando una sua. Alla fine si scoprir\u00e0 che Liv ha rinunciato alla sua festa per organizzare quella di Maddie. \nL'accensione dell'albero.\nTrama.\n\u00c8 la settimana di Natale e tutta la famiglia Rooney \u00e8 impegnata nell'organizzazione della festa dell'Accensione dell'Albero che si terr\u00e0 il 24 dicembre nel Parco cittadino. Ma tutto non andr\u00e0 per il verso giusto... Intanto Parker aiuta Joey a distribuire i regali ai bambini nella speranza di comprare un nuovo giocattolo.\nScambio di Rooney.\nTrama.\nLiv spera di ottenere la parte della protagonista nel film \"Lupi Mannari dello Spazio\", ma deve dimostrare ai fanboy di conoscere a fondo la storia. Liv per\u00f2 non sa niente in materia e chiede aiuto all'esperta Maddie che ha un problema: \u00e8 stata bocciata all'esame della patente e deve ripeterlo. Le gemelle decidono, cos\u00ec, di scambiarsi i ruoli.\nJoey e il Personal Trainer.\nTrama.\nMaddie e Pete si stanno allenando per un torneo \u201cdue contro due\u201d che Maddie vuole assolutamente vincere, ma Pete \u00e8 un po' arrugginito. La ragazza decide di sostituirlo con Bernard, il nuovo personal trainer di Joey. Bernard, per\u00f2, non risponde alle aspettative di Maddie, che torna sui suoi passi e prova a recuperare suo padre.\nI tarli in casa Rooney.\nTrama.\nI Rooney sono infestati dai tarli del legno e, perch\u00e9 la casa venga disinfestata, devono trasferirsi per pochi giorni a Madison, una citt\u00e0 vicina. I genitori decidono di non dirlo ai ragazzi, ma per sbaglio la mamma videotelefona a Liv, che con i fratelli fraintende e pensa che si debbano trasferire definitivamente. Abbattuti, i ragazzi cercano di lasciare un segno: Joey fa una gara con Artie, Parker scava delle gallerie fra le mura di casa e Maddie confessa a Diggie il suo amore, scoprendo di essere ricambiata.\nRooney in difficolt\u00e0.\nTrama.\nMaddie vorrebbe partecipare ai Campionati Studenteschi di softball con Willow, ma la ragazza non \u00e8 concentrata perch\u00e9 \u00e8 troppo innamorata di Joey. Per distrarla Maddie le scrive un biglietto, fingendosi un suo ammiratore segreto, Liv, invece, per avere la parte in un film, si prova un costume da lupo mannaro, ma, poi, non riesce pi\u00f9 a togliersi le orecchie e le zanne. Intanto Parker aiuta Evan ad ottenere la cintura nera al corso di karate.\nDi mamma non ce n'\u00e8 una sola.\nTrama.\nTutti gli anni Karen e Maddie partecipano a una gara riservata alle coppie madre-figlia: devono passare un weekend vivendo come ai tempi dei pionieri. Gelosa, Liv chiama l'attrice che nel suo show interpretava la parte di sua madre, e si iscrive alla competizione. Joey e Parker, nel frattempo, organizzano una visita guidata di casa Rooney, per la gioia delle fan di Liv. \nTacchi a spillo.\nTrama.\nNel tentativo di aiutare Maddie a far emergere il suo lato trendy, Liv le d\u00e0 un paio dei pi\u00f9 comodi tacchi alti mai realizzati. Maddie per\u00f2, ne rimane troppo ossessionata a tal punto da non partecipare alla partita di basket. Sar\u00e0 Liv, con l'aiuto dei suoi amici, a far ragionare la sorella.\nL'ululato di Rooney.\nTrama.\nLiv ha bisogno d'aiuto: per poter interpretare il ruolo di Tristan Lycanth nel film \"Lupi Mannari dello Spazio\" chiede aiuto a una ragazza lupo, Zanna. Alla fine Liv, con l'aiuto di Zanna, riuscir\u00e0 ad imparare tutto sui lupi e riesce ad ottenere la parte grazie all'ululato. Nel frattempo, Diggie e Joey hanno delle lezioni di break-dance. Maddie per\u00f2 \u00e8 gelosa che Diggie passa molto tempo insieme a Joey, e decide di mostrare al ragazzo come se la cava nella danza.\nTutto cominci\u00f2 cos\u00ec.\nTrama.\nMaddie attende con ansia l'arrivo della lettera d'ammissione alle selezioni per le Olimpiadi Giovanili di Basket, ma Liv non vuole che la sorella parta e quando arriva la lettera, decide di nasconderla. Parker e Diggie invece, cercano di scoprire il segreto di Joey.\nUn attacco di gelosia.\nTrama.\nMaddie vuole tenere segreta la sua relazione con Diggie, ma l'arrivo di South , una amica di Liv conosciuta ad Hollywood, scatena la sua gelosia e la costringe ad uscire allo scoperto. Intanto, a una riunione di ex-compagni di classe, Karen si scopre anche lei gelosa della bellissima ex-fidanzata di Pete.\nLa canzone di Liv.\nTrama.\nLiv assume una nuova manager che vorrebbe trasformarla nell'ultima regina del pop, sognante e zuccherosa. Ma Liv vuole che la sua musica venga presa sul serio e cos\u00ec, quando scopre che Maddie ha scritto una poesia sull'affetto che la lega alla gemella, a sua insaputa, la mette in musica. Intanto, mentre Pete, con l'aiuto di Parker, scrive delle poesie da regalare alla moglie, Maddie inizia il suo nuovo lavoro alla yogurteria della citt\u00e0 per stare insieme a Diggie.\nCiak, si gira!\nTrama.\nLe gemelle devono aiutarsi per superare un momento difficile: Liv ha infatti rinunciato alla controfigura anche per le scene pi\u00f9 pericolose in \"Lupi Mannari dello Spazio\", mentre Maddie si \u00e8 rotta i legamenti del ginocchio. Alla fine le gemelle supereranno le proprie paure."}
{"id": "4614822", "revid": "599013", "url": "https://it.wikipedia.org/wiki?curid=4614822", "title": "Charles Harbridge", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione."}
{"id": "4614823", "revid": "203575", "url": "https://it.wikipedia.org/wiki?curid=4614823", "title": "Charles Harbidge", "text": ""}
{"id": "4614824", "revid": "1494169", "url": "https://it.wikipedia.org/wiki?curid=4614824", "title": "Paolo Roversi", "text": ""}
{"id": "4614825", "revid": "203575", "url": "https://it.wikipedia.org/wiki?curid=4614825", "title": "Fred Mitchell", "text": ""}
{"id": "4614828", "revid": "1442080", "url": "https://it.wikipedia.org/wiki?curid=4614828", "title": "Episodi di Saving Hope (seconda stagione)", "text": "La seconda stagione della serie televisiva Saving Hope \u00e8 stata trasmessa in prima visione assoluta negli Stati Uniti da NBC dal 25 giugno 2013 al 27 febbraio 2014.\nIn Italia la stagione \u00e8 andata in onda in prima visione su Fox Life dal 7 maggio al 2 luglio 2017."}
{"id": "4614829", "revid": "600229", "url": "https://it.wikipedia.org/wiki?curid=4614829", "title": "Te Deum (Verdi)", "text": "Il Te Deum \u00e8 uno dei \"Quattro pezzi sacri\" composti da Giuseppe Verdi. Verdi lo considerava il migliore della raccolta ed uno dei suoi lavori pi\u00f9 significativi.\nIl brano.\nIl Te Deum, che conclude il ciclo dei Quattro pezzi sacri, \u00e8 per doppio coro (soprano, contralto, tenore e basso), con un breve episodio per soprano solo, e grande orchestra composta da 3 flauti, 2 oboi, corno inglese, 2 clarinetti, clarinetto basso, 4 fagotti, 4 corni, 3 trombe, 4 tromboni, percussioni (timpani, grancassa), e archi. Il lavoro si basa su un unico \"cantus firmus\". Il brano dura circa 15 minuti, anche se Verdi stesso sugger\u00ec una durata di circa 12 minuti.\nIl lavoro inizia in stile gregoriano, con il testo \"Te Deum Laudamus, Te Dominum confitemur\" cantato a cappella all'unisono da un coro maschile. Con l'inizio del coro misto e dell'orchestra, seguono tre scene drammatiche, con la ripresa del linguaggio musicale delle Messa da Requiem. Verso la fine del pezzo c'\u00e8 un breve assolo del soprano, sul testo \"In te speravi; non confundar in aeternum. / In te, Domine, in te speravi\", successivamente ripetuto dal coro. Il pezzo si conclude con una musica contemplativa come nel \"Libera me\" della Messa da Requiem, con un breve postludio orchestrale."}
{"id": "4614832", "revid": "339392", "url": "https://it.wikipedia.org/wiki?curid=4614832", "title": "Sacro Impero di Britannia", "text": ""}
{"id": "4614839", "revid": "1543377", "url": "https://it.wikipedia.org/wiki?curid=4614839", "title": "HMS St George (1892)", "text": "La HMS \"St George\" \u00e8 stata un incrociatore protetto di prima classe della Royal Navy britannica, appartenente alla classe Edgar. Venne varato il 23 giugno 1892 nei cantieri di Hull.\nNel 1896 prese parte alla guerra anglo-zanzibariana, durata 38 minuti.\nNel 1901, fu una delle due navi di scorta per l'HMS \"Ophir\", che trasportava il duca e la duchessa di Cornovaglia e York (che divennero Re Giorgio V e la Regina Mary) durante il loro viaggio per l'Impero britannico.\nFu l'ammiraglia della Cape of Good Hope Station (posta sotto il comando del Contrammiraglio Harry Rawson) situata a Simon's Town e partecip\u00f2 alla prima guerra Mondiale.\nLa \"St George\" divenne una nave deposito nel 1909. Nel 1920 fu venduta per essere demolita a Plymouth."}
{"id": "4614841", "revid": "1782831", "url": "https://it.wikipedia.org/wiki?curid=4614841", "title": "ITF Women's Circuit luglio-settembre 2013", "text": "Questo \u00e8 il calendario completo degli eventi ITF femminili svoltisi tra luglio e settembre 2013, con i risultati in progressione dai quarti di finale."}
{"id": "4614842", "revid": "36426", "url": "https://it.wikipedia.org/wiki?curid=4614842", "title": "Madonna della Misericordia tra i santi Francesco e Bernardino", "text": "La Madonna della Misericordia tra i santi Francesco e Bernardino \u00e8 un affresco di Bartolomeo Caporali, conservato nella Chiesa di Sant'Antonio Abate di Deruta.\nL'opera rappresenta la Vergine che protegge con il suo manto Deruta e il suo popolo, tra i santi Francesco e Bernardino. Nella volta, invece, viene raffigurato il Padre Eterno fra i Quattro Evangelisti.\nL'iconografia della Vergine \u00e8 tipica della pittura perugina del Quattrocento e richiama soprattutto i Gonfaloni contra pestem eseguiti da Benedetto Bonfigli a Perugia. Cristo Giudice \u00e8 rappresentato in alto che scaglia le frecce, simboleggianti peste, carestia e guerra, contro il popolo derutese che si spezzano sopra il manto della Vergine.\nLa rappresentazione dettagliata del paese serviva ad indirizzare la protezione della Vergine in modo efficace, sono infatti riconoscibili i principali monumenti cittadini come la Chiesa di San Francesco con il suo campanile trecentesco, il palazzo e la torre comunale, le chiese non pi\u00f9 esistenti di San Pietro in Piazza e San Nicol\u00f2."}
{"id": "4614844", "revid": "125957940", "url": "https://it.wikipedia.org/wiki?curid=4614844", "title": "Lamberto Garzia", "text": "Biografia.\nLamberto Garzia \u00e8 nato a Sanremo il 5 febbraio 1965. Vive prevalentemente in Liguria. \u00c8 poeta e operatore culturale (dal 1993 il suo nome \u00e8 legato all'organizzazione del Premio Nazionale di Poesia Inedita \"Ossi di seppia\", nel Comune di Taggia), \u00e8 stato lottatore di judo per diciotto anni, cintura nera dal 1980, campione italiano e medagliato agli Assoluti.\nNel 1997 ha pubblicato, con la prefazione di Giuseppe Conte, \"La chanson de Lambert\", vincitore, nello stesso anno, del Premio Sinisgalli. Una parte della \"Chanson\" confluir\u00e0 successivamente in \"Leda\", libro uscito nel 2003 per l'Edizione Archivi del '900.\nDopo la pubblicazione di \"Leda\" si \u00e8 dedicato allo studio della lingua, della storia e della letteratura giapponesi. Questo tipo di lavoro ha fatto da supporto all'idea base del suo terzo libro, \"Shiai e Ai - Combattimento e amore\" (2014, editore Effigie), nel quale difatti lo scrittore, raccontando dell'incontro amoroso tra un uomo e una donna (che rappresentano rispettivamente la cultura occidentale e quella orientale), immagina un'ideale commistione tra arti marziali, erotismo e poesia. Il volume \u00e8 postfatto da Milo De Angelis e Giuseppe Conte.\nNel 1998 ha partecipato, assieme a Valentino Zeichen, Maurizio Cucchi, Tomaso Kemeny, Adonis, Roberto Carifi e altri autori, al Festival della Poesia di Sanremo, trasmesso l'11 dicembre dello stesso anno su Rai Uno.\nA Sanremo, nel giugno del 2007, all'interno della programmazione della prima \"Festa del Teatro di Poesia\" viene portato in scena un suo testo: \"Le morti bianche, \"suite per voci recitanti nella quale viene affrontato il tema degli incidenti mortali sui luoghi di lavoro. Garzia, su incarico del Comune di Sanremo, era anche il coordinatore artistico della manifestazione.\nNel marzo del 2016 d\u00e0 alle stampe la raccolta poetica \"Autoritratto con divano 1989-2015\". In questo libro Garzia ripropone tre capitoli (\"Chanson di cavaliere\", \"La febbre dell'oro\" e \"Autoritratto con divano\") apparsi originariamente ne \"La Chanson de Lambert\" e in \"Leda\". I vecchi testi appaiono qui in una veste ampiamente rivisitata dall'autore; numerose, infatti, sono le varianti linguistiche e strutturali. Sono state aggiunte anche delle note a pi\u00e8 di pagina che intendono allargare la chiave di lettura del raggruppamento poetico e cercano di proiettarlo verso un campo lirico-semantico pi\u00f9 denso e appassionante. Ai tre capitoli riproposti ne segue un quarto, \"10 poesie inedite d'amore\", dove pare si sia acquietata quella specifica \"visionariet\u00e0\" o, come meglio preferisce definirla Garzia , \"visivit\u00e0\" che vibra in tutta la sua opera precedente.\nMentre lavora alla realizzazione di un percorso d'autore dedicato a Tommaso Landolfi, lungo la riviera di Arma di Taggia, inizia a scrivere un racconto nel quale, per giustapposizioni, confluiscono esperienze autobiografiche e frammenti letterari eterogenei. Ne viene fuori \"CAPPED DICE\", romanzo-diario dalla struttura complessa, pastiche narrativo che prende le mosse proprio dalla figura di Tommaso Landolfi a cui si collega un immaginario mistero sul quale indagare. Il libro \u00e8 stato pubblicato nel gennaio 2022."}
{"id": "4614846", "revid": "1543377", "url": "https://it.wikipedia.org/wiki?curid=4614846", "title": "Terremoto di Sparta del 464 a.C.", "text": "Il terremoto del 464 a.C. distrusse gran parte di Sparta, \"polis\" dell'antica Grecia.\nDiodoro riporta che ci furono 20\u00a0000 vittime, ma alcuni studiosi moderni sottolineano che potrebbe trattarsi di un'esagerazione. Il terremoto fu la scintilla che caus\u00f2 la rivolta degli Iloti, gli schiavi della societ\u00e0 civile spartana, in gran parte originari della Messenia, dalla quale viene il nome del conseguente conflitto tra Spartiati e Iloti, detto terza guerra messenica.\nIl conflitto aument\u00f2 la tensione tra Sparta e la sua storica rivale, Atene, e la cancellazione del precedente trattato di pace fra le due citt\u00e0. Dopo che Cimone ed altri politici ateniesi filo-spartani decisero di inviare delle truppe in aiuto degli spartani, ma questi declinarono l'invito e le rimandarono indietro, la democrazia ateniese cadde in mano ai riformatori anti-spartani, portando le due citt\u00e0 su posizioni sempre pi\u00f9 antitetiche che sfociarono nella guerra del Peloponneso.\nEffetti.\nGli effetti di questo disastroso terremoto sono citati brevemente nelle fonte antiche ed \u00e8 difficile stimarne l'esatto epicentro e la magnitudo effettiva.\nSecondo alcuni studiosi, il sisma si sarebbe sviluppato per un movimento verticale della faglia presso il Taigeto.\nUno studio del 1991 tent\u00f2 di localizzare la faglia responsabile dell'evento in base ad immagini satellitari e lavori sul campo, concludendo che il terremoto sarebbe avvenuto in un determinato punto e, in base alla frattura della faglia, sarebbe stato di magnitudo 7.2 Ms sulla scala delle onde superficiali.\nAlcuni studiosi moderni ritengono che il numero delle vittime indicate da Diodoro sia esagerato perch\u00e9 a quel tempo Sparta era relativamente piccola e non densamente popolata, con la maggior parte degli edifici ad un solo piano e costruiti con legno e mattoni cotti al sole. La mancanza, al tempo, di un'anagrafe dei cittadini, sommata al possibile allontanamento di diversi abitanti di Sparta alle citt\u00e0 circostanti immediatamente dopo il sisma, pu\u00f2 aver contribuito all'incertezza sul numero delle vittime.\nIn ogni caso, gli Iloti, la classe degli schiavi a Sparta, approfittando dell'evento catastrofico, si ribellarono agli Spartiati dando origine alla cosiddetta Terza guerra messenica, dal nome (Messenia) della citt\u00e0 d'origine di gran parte dei ribelli.\nConseguenze storiche.\nIl terremoto del 464 a.C. contribu\u00ec indirettamente ad aumentare la rivalit\u00e0 tra Sparta e Atene. Infatti, gli Iloti e le popolazioni della Messenia sottomesse ai lacedemoni, che costituivano la terra d'origine di molti degli Iloti, si ribellarono approfittando dei danni e della confusione causati dal terremoto. Ne scatur\u00ec la cosiddetta terza guerra messenica, nella quale le truppe lacedemoni ebbero inizialmente la meglio sui ribelli, costringendoli a rifugiarsi sul monte Itome, dove inizi\u00f2 un lungo assedio.\nGli spartani chiesero aiuto alle \"poleis\" con le quali esisteva un trattato di alleanza, e Cimone, politico e stratego ateniese, convinse l'assemblea ad inviare in aiuto a Sparta un contingente di 4000 opliti (462 a.C.), ma l'esercito ateniese, una volta arrivato sul teatro delle operazioni belliche, su rimandato immediatamente indietro, perch\u00e9 gli spartani temevano che gli storici rivali avessero aiutato i ribelli invece che il loro esercito. Questo episodio min\u00f2 il prestigio di Cimone, che l'anno successivo fu ostracizzato (461 a.C.).\nGli spartani ebbero in ogni caso la meglio sui ribelli, che si arresero in cambio della vita e della possibilit\u00e0, offerta loro dagli ateniesi, di insediarsi nella colonia di Naupatto (circa 460 a.C.). Negli anni successivi, la rivalit\u00e0 tra Sparta ed Atene, esacerbata anche dal mancato utilizzo del contingente ateniese nell'assedio del monte Itome, sfoci\u00f2 nel lungo conflitto che fu chiamato dagli storici antichi \"guerra del Peloponneso\"."}
{"id": "4614849", "revid": "122266217", "url": "https://it.wikipedia.org/wiki?curid=4614849", "title": "Brice Vounang", "text": ""}
{"id": "4614850", "revid": "767487", "url": "https://it.wikipedia.org/wiki?curid=4614850", "title": "Major Lazer", "text": "I Major Lazer sono un gruppo musicale dancehall elettronica fondato nel 2008 dal DJ e produttore discografico statunitense Diplo. Precedentemente era una collaborazione con il DJ Switch, ma le loro strade si sono divise nel 2011. Attualmente, fanno parte del progetto i DJ Walshy Fire (dei Black Chiney) e Ape Drums (che nel 2019 ha preso il posto di Jillionaire, membro della band nei precedenti otto anni), i quali aiutano Diplo nella produzione e nelle performance live.\nStoria del gruppo.\nIl primo album studio dell'allora duo, \"Guns Don't Kill People... Lazers Do\", venne pubblicato il 16 giugno 2009 con l'etichetta Downtown Records. L'album \u00e8 stato registrato in Giamaica presso gli studi della Tuff Gong. L'album conta le collaborazioni vocali di artisti di spicco, come Santigold, Vybz Kartel, Ward 21, Busy Signal, Nina Sky, Amanda Blank, Mr. Vegas, Turbulence, Mapei, T.O.K, Prince Zimboo, Leftside e tanti altri, oltre che di altri produttori, come Afrojack e Crookers. Il primo singolo estratto dall'album \u00e8 stato \"Hold the Line\", il quale \u00e8 presente anche nella colonna sonora del videogioco \"FIFA 10\".\nNel periodo 2011-2012 il gruppo collabora con Snoop Dogg, No Doubt, Rita Ora e Busy Signal, oltre a remixare brani di diversi artisti quali La Roux, Thom Yorke, Bruno Mars, Hot Chip e altri. Dopo aver annunciato la firma del contratto con la Secretly Canadian e dopo la pubblicazione di una serie di EP intitolata \"Lazer Strikes Back\", nell'aprile 2013 viene pubblicato l'album \"Free the Universe\". Il disco raggiunge la posizione #34 sia nella Official Albums Chart che nella Billboard 200.\nIl 1\u00ba giugno 2015 viene pubblicato il terzo album in studio \"Peace Is the Mission\". Il disco \u00e8 preceduto, nel marzo 2015, dal singolo \"Lean On\", a cui hanno partecipato DJ Snake e M\u00d8. Tra gli altri artisti che hanno contribuito all'album vi sono inoltre Ariana Grande, 2 Chainz, Ellie Goulding, Travis Scott e Pusha T. Il 22 luglio 2016 esce il singolo \"Cold Water,\" in collaborazione con Justin Bieber e M\u00d8, seguito il 30 settembre dello stesso anno da \"Believer\", in collaborazione con Showtek.\nNel 2017 il gruppo pubblica l'EP \"Know No Better\", che include collaborazioni con Camila Cabello, Quavo, Travis Scott, Anitta e Pabllo Vittar. Nel 2018 pubblicano la raccolta \"Major Lazer Essentials\", la quale racchiude 10 anni di musica e l'inedito \"Blow The Smoke\" in collaborazione con Tove Lo. Il 10 maggio 2019 hanno pubblicato il singolo \"Can't Take It from Me\" in collaborazione con Skip Marley, annunciandolo in qualit\u00e0 di primo estratto dal successivo album. Nei mesi successivi viene annunciata la sostituzione di Jillionare con il DJ Ape Drums all'interno del gruppo.\nNel 2020 la formazione ha pubblicato il quarto album in studio \"Music Is the Weapon\". che include collaborazioni con artisti come Nicki Minaj e Alessia Cara."}
{"id": "4614851", "revid": "1318658", "url": "https://it.wikipedia.org/wiki?curid=4614851", "title": "Megan Montaner", "text": "Biografia.\nMegan Montaner \u00e8 nata il 21 agosto 1987 a Huesca (Spagna) da madre Lola Flores e da padre Miguel \u00c1ngel Jenner e ha un fratello che si chiama David Jenner Ximena.\nDiventa una truccatrice e comincia a lavorare in una televisione locale di Huesca, ma manifesta il desiderio di recitare. Si trasferisce a Madrid e tra il 2008 e il 2010 inizia a studiare recitazione nella scuola diretta da Cristina Rota.\nCarriera.\nLe sue prime apparizioni sullo schermo sono in \"Tiempo de descuento\", e \"La pecera de Eva\" di Telecinco. Partecipa inoltre anche come attrice, recitando in un ruolo secondario, a un altrontelefilm di Telecinco, chiamato \"Vuelo IL8714\" che tratta l'incidente aereo di Spanair.\nNel 2010, Antena 3 la chiama per partecipare al telefilm \"La tormenta\" con Patricia Montero, Oscar Sinela, Adam Jezierski, Patricia Vico, che racconta la vita di un gruppo di studenti adolescenti con vite diverse, andato in onda nel 2013.\nPi\u00f9 tardi, RTVE le offre in \"Amare per sempre\" (\"Amar en tiempos revueltos\") il ruolo di Gloria, la figlia di Adelina e Andr\u00e9s Hern\u00e1ndez Salvatierra che ritorna dal collegio.\nRaggiunge la fama grazie alla serial TV di Antena 3, \"Il segreto\" (\"El secreto de Puente Viejo\") nel 2011, dove ha interpretato una giovane levatrice, bella e coraggiosa, chiamata Pepa Balmes. Megan lavora insieme a Alex Gadea, Mar\u00eda Bouzas, Alejandra Onieva, Jon\u00e1s Berami e tanti altri. La serie ottiene un successo senza precedenti prima in Spagna dove \u00e8 premiata in varie occasioni con la distinzione speciale del pubblico nei premi del \"Magazine Getta\" e poi anche in vari paesi tra cui l'Italia dove realizza ottimi ascolti.\nNonostante quest'esplosione di successo, alla fine di giugno del 2012, Megan Montaner decide di lasciare la serie e registra il suo ultimo episodio, abbandonando la serie dopo 382 puntate per dedicarsi a progetti diversi. Inoltre alla fine di giugno del 2012 partecipa al progetto solidale di \"Intermon Oxfarm\": \"Mesa para 7.000 milioni\" in un reportage denominato \"Viva la Pepa\", per la rivista Glamour. In seguito venne considerata una delle attrici giovani pi\u00f9 promettenti nel seminario di Greg Hicks nello Studio Scuola WorkinProgress.\nA novembre di quell'anno conferma la sua partecipazione alla terza stagione della serie \"Grand Hotel - Intrighi e passioni\" (\"Gran Hotel\") di Antena 3 nel ruolo di Maite Ribelles de Alarc\u00f3n.\nPrende quindi parte al film di David Menkes \"Por un pu\u00f1ado de besos\" che esce il 16 maggio 2014.\nIn agosto, insieme all'attore Carles Francino Navarro partecipa alla serie di La 1 \"V\u00edctor Ros\", dove interpreta il ruolo di Lola La Valenciana; e nel settembre dello stesso anno \u00e8 la protagonista del film \"Dioses y perros\", serie tratta da un libro di Jes\u00fas Martinez, dove recita al fianco di vicino a Hugo Silva.\nA ottobre e novembre 2013 partecipa alla corsa solidale \"Kenzo Run\" insieme alla collega de \"Il segreto\", Sandra Cervera e nel calendario solidale di Huesca Down.\nA ottobre del 2013, viene scelta da Antena 3 per interpretare la protagonista della nuova serie \"Senza identit\u00e0\" (\"Sin identidad\"), girata nel dicembre dello stesso anno e andata in onda nel maggio del 2014, dove interpreta Mar\u00eda Fuentes, una giovane avvocatessa molto ricca che, dopo aver scoperto di essere stata rapita da piccola, decide di indagare sul suo passato.\nNel 2014 ha recitato nella prima stagione della miniserie \"V\u00edctor Ros\" in onda su La 1, al fianco di Carles Francino ed Esmeralda Moya.\nNel 2015 viene scelta per interpretare, accanto a Raoul Bova, il ruolo di Samira in \"Fuoco amico TF45 - Eroe per amore\", che va in onda da marzo 2016 su Canale 5.\nNel 2016 \u00e8 inoltre giudice del talent show \"Piccoli giganti\" condotto da Bel\u00e9n Rodr\u00edguez.\nNel dicembre del 2016, \u00e8 stata annunciata la sua interpretazione nella serie \"L'ambasciata\" (\"La embajada\"), dove ha interpretato Sara Domingo, fin dalla sua prima nell'aprile 2016. Nel suo primo episodio ha raccolto pi\u00f9 di quattro milioni di telespettatori.\nAd aprile 2017 viene confermata la sua partecipazione a \"Velvet Collection\" \"(Velvet Colecci\u00f3n)\" su Movistar+, lo spin-off della serie \"Velvet\" su Antena 3. Come confermato, si unir\u00e0 alle riprese dopo aver dato alla luce il suo primo figlio e condivider\u00e0 un cast con attori e attrici della statura di Imanol Arias, Aitana S\u00e1nchez-Gij\u00f3n, Adri\u00e1n Lastra, Marta Torn\u00e9, M\u00f3nica Cruz, Andrea Duro e Marta Hazas, tra gli altri. Nel giugno 2017 ha presentato in anteprima la commedia \"Se\u00f1or, dame paciencia\", un film con Jordi S\u00e1nchez con cui condivide il cast con Eduardo Casanova, Silvia Alonso e David Guapo.\nNel 2019 ha presentato la serie \"La caccia\" per la prima stagione dove interpreta il ruolo di Sara Campos, come protagonista al fianco di Alain Hern\u00e1ndez e Francis Lorenzo. Nel 2021 ha ripetuto il ruolo di Sara Campos per la seconda stagione.\nNel 2019 recita nella serie italo-spagnola \"Lontano da te\", dove ha interpretato il ruolo di Candela Montero, trasmessa anche in Spagna nel 2020 da Telecinco.\nNel 2020 ha firmato per \u00c1lex de la Iglesia per recitare nella serie di \"30 monedas\" prodotta da HBO Espa\u00f1a, insieme a Macarena G\u00f3mez, Miguel \u00c1ngel Silvestre ed Eduard Fern\u00e1ndez. La sua interpretazione nella serie ha ottenuto recensioni molto positive, essendo stata nominata ai Feroz Awards come migliore attrice protagonista di una serie.\nNel 2022 ha interpretato il ruolo di Emma nella serie di Netflix \"Si lo hubiera sabido\". Nello stesso anno ha interpretato il ruolo di Nagore nel film \"La vida padre\" diretto da Joaqu\u00edn Maz\u00f3n.\nVita privata.\nDal 2013 \u00e8 legata sentimentalmente con Gorka Ort\u00fazar, biologo di professione e dalla quale ha avuto il suo primo figlio, K\u00e1el, nell'aprile 2017.\nDoppiatrici italiane.\nNelle versioni in italiano dei suoi film e delle sue serie TV, Megan Montaner \u00e8 stata doppiata da:"}
{"id": "4614862", "revid": "599013", "url": "https://it.wikipedia.org/wiki?curid=4614862", "title": "Harry Buck", "text": "Carriera.\nNazionale.\nVenne convocato nella Nazionale britannica che disput\u00f2 i Giochi olimpici del 1920 ma non disput\u00f2 neanche una partita."}
{"id": "4614863", "revid": "617444", "url": "https://it.wikipedia.org/wiki?curid=4614863", "title": "Duomo di Aquisgrana", "text": ""}
{"id": "4614867", "revid": "263989", "url": "https://it.wikipedia.org/wiki?curid=4614867", "title": "NHL 2012-2013", "text": ""}
{"id": "4614868", "revid": "263989", "url": "https://it.wikipedia.org/wiki?curid=4614868", "title": "NHL 2011-2012", "text": ""}
{"id": "4614869", "revid": "263989", "url": "https://it.wikipedia.org/wiki?curid=4614869", "title": "NHL 2010-2011", "text": ""}
{"id": "4614870", "revid": "617444", "url": "https://it.wikipedia.org/wiki?curid=4614870", "title": "Duomo di Augusta", "text": ""}
{"id": "4614871", "revid": "263989", "url": "https://it.wikipedia.org/wiki?curid=4614871", "title": "NHL 2009-2010", "text": ""}
{"id": "4614873", "revid": "263989", "url": "https://it.wikipedia.org/wiki?curid=4614873", "title": "NHL 2004-2005", "text": ""}
{"id": "4614874", "revid": "263989", "url": "https://it.wikipedia.org/wiki?curid=4614874", "title": "NHL 2003-2004", "text": ""}
{"id": "4614875", "revid": "263989", "url": "https://it.wikipedia.org/wiki?curid=4614875", "title": "NHL 2002-2003", "text": ""}
{"id": "4614876", "revid": "263989", "url": "https://it.wikipedia.org/wiki?curid=4614876", "title": "NHL 2001-2002", "text": ""}
{"id": "4614877", "revid": "263989", "url": "https://it.wikipedia.org/wiki?curid=4614877", "title": "NHL 2000-2001", "text": ""}
{"id": "4614880", "revid": "117373584", "url": "https://it.wikipedia.org/wiki?curid=4614880", "title": "Baronia di Inici", "text": ""}
{"id": "4614881", "revid": "767487", "url": "https://it.wikipedia.org/wiki?curid=4614881", "title": "La foresta di Windsor", "text": "La foresta di Windsor (\"Windsor Forest\") \u00e8 un poema di Alexander Pope pubblicato nel 1713 e appartenente al filone della cosiddetta poesia topografica."}
{"id": "4614883", "revid": "874603", "url": "https://it.wikipedia.org/wiki?curid=4614883", "title": "Legge sulla bandiera e l'inno nazionale giapponese", "text": ""}
{"id": "4614885", "revid": "830939", "url": "https://it.wikipedia.org/wiki?curid=4614885", "title": "Walter Bradford Cannon", "text": "Docente di fisiologia all'universit\u00e0 di Harvard dal 1906 al 1942, \u00e8 ricordato come studioso dell'attivit\u00e0 motoria gastrointestinale, sulla quale pubblic\u00f2 nel 1911 \"I Fattori Meccanici della digestione\", ma soprattutto come padre della psicosomatica.\nNel 1930 tenne una serie di conferenze alla Sorbona raccolte nel libro \"La saggezza del corpo\" (tr. it. 1956).\nCannon ipotizz\u00f2 l'esistenza di un \"centro emotivo\" sito nell'ipotalamo e comp\u00ec molti esperimenti con cavie animali per verificare questa sua teoria. \nCannon fu anche il primo teorico della reazione di attacco o fuga."}
{"id": "4614889", "revid": "1543377", "url": "https://it.wikipedia.org/wiki?curid=4614889", "title": "Governatori del Nuovo Galles del Sud", "text": "Il governatore del Nuovo Galles del Sud \u00e8 il rappresentante per lo Stato australiano del Nuovo Galles del Sud del capo di stato Elisabetta II, regina dell'Australia.\nStoria.\nIl governatore del Nuovo Galles del sud \u00e8 la pi\u00f9 antica carica costituzionale dell'Australia. Il capitano Arthur Phillip fu il primo a rivestire tale carica dal 7 febbraio 1788, quando fu ufficialmente fondata la colonia del Nuovo Galles del Sud, la prima colonia britannica in Australia. I primi governatori mantennero un potere quasi autocratico, a causa della distanza con la Gran Bretagna e la povert\u00e0 delle infrastrutture di quel periodo, fino a quando nel 1824 fu costituito il Parlamento del Nuovo Galles del Sud fu stabilito.\nIn accordo con il sistema Westminster di governo parlamentare, il governatore agisce solo su Consiglio del primo ministro."}
{"id": "4614894", "revid": "729019", "url": "https://it.wikipedia.org/wiki?curid=4614894", "title": "Ho-204", "text": "L'Ho-204 era un cannone automatico aeronautico Giapponese che vide un utilizzo limitato durante la seconda guerra mondiale. Fu usato come armamento difensivo nel bombardiere Ki-46-III e come arma primaria montata sul muso di alcuni velivoli antibombardiere sperimentali."}
{"id": "4614895", "revid": "298229", "url": "https://it.wikipedia.org/wiki?curid=4614895", "title": "Gabriel Mboa", "text": ""}
{"id": "4614899", "revid": "1123126", "url": "https://it.wikipedia.org/wiki?curid=4614899", "title": "Cattedrale di Zagabria", "text": "La cattedrale di Zagabria () \u00e8 una cattedrale cattolica di Zagabria, in Croazia. Dedicata all'Assunzione di Maria ed ai due re Stefano I e Ladislao I, la chiesa rappresenta l'edificio di culto pi\u00f9 alto del paese. Costruita originariamente in epoca medievale, la cattedrale custodisce un tesoro d'inestimabile valore con oggetti risalenti dall'XI al XIX secolo. In essa riposano le spoglie di numerosi protagonisti della storia croata.\nStoria e descrizione.\nLa costruzione della cattedrale ebbe inizio nel 1093. L'edificio fu completato nel 1217 e venne consacrato dal re Andrea II. Nel 1242, nel corso dell'invasione mongola dell'Europa orientale, la cattedrale fu distrutta dagli invasori. Qualche anno dopo il vescovo Timoteo (1263 - 1287) decise di far costruire una nuova cattedrale sulle rovine di quella distrutta. Il nuovo edificio fu dedicato al re ungherese Stefano I.\nAlla fine del XV secolo le armate dell'Impero ottomano invasero la Croazia e la Bosnia. Fu quindi deciso di costruire delle mura di fortificazione, alcune delle quali sono ancora intatte. Nel XVII secolo fu eretta una torre di guardia fortificata in stile rinascimentale, utilizzata come punto di osservazione militare al fine di contrastare la minaccia ottomana. La torre prese il nome di \"Torre Bakac\", in onore dell'allora arcivescovo di Esztergom Toma Bakac.\nLa cattedrale venne seriamente danneggiata dal terremoto di Zagabria del 1880. La navata principale croll\u00f2 e la torre fu danneggiata irreparabilmente. Il restauro della cattedrale in stile neogotico fu condotto da Hermann Boll\u00e9. L'attuale fisionomia dell'edificio risale a quel periodo. Durante il restauro due grandi guglie di 108 metri furono erette sul lato occidentale della struttura. Entrambe le guglie sono attualmente sottoposte a lavori di manutenzione, parte di un restauro complessivo della cattedrale. La chiesa \u00e8 esternamente lunga 77 metri e larga 48,20 metri. La sua superficie interna \u00e8 pari a 1.671 m\u00b2 e pu\u00f2 accogliere fino ad un massimo di 5.000 persone.\nAll'interno della cattedrale sono custodite le spoglie mortali del Beato Alojzije Stepinac. Un rilievo che lo raffigura insieme a Cristo, opera dello scultore Ivan Me\u0161trovi\u0107, \u00e8 presente nell'edificio. La cattedrale \u00e8 raffigurata sul retro delle banconote da 1000 kuna emesse nel 1993. Nel 1994 l'allora papa Giovanni Paolo II, in visita al paese, celebr\u00f2 la preghiera dei Vespri nella cattedrale della capitale croata, e ugualmente fece il suo successore Benedetto XVI nel 2011.\nLa cattedrale \u00e8 stata danneggiata durante il terremoto di Zagabria del 2020."}
{"id": "4614900", "revid": "339392", "url": "https://it.wikipedia.org/wiki?curid=4614900", "title": "Unione Comunisti Italiani (marxisti-leninisti)", "text": ""}
{"id": "4614913", "revid": "599013", "url": "https://it.wikipedia.org/wiki?curid=4614913", "title": "Charlie Bunyan", "text": "Biografia.\n\u00c8 figlio di Charles Bunyan (calciatore di fine Ottocento e allenatore dei primi del Novecento) e fratello di Maurice Bunyan (calciatore degli anni dieci e degli anni venti).\nCarriera.\nClub.\nNel 1912 si aggiudica col Racing Bruxelles la prima edizione della Coppa del Belgio. Dopo un anno al Gent, nel 1913 torna al Racing con cui gioca fino al 1920, anno in cui si trasferisce al Chelsea dove chiude la carriera due anni dopo a trent'anni.\nNazionale.\nVenne convocato nella nazionale britannica che disput\u00f2 i Giochi olimpici del 1920 ma non disput\u00f2 neanche una partita."}
{"id": "4614914", "revid": "205250", "url": "https://it.wikipedia.org/wiki?curid=4614914", "title": "Francis Casadesus", "text": "Nel 1882 divenne violinista del Th\u00e9\u00e2tre des Nations e nel 1914 scrisse la sua prima opera, \"Cachapr\u00e8s\", cui segu\u00ec \"La canzone di Parigi\" nel 1928.\nNel 1921 fond\u00f2 il \"Conservatorio Americano di Fontainebleau\"."}
{"id": "4614928", "revid": "1865773", "url": "https://it.wikipedia.org/wiki?curid=4614928", "title": "Grattacieli pi\u00f9 alti del Portogallo", "text": "Questa lista contiene gli edifici portoghesi di altezza superiore a 100 metri."}
{"id": "4614930", "revid": "599013", "url": "https://it.wikipedia.org/wiki?curid=4614930", "title": "H.A. Hambleton", "text": "Carriera.\nNazionale.\nVenne convocato nella Nazionale britannica che disput\u00f2 i Giochi olimpici del 1920 ma non disput\u00f2 neanche una partita."}
{"id": "4614932", "revid": "446353", "url": "https://it.wikipedia.org/wiki?curid=4614932", "title": "Cape of Good Hope Station", "text": "La Cape of Good Hope Station era una delle divisioni geografiche in cui la Royal Navy divise le proprie unit\u00e0 in tutto il mondo. \nFondata nel 1857, la stazione copriva la parte meridionale dell'Oceano Atlantico. Il 17 gennaio 1865 venne unita alla East Indies Station per formare la \"East Indies and Cape of Good Hope Station\". Tuttavia, la stazione fu ricostituita il 29 luglio 1867. Le responsabilit\u00e0 della flotta non implicavano rivendicazioni territoriali, mentre il suo compito sarebbe stato quello di proteggere attivamente gli interessi commerciali della Gran Bretagna nella zona. Nel 1870 assorb\u00ec l'ex West Africa Squadron. La Cape of Good Hope Station venne amalgamata nella South Atlantic Station nel 1939.\nComandanti in capo.\nLista dei Comandanti in Capo: \n&lt;br&gt;\n' ' Comandante in capo, stazione di Africa ' '"}
{"id": "4614933", "revid": "125890807", "url": "https://it.wikipedia.org/wiki?curid=4614933", "title": "Cassio Severo", "text": "Biografia.\nBen noto ai contemporanei per i suoi scritti dalle idee repubblicane, fu protagonista del processo contro Nonio Asprenate, amico intimo di Augusto. Per questi motivi nel 9 a.C. fu relegato a Creta, dove continu\u00f2 a scrivere libelli contro il principato. Nel 24 Tiberio trasform\u00f2 la sua \"relegatio\" in esilio, che comportava la confisca dei beni e venne trasferito a Serifo, nelle Cicladi, dove mor\u00ec nella miseria pi\u00f9 assoluta. "}
{"id": "4614937", "revid": "767487", "url": "https://it.wikipedia.org/wiki?curid=4614937", "title": "Wesley Harding", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione."}
{"id": "4614938", "revid": "827882", "url": "https://it.wikipedia.org/wiki?curid=4614938", "title": "Lewis Casson", "text": "Era sposato con Dame Sybil Thorndike, una delle leggende del teatro britannico.\nAttore dal 1903, divenne noto anche in America. Celebre interprete di tragedie, \u00e8 noto per aver ridimensionato il teatro shakesperiano. Lavor\u00f2 anche per il cinema e la televisione.\nUltimi anni e morte.\nPrese parte a tourn\u00e9e internazionali insieme alla moglie, continuando a lavorare fino al 1968, quando apparve per l'ultima volta in \"Night Must Fall\" di Emlyn Williams. Mor\u00ec a Londra, al Nuffield Nursing Home il 16 maggio 1969, all'et\u00e0 di 93 anni. La moglie mor\u00ec sette anni dopo, nel 1976."}
{"id": "4614942", "revid": "60104775", "url": "https://it.wikipedia.org/wiki?curid=4614942", "title": "Pitone moluro", "text": ""}
{"id": "4614943", "revid": "84184", "url": "https://it.wikipedia.org/wiki?curid=4614943", "title": "Bruno Castiglioni", "text": "Fratello maggiore dell'alpinista Ettore Castiglioni, \u00e8 noto per i suoi studi di glaciologia sulle Alpi, incentrati sulle Pale di San Martino. Dal 1936 \u00e8 stato docente all'universit\u00e0 di Messina e dal 1938 all'universit\u00e0 di Pavia.\nHa partecipato alla prima guerra mondiale nel corpo degli alpini e alla seconda in Albania col grado di capitano. Il 26 aprile del 1945 fu ferito mentre parlamentava con una compagnia tedesca che proseguiva le ostilit\u00e0 nonostante l'armistizio; mor\u00ec il giorno successivo all'ospedale di Pavia.\nSuo figlio Giovanni Battista Castiglioni \u00e8 stato anch'egli un geografo."}
{"id": "4614945", "revid": "84698072", "url": "https://it.wikipedia.org/wiki?curid=4614945", "title": "Grattacieli pi\u00f9 alti della Danimarca", "text": "Questa lista mostra tutti gli edifici danesi di altezza superiore a 70 metri. Dal 1976 l'edificio pi\u00f9 alto della Danimarca \u00e8 l'Herlev Hospital di 120m."}
{"id": "4614946", "revid": "830939", "url": "https://it.wikipedia.org/wiki?curid=4614946", "title": "Giovanni Battista Castiglioni", "text": "Figlio di Bruno Castiglioni, \u00e8 stato docente all'universit\u00e0 di Catania nel 1965 e successivamente nelle facolt\u00e0 di Lettere e di Scienze Matematiche Fisiche e Naturali dell'universit\u00e0 di Padova, dove ha insegnato sino al 2001. Geografo fisico, \u00e8 ricordato per i suoi studi sulle Alpi e sul dissesto idrogeologico italiano."}
{"id": "4614949", "revid": "729019", "url": "https://it.wikipedia.org/wiki?curid=4614949", "title": "Grattacieli pi\u00f9 alti della Romania", "text": "In questa lista son o presenti gli edifici pi\u00f9 alti della Romania."}
{"id": "4614950", "revid": "830939", "url": "https://it.wikipedia.org/wiki?curid=4614950", "title": "Manlio Castiglioni", "text": "Cartografo dal 1940 al 1968, \u00e8 noto per la sua opera \"Europa e mondo attraverso due guerre\" (1943)."}
{"id": "4614951", "revid": "123070299", "url": "https://it.wikipedia.org/wiki?curid=4614951", "title": "Megan Charpentier", "text": "\u00c8 nota per il ruolo di Victoria nell'horror del 2013, \"La madre\" e per il ruolo della Regina Rossa in \"\"."}
{"id": "4614954", "revid": "287204", "url": "https://it.wikipedia.org/wiki?curid=4614954", "title": "Associazione Sportiva Bari 1956-1957", "text": "Questa pagina raccoglie le informazioni riguardanti l'Associazione Sportiva Bari nelle competizioni ufficiali della stagione 1956-1957.\nStagione.\nNella stagione 1956-1957 il Bari disput\u00f2 l'ottavo campionato di Serie B della sua storia.\nOrganigramma societario.\nArea direttiva\nArea tecnica\nArea sanitaria"}
{"id": "4614955", "revid": "93556", "url": "https://it.wikipedia.org/wiki?curid=4614955", "title": "Grattacieli pi\u00f9 alti d'Estonia", "text": "I grattacieli pi\u00f9 alti dell'Estonia pi\u00f9 alti di 70m."}
{"id": "4614965", "revid": "729019", "url": "https://it.wikipedia.org/wiki?curid=4614965", "title": "Isola di Men'\u0161ikov", "text": "L'isola di Men'\u0161ikov () \u00e8 un'isola che si trova nel Mare di Ochotsk, nell'Estremo Oriente russo, a 44\u00a0km dalla terraferma a nord-est di Capo Muhtelja. \nLa lunghezza dell'isola \u00e8 di 5,5\u00a0km, con una larghezza massima di 1\u00a0km. Il punto pi\u00f9 alto raggiunge i 370\u00a0m.\nL'isola fu scoperta nel 1847 nella spedizione al comando del capitano di corvetta B. Poplonskij."}
{"id": "4614966", "revid": "89688", "url": "https://it.wikipedia.org/wiki?curid=4614966", "title": "Star Driver", "text": ""}
{"id": "4614967", "revid": "1305772", "url": "https://it.wikipedia.org/wiki?curid=4614967", "title": "Grattacieli pi\u00f9 alti degli Emirati Arabi Uniti", "text": "Negli Emirati Arabi si trovano parecchi grattacieli di notevole altezza tra cui, dal 2010, il grattacielo pi\u00f9 alto del mondo: il Burj Khalifa di Dubai.\nEdifici pi\u00f9 Alti.\nQuesto elenco, comprende i grattacieli degli Emirati Arabi Uniti di almeno 200 metri di altezza, sulla base della misura standard di altezza."}
{"id": "4614970", "revid": "729019", "url": "https://it.wikipedia.org/wiki?curid=4614970", "title": "Ho-203", "text": "L'Ho-203 era un cannone aeronautico automatico Giapponese che vide un uso considerevole durante la Seconda guerra mondiale. Funzionava con un meccanismo di lungo rinculo (per cui la sua cadenza di tiro \u00e8 relativamente basso in confronto ad altri cannoni dello stesso calibro, per esempio l'Ho-204) ed era dotato di un caricatore a nastro con 15 colpi.\nFu montato sul muso del Ki-45, il caccia pesante antibombardiere dell'aviazione militare giapponese, e nella versione \"III-KAI\" del Ki-46 come cannone dorsale con orientazione frontale, analogamente al \"Schr\u00e4ge Musik\" adottato su alcuni caccia pesanti della Luftwaffe."}
{"id": "4614977", "revid": "709565", "url": "https://it.wikipedia.org/wiki?curid=4614977", "title": "HMS St George", "text": ""}
{"id": "4614984", "revid": "767487", "url": "https://it.wikipedia.org/wiki?curid=4614984", "title": "Modibo Niakat\u00e9", "text": ""}
{"id": "4614992", "revid": "126257", "url": "https://it.wikipedia.org/wiki?curid=4614992", "title": "Mr. Fantasy", "text": "Mr. Fantasy \u00e8 l'album di esordio del gruppo musicale inglese dei Traffic, uscito nel 1967. Alla registrazione parteciparono Jim Capaldi, Steve Winwood, Chris Wood e Dave Mason; tuttavia quest'ultimo lascia la \"band\" prima della pubblicazione. L'album arriva alla sedicesima posizione del \"Official Albums Chart\", e all'88\u00ba nella classifica americana del \"Billboard\".\nGeneralit\u00e0.\nIl sitar, ampiamente caratterizzante questo periodo dei Traffic viene usato nel singolo \"Paper Sun\" e in \"Utterly Simple\".\nLa prima versione statunitense dell'album prodotta per la \"United Artists Records\" era intitolata \"Heaven Is In Your Mind\" nella cui copertina apparivano tutti i membri del gruppo, eccetto Dave Mason. Il titolo venne rapidamente mutato in \"Mr. Fantasy\", ma la nuova copertina rimase fino a che la Island Records non venne a ripubblicare la versione britannica verso la fine degli anni '70. Sia quella statunitense sia quella britannica vennero pubblicate con diversi missaggi stereo e mono. In particolare, una canzone, \"Giving to You\", usc\u00ec in tre versioni differenti, con le diverse versioni di mixaggio mono e stereo rispetto a quella inglese, oltre al fatto che il lato B della versione britannica successivamente verr\u00e0 incluso nell'LP mono statunitense. In particolare il lato B comprende testi cantati da Winwood nell'introduzione non presenti in nessun'altra versione. \nLa colonna sonora del film \"Girando intorno al cespuglio di more\" (\"Here We Go Round the Mulberry Bush\") contiene una registrazione di \"Utterly Simple\" diversa da quella dell'album.\nNella maggior parte delle canzoni della versione originale statunitense viene aggiunta una piccola sequenza del singolo \"Here We Go Round The Mulberry Bush\". Questo LP, d'altra parte, contiene tre canzoni tratte dai singoli britannici (\"Paper Sun\", \"Hole In My Shoe\" e \"Smiling Phases\"), con la cancellazione di due di Dave Mason: \"Hope I Never Find Me There\" e \"Utterly Simple\". Il brano finale nell'album statunitense, \"We're A Fade, You Missed This\", \u00e8 in effetti il finale della versione per intero di \"Paper Sun\".\nIl tecnico del suono Eddie Kramer, alla domanda su cosa egli ricordasse con pi\u00f9 piacere della sua carriera, rispose: \"la registrazione di \"Dear Mr Fantasy\", all'una del mattino nel novembre del 1967.\"\nAccoglienza.\nIl \"Rolling Stone\" diede una recensione pi\u00f9 che positiva alla distribuzione statunitense, definendola \"un album che, sebbene necessitasse di unitariet\u00e0 (ottenibile facilmente con il tempo), \u00e8 uno dei migliori prodotti dai gruppi contemporanei\". Venivano cos\u00ec elogiate le qualit\u00e0 vocali di Steve Winwood (\"probabilmente la migliore voce blues della sua generazione\") e i testi di Jim Capaldi. Sostenendo inoltre che \"i punti pi\u00f9 forti di questo album si trovano laddove gli elementi dell'insolito stile dei Traffic e quello rock-blues di Winwood sono opportunamente combinati\", e comunque i contributi di Mason sono giudicati di per s\u00e9 sufficientemente buoni. La recensione rimase famosa per il fatto che conteneva molti errori grossolani, come quello di asserire che Chris Wood fosse il bassista dei Traffic e che quella di Dave Mason fosse la voce solista incisa in \"Paper Sun\".\nLa recensione retrospettiva di \"AllMusic\", anch'essa positiva, definisce la musica dei Traffic \"eclettica, laddove vengono a combinarsi il background del folclore britannico con il gusto degli stili comico e \"dance hall\" di \"Sgt. Pepper\", della musica indiana e dell'improvvisazione blues-rock\".\nVersioni.\nCi sono quattro diverse versioni dell'album, se si considerano sia i brani di quelle statunitensi e britanniche sia quelle mono e stereo. Il tutto \u00e8 stato ripubblicato su CD. La versione stereo britannica del 1999 ha in pi\u00f9 brani mono dell'album statunitense. Nel 2000 la versione stereo statunitense venne ripubblicata su CD con il suo titolo originale \"Heaven Is In Your Mind\" oltre ad altri brani stereo. Lo stesso anno venne distribuita negli Stati Uniti la versione mono britannica di \"Mr Fantasy\" insieme con altre composizioni mono.\n\"Coloured Rain\" su \"Mr. Fantasy\" appare letteralmente scritto \"Colored Rain\" nell'album \"Love Is\" di Eric Burdon &amp; The New Animals. Alla canzone viene concesso un esteso arrangiamento, comprendente un assolo di Andy Summers di circa 4 minuti e 15 secondi, oltre un minuto pi\u00f9 lungo dell'intero brano dei Traffic. Onde assicurare che finisse nel punto esatto, Zoot Money porta il conto durante l'assolo, indicandogli l'uscita alla 189\u00aa battuta. Nel 1967 venne riproposta da The Hassles, nel 1968 da Al Kooper (nell'album \"I Stand Alone\") e nel 1970 da Slade."}
{"id": "4614999", "revid": "767487", "url": "https://it.wikipedia.org/wiki?curid=4614999", "title": "Kenneth Hegan", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione."}
{"id": "4615002", "revid": "599013", "url": "https://it.wikipedia.org/wiki?curid=4615002", "title": "Serena Bugani", "text": "Biografia.\nNata a Bologna, ma originaria di Castel Guelfo di Bologna, il suo attrezzo preferito era corpo libero, anche se i suoi risultati migliori sono stati quelli ottenuti a volteggio; le parallele asimmetriche erano invece l'attrezzo che meno amava.\nCarriera sportiva.\nGli esordi: Biancoverde Imola.\nSerena ha cominciato a praticare ginnastica artistica all'et\u00e0 di 8 anni presso la societ\u00e0 Biancoverde Imola. Pochi mesi dopo \u00e8 passata alla categoria preagonistica, e nello stesso anno ha cominciato a gareggiare. Nel periodo della scuola media, per tre volte a settimana usciva anticipatamente da scuola, grazie ad un permesso, per potersi allenare con Giacomo Zuffa: i genitori sostengono che la possibilit\u00e0 di Serena di riuscire ad allenarsi ad alto livello sia stata dovuta alla sensibilit\u00e0 del dirigente scolastico, che le diede il permesso per potere uscire da scuola.\nNel 2006 \u00e8 diventata campionessa regionale di categoria Allievi, e nello stesso anno si \u00e8 classificata al 9\u00ba posto a livello nazionale. Questi successi l'hanno fatta risaltare agli occhi dei selezionatori della nazionale, che l'hanno convocata ad alcuni collegiali nel 2007 tra cui il pi\u00f9 importante in quella fascia di et\u00e0 : il collegiale europeo UEG a Tirrenia? Nel 2009 \u00e8 diventata campionessa regionale Allieve di 4\u00ba livello, oltre che campionessa Under 13 con la squadra Biancoverde; infine, \u00e8 stata convocata all'incontro internazionale \"Hamburg Gymnastics\" con la nazionale.\nNel 2010 passa nella prima squadra della Biancoverde, ottenendo il 5\u00ba posto in serie A2, oltre al titolo regionale categoria Junior; nel mese di giugno 2010, insieme alle compagne Enus Mariani, Elisa Meneghini, Lara Mori e Martina Rizzelli, partecipa ad un quadrangolare a Tolone con Germania, Svizzera e Francia. Con uno stacco di dieci punti dalla seconda classificata (153.400) e di venti punti dalla terza (143.500), l'Italia vince il concorso a squadre con 163.550 punti; Serena esegue uno Yourchenko con doppio avvitamento al volteggio (il salto di maggior valore presentato da Carlotta Giovannini alle Olimpiadi di Pechino), ottenendo 15,10 punti, il punteggio pi\u00f9 alto della giornata: si classifica seconda, e dagli addetti ai lavori viene vista come l'erede della conterranea Giovannini, campionessa continentale e finalista olimpica al volteggio.\n2011-2012: Serie B a Cesena.\nNel febbraio 2011 \u00e8 passata alla U.S. \"Renato Serra\", di Cesena; a luglio 2011 le \u00e8 stato diagnosticato un distacco della cartilagine all'inserzione dell'epitroclea al gomito destro; sebbene Serena abbia portato la societ\u00e0 a vincere la fase interregionale di Serie B e promozione in serie A 2, la scelta di spostarsi a Cesena non le ha dato per\u00f2 i frutti desiderati: nel luglio 2012 decide di operarsi al gomito e, in vista della riabilitazione si rivolge ad Enrico Casella, della Brixia Brescia, per gestire il recupero funzionale e valutando poi di restare a Brescia.\n2013: Serie A e Assoluti.\nNel 2013 Serena partecipa al campionato di Serie A1 con la Brixia Brescia.\nA marzo partecipa al Trofeo Citt\u00e0 di Jesolo, come componente di una squadra \"sperimentale\" della Nazionale italiana (composta anche da Adriana Crisci, Martine Buro, Arianna Rocca, Giulia Leni e Giulia Paglia), che si classifica al quarto posto (208.650 punti); Serena non compete alle parallele, ma solo al volteggio (13.850), alla trave (12.550) e al corpo libero (13.250).\nInfine ottiene il secondo posto al Volteggio nei campionati assoluti di Ancona: dopo il paio d'anni d'infortuni precedente, ha concluso la qualifica con il punteggio migliore, conquistando la finale del giorno dopo, e piazzandosi poi a 0,12 punti di distacco da Arianna Rocca.\n2014.\nL'8 marzo 2014, a Torino, fa il suo debutto nella seconda tappa della stagione di Serie A, gareggiando al volteggio (14,200 punti) ed al corpo libero (12,500). Si laurea infine Campionessa italiana della massima serie con la sua squadra Brixia Brescia.\nIn primavera si infortuna alla caviglia (frattura del malleolo tibiale), dovendo subire un ennesimo intervento, che non si riveler\u00e0 l'ultimo, a dicembre il secondo intervento sempre sulla stessa caviglia.\nIl 19 agosto 2014 comunica la decisione di abbandonare l'attivit\u00e0 sportiva."}
{"id": "4615005", "revid": "599013", "url": "https://it.wikipedia.org/wiki?curid=4615005", "title": "C.R. Julian", "text": "Carriera.\nNazionale.\nVenne convocato nella Nazionale britannica che disput\u00f2 i Giochi olimpici del 1920 ma disput\u00f2 neanche una partita."}
{"id": "4615006", "revid": "729019", "url": "https://it.wikipedia.org/wiki?curid=4615006", "title": "Oskar Kummetz", "text": "Biografia.\nSeconda guerra mondiale.\nDurante la campagna di Norvegia diresse l'attacco contro il porto di Oslo; era al comando del \"Marine Gruppe 5\", formato dagli incrociatori pesanti \"Bl\u00fccher\" e \"L\u00fctzow\", dall'incrociatore leggero \"Emden\", da tre torpediniere, otto dragamine, baleniere, cisterne e cinque piroscafi. Per sbarcare ed occupare il porto e la citt\u00e0 sul \"Bl\u00fccher\" erano imbarcati anche 800 soldati della \"163. Infanterie Division\" sotto il comando del generale Erwin Engelbrecht; inoltre vi erano alcuni funzionari incaricati di istituire un governo d'occupazione.\nAlla mezzanotte del 9 aprile 1940, il \"Bl\u00fccher\" si present\u00f2 all'imbocco dell'Oslofjord, il fiordo che conduceva ad Oslo; qui, la squadra tedesca incontr\u00f2 una piccola nave pattuglia norvegese, la \"Pol III\", che venne subito affondata. Poco dopo, altre navi norvegesi avvistarono la squadra tedesca e diedero l'allarme, mentre alcune batterie costiere scambiavano colpi con il \"Bl\u00fccher\" e le sue navi appoggio. Nonostante l'elemento sorpresa fosse ormai svanito, Kummetz continu\u00f2 a risalire il fiordo sempre pi\u00f9 stretto e a velocit\u00e0 ridotta, mentre il sole stava sorgendo e la nebbia si dissolveva. Alle 4:40 le navi tedesche arrivarono in vista del punto pi\u00f9 stretto del fiordo, dove sul piccolo isolotto di Kaholmen sorgeva la vecchia fortezza di Oscarsborg. Alle 5:21, da una distanza di 1.700 metri, la fortezza apr\u00ec il fuoco sul \"Bl\u00fccher\" con tre cannoni da 280\u00a0mm: il primo colpo centr\u00f2 la direzione di tiro contraereo dell'incrociatore, che rispose al fuoco in maniera disordinata con i pezzi da 105\u00a0mm; un secondo proiettile colp\u00ec l'hangar degli idrovolanti a mezzanave causando un principio di incendio, mentre un terzo colpo centrava la timoneria. Dalla terraferma ad est si un\u00ec al fuoco la batteria costiera norvegese Dr\u00f6bak, che sparando da una distanza di soli 600 metri colp\u00ec il \"Bl\u00fccher\" con una ventina di proiettili da 150\u00a0mm; poco dopo, l'incrociatore venne colpito anche da due siluri lanciati da una batteria disposta sull'isola di H\u00e5\u00f6y. Ormai ingovernabile e avvolto dagli incendi, il \"Bl\u00fccher\" continu\u00f2 a procedere verso nord ad una velocit\u00e0 di 15 nodi; postosi fuori dalla portata dei cannoni norvegesi, cal\u00f2 l'ancora mentre l'equipaggio cercava disperatamente di spegnere gli incendi a bordo. Le fiamme, propagatesi dall'hangar, impedivano le comunicazioni tra la parte anteriore e quella posteriore dell'incrociatore, per poi raggiungere il deposito delle munizioni da 105\u00a0mm, provocando un'esplosione devastante e lo sbandamento della nave. L'ordine di abbandonare la nave venne dato alle 7:00: marinai e soldati si lanciarono in acqua per raggiungere la vicina terraferma; venti minuti dopo, il \"Bl\u00fccher\" si capovolse e affond\u00f2, trascinando con s\u00e9 320 uomini tra equipaggio e passeggeri. L'ammiraglio fu tratto in salvo.\nNel dicembre 1942 Kummetz fu nominato comandante della divisione navale da battaglia, a capo di due incrociatori, l'\"Admiral Hipper\" e il \"L\u00fctzow\", e di alcune cacciatorpedoniere. Il 30 dicembre la divisione lasci\u00f2 l'Altafjord per attaccare il convoglio JW-51B che, partito dalla Scozia, era diretto a portare rifornimenti a Murmansk. Il giorno seguente si svolse lo scontro nel mare di Barents; gli attacchi tedeschi fallirono, l'\"Admiral Hipper\" fu danneggiato e il cacciatorpediniere \"Eckholdt\" fu affondato. A sua volta l'\"Hipper\" affond\u00f2 il cacciatorpediniere inglese \"Achates\".\nIn seguito Kummetz fu sostituito nella sua carica dal contrammiraglio Bey, ex comandante superiore dei cacciatorpediniere."}
{"id": "4615014", "revid": "648716", "url": "https://it.wikipedia.org/wiki?curid=4615014", "title": "Jim Covert", "text": " Nel 2020 \u00e8 stato introdotto nella Pro Football Hall of Fame.\nCarriera professionistica.\nCovert fu scelto dai Chicago Bears come sesto assoluto del Draft NFL 1983. Divenne immediatamente titolare in una posizione cruciale come quella di tackle sinistro e ancor\u00f2 la offensive line dei Bears per tutti gli anni ottanta.\nL'attacco dei Bears pass\u00f2 dall'essere dal 26\u00ba della lega nel 1982 al sesto nel 1983. L'aggiunta di Covert nella formazione titolare dei Bears fece stabilire alla squadra diversi primate nelle corse negli anni successivi. Nel suo secondo anno nella lega, Covert fu nominato capitano dell'attacco dai suoi compagni di squadra, assieme al running back Walter Payton. Quell'anno fu inserito nella formazione ideale della stagione All-Pro da Sports Illustrated e classificato da molte pubblicazioni come uno dei migliori tackle della lega. Nella sua terza stagione fu inserito unanimemente nella formazione All-Pro, fu convocato per il Pro Bowl, e nominato miglior offensive lineman della NFC. Nel 1985, i Bears terminarono la stagione regolare con un record di 15-1, giungendo fino al Super Bowl XX, vinto per 46\u201310 sui New England Patriots.\nIn carriera, Jimbo fu convocato per due Pro Bowl nel 1985 e 1986, anno, quest'ultimo in cui fu anche premiato come offensive lineman dell'anno. Coi Bears vinse sei titoli di division e disput\u00f2 tre finali di conference. L'ultima sua stagione fu quella del 1990, dopo la quale si ritir\u00f2 per un infortunio alla schiena."}
{"id": "4615015", "revid": "686936", "url": "https://it.wikipedia.org/wiki?curid=4615015", "title": "Jimbo Covert", "text": ""}
{"id": "4615019", "revid": "729019", "url": "https://it.wikipedia.org/wiki?curid=4615019", "title": "Stazione di Elmas Aeroporto", "text": "La stazione di Elmas Aeroporto \u00e8 una fermata ferroviaria posta sulla linea Cagliari-Golfo Aranci, a servizio dell'aeroporto di Cagliari-Elmas. Oltre a collegare l'aeroporto del capoluogo sardo, \u00e8 impiegata nell'ambito del servizio ferroviario metropolitano di Cagliari.\nStoria.\nLa fermata \u00e8 stata attivata nel giugno 2013, con l'intento di collegare direttamente lo scalo aereo cagliaritano alla citt\u00e0, fino ad allora raggiungibile solamente con il trasporto su gomma, privato o pubblico tramite le navette dell'ARST. L'unico collegamento ferroviario presente nei dintorni dell'aeroporto era infatti quello con la stazione di Cagliari Elmas, che per\u00f2 \u00e8 situata all'interno del nucleo urbano dell'omonimo comune dell'hinterland, in prossimit\u00e0 di una delle estremit\u00e0 della pista dell'aeroporto ma distante dall'aerostazione.\nNel 2005 vennero stanziati i primi fondi dalla Regione Sardegna e dal CIPE e nel settembre 2009 venne aggiudicata la gara d'appalto. Tuttavia, seppur fissati per inizio 2010 i lavori non presero il via.. Serv\u00ec un'interrogazione parlamentare per svelare il motivo del ritardo: il Ministro delle Infrastrutture e dei Trasporti Roberto Castelli comunic\u00f2 infatti che si dovette procedere alla bonifica di tutto il terreno circostante, dato che l'area era in passato occupata dai capannoni dell'ex \"FAS (Ferriere Acciaierie Sarde)\".\nI lavori partirono nel 2010, e terminarono a inizio 2013. Il 5 giugno si tenne l'inaugurazione, mentre la fermata inizi\u00f2 ad essere servita dai treni con il cambio orario del successivo 9 giugno.\nStrutture e impianti.\nLa fermata \u00e8 situata alla progressiva chilometrica 6+610, ed \u00e8 dotata di due binari, entrambi di corsa, serviti da banchine. L'impianto \u00e8 privo di edifici specifici per l'attivit\u00e0 ferroviaria ed \u00e8 impresenziato, la direzione del movimento \u00e8 infatti gestita in remoto dal DCO di Cagliari.\nMovimento.\nNella fermata di Elmas Aeroporto fermano tutti i treni regionali e regionali veloci in partenza o diretti alla stazione di Cagliari, relazioni espletate da Trenitalia. Tali treni permettono il collegamento con i vari centri raggiunti dalla Dorsale Sarda, oltre che con quelli del Sassarese e del Sulcis-Iglesiente, raggiunti rispettivamente tramite le diramazioni per Porto Torres, per Iglesias e per Carbonia.\nNello scalo effettuano fermata inoltre i convogli del servizio ferroviario metropolitano di Cagliari.\nServizi.\nL'impianto, gestito da Rete Ferroviaria Italiana, \u00e8 dotato di 2 banchine (con annesse pensiline e posti a sedere) poste in posizione periferica ai binari, collegate tra loro da un sottopassaggio con scale e rampe pedonali, prive di barriere architettoniche e con accesso per i disabili. A tal proposito l'accessibilit\u00e0 \u00e8 garantita sia ai disabili motori, che a quelli visivi e uditivi.\nLo scalo ferroviario, classificato commercialmente da RFI in categoria \"silver\", \u00e8 privo di una biglietteria, ma \u00e8 presente una emettitrice automatica di biglietti. L'area ferroviaria \u00e8 dotata inoltre di un impianto di videosorveglianza.\nInterscambi.\nLa fermata \u00e8 costruita a ridosso dell'aeroporto di Cagliari-Elmas: il collegamento con l'aerostazione \u00e8 assicurato da 2 tappeti mobili coperti (ciascuno di circa 70 metri), che uniscono il sottopassaggio della stazione con il piazzale antistante l'aeroporto, in prossimit\u00e0 del parcheggio multipiano. A disposizione dei viaggiatori anche un percorso pedonale all'aperto. "}
{"id": "4615021", "revid": "599013", "url": "https://it.wikipedia.org/wiki?curid=4615021", "title": "Frederick Nicholas", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione nella quale segn\u00f2 l'unico gol britannico."}
{"id": "4615026", "revid": "196390", "url": "https://it.wikipedia.org/wiki?curid=4615026", "title": "Aeroporto militare di Smolensk-Siewiernyj", "text": ""}
{"id": "4615043", "revid": "599013", "url": "https://it.wikipedia.org/wiki?curid=4615043", "title": "Herbert Prince", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione."}
{"id": "4615050", "revid": "767487", "url": "https://it.wikipedia.org/wiki?curid=4615050", "title": "Richard Sloley", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1920, disput\u00f2 l'unica partita giocata dalla sua Nazionale in quell'edizione."}
{"id": "4615055", "revid": "804", "url": "https://it.wikipedia.org/wiki?curid=4615055", "title": "Prosciutto Toscano", "text": ""}
{"id": "4615059", "revid": "1543377", "url": "https://it.wikipedia.org/wiki?curid=4615059", "title": "Dio \u00e8 morto (Fiorella Mannoia)", "text": "Dio \u00e8 morto \u00e8 un brano musicale di Fiorella Mannoia pubblicato il 26 ottobre 2007 come singolo estratto dall'album raccolta, uscito nel 2007, \"Canzoni nel tempo\".. \u00c8 una cover del brano \"Dio \u00e8 morto (se Dio muore, \u00e8 per tre giorni poi risorge)\", scritta nel 1967 da Francesco Guccini per i Nomadi."}
{"id": "4615061", "revid": "300067", "url": "https://it.wikipedia.org/wiki?curid=4615061", "title": "Tim Hardaway (1992)", "text": "Carriera.\nCollege.\nFiglio del 5 volte NBA All-Star Tim Hardaway Sr., ha frequentato la University of Michigan giocando per la squadra del college, i \"Wolverines\".\nNBA.\nDichiaratosi eleggibile per il Draft NBA 2013 il 17 aprile, viene scelto come 24\u00aa scelta assoluta dai New York Knicks. L'8 luglio la squadra newyorkese annuncia di aver raggiunto un accordo con Hardaway per un contratto di 6,1 milioni di dollari per 4 anni. Sceglie la maglia numero 5, la stessa che suo padre indossava nel suo anno da rookie.\nIl 14 febbraio 2014 prende parte all'NBA Rising Stars Challenge nella squadra di Chris Webber. Partendo dalla panchina risulter\u00e0 il miglior marcatore della sfida avendo segnato 36 punti con 7 su 16 dall'arco dei tre punti. Nonostante la sua eccellente prestazione non risulter\u00e0 decisivo ai fini della gara giacch\u00e9 il suo team perder\u00e0 per 136-142."}
{"id": "4615073", "revid": "125491978", "url": "https://it.wikipedia.org/wiki?curid=4615073", "title": "Sandra Cervera", "text": "\u00c8 nota per aver interpretato il ruolo di Emilia Ulloa ne \"Il segreto\"."}
{"id": "4615074", "revid": "767487", "url": "https://it.wikipedia.org/wiki?curid=4615074", "title": "George Latham", "text": "Fu un veterano della seconda guerra boera (1899-1902) e della prima guerra mondiale, e venne insignito della Military Cross per le sue azioni a Gaza, Palestina e Turchia tra il 1917 e il 1918. Concluse la sua carriera militare con il grado di Capitano.\nCarriera.\nAllenatore.\nFu l'allenatore della Nazionale britannica che partecip\u00f2 ai Giochi olimpici del 1920, guid\u00f2 la Nazionale per un'unica partita nella quale il Regno Unito perse 3-1 contro la Norvegia."}
{"id": "4615075", "revid": "287204", "url": "https://it.wikipedia.org/wiki?curid=4615075", "title": "Joseph-Boniface Franque", "text": "Biografia.\nFratello gemello Jean-Pierre Franque, Joseph-Boniface beneficia, come il fratello, dell'assistenza finanziaria dalla Convenzione nazionale; decreto del 15 gennaio 1792. I fratelli diverranno in seguito studenti di David. Nel laboratorio di quest'ultimo, si avvicineranno al gruppo \"secte le Barbus\" guidato da Pierre-Maurice Quays.\nNel 1812, Joseph Boniface lascia la Francia per l'Italia, dopo che Elisa Bonaparte lo nomin\u00f2 l'anno successivo insegnante d'arte presso l'Accademia di Carrara. Successivamente si afferma come insegnante di disegno all'Accademia di Belle Arti di Napoli, e ne divenne in seguito il direttore.\nAlla Galleria dell'Accademia di Napoli sono presenti due opere di Joseph-Boniface Franque\u02d0 \"Studio per il ritratto del duca di Berry\", olio su tela, 75x100 cm, e \"Ritratto del duca di Berry\", olio su tela, 198,5x248 cm, datato 1826."}
{"id": "4615076", "revid": "624928", "url": "https://it.wikipedia.org/wiki?curid=4615076", "title": "Ruxandra Dragomir-Ilie", "text": ""}
{"id": "4615077", "revid": "624928", "url": "https://it.wikipedia.org/wiki?curid=4615077", "title": "Ruxandra Dragomir Ilie", "text": ""}
{"id": "4615078", "revid": "1833487", "url": "https://it.wikipedia.org/wiki?curid=4615078", "title": "Kent Nagano", "text": "Biografia.\nVita e formazione.\nNagano \u00e8 nato a Berkeley, in California, mentre i suoi genitori erano nella scuola di specializzazione presso l'Universit\u00e0 della California, Berkeley. Lui \u00e8 un nippo-americano della terza generazione.\n\u00c8 cresciuto a Morro Bay, una citt\u00e0 situata sulla costa centrale della California. Ha studiato sociologia e musica presso l'Universit\u00e0 della California, Santa Cruz. Dopo la laurea si trasferisce al San Francisco State University per studiare musica. Mentre era l\u00ec, ha frequentato i corsi di composizione da Grosvenor Cooper e Roger Nixon. Ha inoltre studiato presso l'Ecole Normale de Musique di Parigi.\nCarriera.\nIl primo lavoro di Nagano \u00e8 stato con l'Opera Company di Boston, dove \u00e8 stato direttore assistente di Sarah Caldwell. Nel 1978, \u00e8 diventato il direttore della Berkeley Symphony, il suo primo incarico di amministratore musicale. Si \u00e8 dimesso da questa posizione nel 2009. Durante la sua permanenza a Berkeley, Nagano \u00e8 diventato esperto della musica di Olivier Messiaen ed ha avviato una corrispondenza con lui e la moglie Yvonne Loriod.\nNel 1982 Nagano ha condotto la London Symphony Orchestra in molte composizioni orchestrali di Frank Zappa in prima esecuzione. Nagano ha registrato diversi pezzi di Zappa nel London Symphony Orchestra, vol. 1, in cui Zappa aveva scelto personalmente Nagano per dirigere l'orchestra. Nagano ha descritto questo come \"la mia prima occasione, la mia prima vera pausa\".\nA partire dal 1985 Nagano \u00e8 stato il direttore musicale del Festival musicale di Ojai quattro volte fino al 2004 ed una volta a fianco di Stephen Mosko nel 1986.\nAl Teatro alla Scala di Milano dirige nel 1987 Salom\u00e8 di Richard Strauss con Helga Dernesch e Montserrat Caball\u00e9 e nel 2000 la Sinfonia n. 2 (Mahler).\nNagano \u00e8 stato direttore musicale dell'Op\u00e9ra national de Lyon dal 1988 al 1998, dove ha registrato, con la Lyon National Opera Orchestra e coro, numerose opere di Ferruccio Busoni (\"Doktor Faust\", \"Arlecchino\" e \"Turandot\"), Stravinskij (\"La carriera di un libertino\"), Jacques Offenbach (\"Les Contes d'Hoffmann\"), Debussy (prima mondiale di \"Rodrigue et Chim\u00e8ne\"), Joseph Canteloube (Chants d'Auvergne), Berlioz (\"La damnation de Faust\"), Carlisle Floyd (\"Susannah\"), Richard Strauss (la versione francese di Salom\u00e8, la versione originale di \"Ariadne auf Naxos\"), Peter E\u00f6tv\u00f6s (Trois S\u0153urs), Massenet (Werther (opera)), L\u00e9o Delibes (\"Copp\u00e9lia\"), Poulenc (I dialoghi delle Carmelitane (opera)), Maurice Ravel (orchestrale opere) e Kurt Weill (\"I sette peccati capitali\").\nNagano ha lavorato come direttore principale della Orchestra Hall\u00e9 in Manchester (1992-1999). Durante il suo mandato, Nagano ha ricevuto critiche per la sua programmazione costosa ed ambiziosa, cos\u00ec come le sue commissioni da conduttore.\nAl Metropolitan Opera House di New York nel 1994 dirige I dialoghi delle Carmelitane con Dawn Upshaw, la Dernesch e Teresa Stratas.\nAl Festival di Salisburgo dirige nel 1994 \"Oedipus rex\" di Stravinskij con i Wiener Philharmoniker e Matti Salminen, nel 1996 musiche di Olivier Messiaen con la Philharmonia Orchestra, nel 1997 \"Le martyre de Saint S\u00e9bastien\" con la Philharmonia e Sara Mingardo, nel 1998 San Francesco d'Assisi (opera) con la Upshaw, Jos\u00e9 van Dam, Chris Merritt, Tom Krause e John Aler con l'Hall\u00e9 Orchestra Manchester ed un concerto con Gwyneth Jones, nel 1999 \"Doktor Faust\" di Busoni con Thomas Hampson (cantante), Merritt e L\u00e1szl\u00f3 Polg\u00e1r (basso) e Das Lied von der Erde con Simon Keenlyside e nel 2000 la prima assoluta di \"L'amour de loin\" di Kaija Saariaho con la Upshaw e Des Knaben Wunderhorn (Mahler) con Hampson.\nNagano \u00e8 diventato direttore principale e direttore artistico della Deutsches Symphonie Orchester Berlin nel 2000 ed \u00e8 stato in questa posizione fino al 2006. Ha fatto un certo numero di registrazioni con l'orchestra, con musiche di Ludwig van Beethoven, Arnold Sch\u00f6nberg, Anton Bruckner, Alexander von Zemlinsky e Gustav Mahler.\nNagano \u00e8 diventato direttore principale della Los Angeles Opera (LA Opera) con la stagione 2001-2002. Nel maggio 2003 Nagano \u00e8 stato nominato primo direttore musicale della LA Opera ed ha mantenuto questa posizione fino al 2006. Ha inoltre diretto la prima mondiale di La Morte di Klinghoffer di John Adams (compositore) presso La Monnaie/De Munt di Bruxelles.\nAncora a Salisburgo dirige nel 2002 \"Der K\u00f6nig Kandaules\" di Zemlinsky ed il Requiem di Mozart con la Deutsches Symphonie Orchester Berlin, nel 2003 \"Les contes d'Hoffmann\" con Neil Shicoff, Angelika Kirchschlager, Ruggero Raimondi e Waltraud Meier, nel 2005 \"Die Gezeichneten\" di Franz Schreker con la Deutsches Symphonie Orchester Berlin e la Sinfonia n. 6 (Bruckner) e nel 2011 il Concerto per pianoforte e orchestra n. 27 (Mozart) con Maria Jo\u00e3o Pires, la Sinfonia n. 8 (Schubert) ed un concerto con Tabea Zimmermann.\nAll'Op\u00e9ra National de Paris dirige nel 2004 I dialoghi delle Carmelitane con Dawn Upshaw, Anja Silja e Patricia Petibon, nel 2005 \"Cardillac\" di Paul Hindemith e nel 2009 \"Werther\".\nAl Washington National Opera dirige nel 2004 Ein deutsches Requiem.\nAl Bayerische Staatsoper nel 2005 dirige Billy Budd (opera) con John Tomlinson, nel 2006 \"Salom\u00e8\", nel 2007 Chovan\u0161\u010dina con Paata Burchuladze, Parsifal (opera) con Tomlinson, la prima assoluta di \"Alice in Wonderland\" con la Jones, Evgenij Onegin (opera) e Tristan und Isolde con la Meier, nel 2008 Idomeneo, re di Creta ed \"Ariadne auf Naxos\" con Diana Damrau e Wozzeck, nel 2009 Elettra (Strauss), Lohengrin (opera) con Jonas Kaufmann e Don Giovanni (opera) e nel 2010 Tannh\u00e4user (opera) con Salminen e la Meier, \"I dialoghi delle Carmelitane\", Die schweigsame Frau con la Damrau e Daphnis et Chlo\u00e9.\nNel 2006, Nagano \u00e8 direttore musicale sia della Orchestre symphonique de Montr\u00e9al (OSM) che dell'Opera di Stato della Baviera. Il suo contratto con l'Opera di Stato della Baviera non gli permette di essere il direttore musicale di un'altra societ\u00e0 d'opera fino alla prevista conclusione del mandato con l'Opera di Stato Bavarese nel 2013. Con l'OSM, ha diretto le registrazioni per etichette come ECM New Series e Analekta. Il suo attuale contratto con l'OSM \u00e8 fino al 2016. Egli \u00e8 anche uno dei 'Conductor Collegium dell'Orchestra nazionale russa.\nNel 2009 dirige Il viaggio a Reims all'Accademia di Santa Cecilia di Roma.\nNel 2011 dirige un concerto con la Meier ad Edimburgo, \"Lohengrin\" con Kaufmann e la Meier, Ariadne auf Naxos, Der Zwerg di Zemlinsky e L'Enfant et les sortil\u00e8ges al Nationaltheater (Monaco di Baviera) e Sigfrido (opera) al Bergen National Opera.\nNel 2012 dirige Das Rheingold, Die Walk\u00fcre, \"Parsifal\", \"Wozzeck\", Il crepuscolo degli dei, \"Tannh\u00e4user\", Babylon di J\u00f6rg Widmann ed I dialoghi delle Carmelitane a Monaco di Baviera, La Walkyrie al Th\u00e9\u00e2tre des Champs-\u00c9lys\u00e9es ed un concerto con la Mahler Chamber Orchestra al Ruhr Triennale di Gelsenkirchen.\nNel mese di agosto 2012, la Gothenburg Symphony Orchestra ha annunciato la nomina di Nagano come suo direttore ospite principale e consulente artistico, a partire dalla stagione 2013-2014, con un contratto iniziale di 3 anni. Nel settembre 2012, l'Opera di Amburgo ha annunciato la nomina di Nagano come prossimo Generalmusikdirektor (Direttore Generale Musica) e Chefdirigent (direttore principale), dalla stagione 2015-2016, con un contratto fino alla stagione 2019-2020.\nNel 2013 dirige Boris Godunov (opera) e \"Tristan und Isolde\" a Monaco di Baviera e Written on Skin di George Benjamin al Theater an der Wien.\nVita privata.\nNagano \u00e8 sposato con la pianista Mari Kodama con la quale ha avuto una figlia."}
{"id": "4615083", "revid": "15756", "url": "https://it.wikipedia.org/wiki?curid=4615083", "title": "Henry Evelyn Wood", "text": "Dopo una prima carriera nella Royal Navy Wood ader\u00ec al British Army, prestando servizio con esso nei principali conflitti del XIX secolo, tra cui l'ammutinamento indiano del 1857 come tenente, occasione nella quale ottenne la prestigiosa Victoria Cross, la pi\u00f9 alta onorificenza al valore di fronte al nemico concessa dal Regno Unito. Successivamente serv\u00ec come comandante in molti altri conflitti, in particolare nella prima guerra boera e nella guerra mahdista. Il servizio in Egitto gli valse la nomina a \"Sirdar\" (Feldmaresciallo) del riorganizzato esercito egiziano. Tornato in Gran Bretagna prest\u00f2 servizio nell'esercito come comandante dello stato maggiore sino alla nomina a Feldmaresciallo anche in patria.\nBiografia.\nI primi anni.\nWood nacque a Cressing presso Braintree, nell'Essex, quinto e ultimo figlio di sir John Page Wood, II baronetto, pastore protestante e aristocratico locale. Imparentato con Katherine Parnell (Kitty O'Shea), Sir Matthew Wood, I baronetto era suo nonno e il Lord cancelliere William Wood, I barone Hatherley suo zio. Suo nonno materno era stato ammiraglio nell'esercito portoghese all'epoca delle guerre napoleoniche. Uno dei fratelli di sua madre era ammiraglio britannico, mentre un altro venne nominato Sorvegliante Generale della Colonia del Capo.\nWood venne educato al Marlborough College ma se ne fugg\u00ec dopo un'ingiusta punizione inflittagli.\nL'inizio della carriera militare.\nIn Crimea.\nCome il suo contemporaneo John French, Wood inizi\u00f2 la carriera nella Royal Navy, prestando servizio sotto suo zio, il capitano Frederick Mitchell, sulla HMS \"Queen\", ma le vertigini lo bloccarono sul nascere in questa carriera. Wood prest\u00f2 servizio come \"midshipman\" (corrispondente al grado italiano di aspirante guardiamarina) nella guerra di Crimea durante l'assedio di Sebastopoli, nella brigata navale del capitano William Peel che constava di 1.400 uomini, il cui compito era quello di predisporre alla manovra alcuni cannoni per bombardare Sebastopoli. A sedici anni presenzi\u00f2 alla battaglia di Inkerman e venne gravemente ferito in un attacco al Redan, quasi perdendo il suo braccio sinistro che i dottori erano intenzionati ad amputargli. Wood venne menzionato nei dispacci per il suo coraggio e ricevette la sua prima proposta, senza successo, per la Victoria Cross.\nInvalidato a casa con una lettera di raccomandazione per Lord Raglan, scritta cinque giorni prima della sua morte, Wood lasci\u00f2 la Royal Navy per entrare nel British Army, divenendo cornetta nel 13th Light Dragoons con il braccio ancora fasciato; Con questo nuovo incarico pot\u00e9 contare su una paga di sole 250 sterline annue, rispetto a una necessit\u00e0 di almeno 400, e ben presto si trov\u00f2 in debito. Suo zio pag\u00f2 per la sua promozione a tenente (1\u00ba febbraio 1856) cos\u00ec che tali debiti con la nuova paga potessero essere sanati.\nTorn\u00f2 nel teatro di guerra di Crimea (gennaio 1856) ma nel giro di un mese si trov\u00f2 all'ospedale di campo di Scutari malato di tifo e peggiorato dalla polmonite. Ai suoi genitori venne detto che Wood si trovava in punto di morte e per questo sua madre si affrett\u00f2 a raggiungerlo il 20 marzo 1856 per scoprire che di lui si stava occupando direttamente una delle infermiere di Florence Nightingale. Era cos\u00ec emaciato che era possibile vedere le sue ossa affiorare dalla pelle. Contro le richieste dei medici, torn\u00f2 in Inghilterra ove per\u00f2 si riprese inaspettatamente.\nIn India.\nPer qualche tempo Henry pens\u00f2 di entrare nella Legione straniera francese, ma infine divenne tenente del 17th Lancers e con questo reggimento si port\u00f2 in India. Raggiunse Bombay il 21 dicembre 1858. Mentre era fuori a caccia venne attaccato da una tigre che era stata precedentemente ferita da un suo compagno che gli spezz\u00f2 il naso ma sul quale infine riusc\u00ec ad avere la meglio.\nIn India prese parte ad alcune azioni a Rajghur, Sindwaho, Kharee e Baroda durante i moti indiani del 1857. Il 19 ottobre 1858 nel corso di un'azione a Sindwaho mentre si trovava al comando di una truppa del 3rd Regiment of Bombay Light Cavalry, il ventenne tenente Wood attacc\u00f2 un corpo di ribelli che riusc\u00ec a sbaragliare. A Sindhora, con l'aiuto di un \"daffadar\" e di un \"sowar\", salv\u00f2 un mercante locale da una banda di briganti che tenevano i loro prigionieri nella giungla, ove intendevano impiccarlo. Per questo Wood ottenne infine la Victoria Cross.\nLa citazione della concessione dell'onorificenza riporta:\nPrese parte a un'azione a Kurai (25 ottobre 1859). Per una settimana si dedic\u00f2 allo studio dell'hindustani a Poona, in un clima di superlavoro. Nel dicembre del 1859 entr\u00f2 nel 2nd Central India Horse, la cui principale funzione era quella di sopprimere le scorribande dei banditi di zona. Con questo ruolo dovette fare il conto anche con gli insorgenti. Invalidato nuovamente, torn\u00f2 in Gran Bretagna nel novembre 1860 malato di febbre, con problemi di insolazione e di udito.\nNel Regno Unito.\nIl 16 aprile 1861 Wood venne promosso capitano, posizione che gli frutt\u00f2 uno stipendio annuo di 1000 sterline al posto delle 1500 del suo predecessore.\nPassati gli esami, entr\u00f2 nello Staff College di Camberley, ma un altro ufficiale del 17th Lancers ebbe i voti pi\u00f9 alti di lui e solo un ufficiale era ammesso per ogni reggimento all'anno. Wood venne pertanto trasferito al 73rd (Perthshire) Regiment of Foot nel quale ottenne il brevetto di maggiore (per i suoi servizi in India) il 19 agosto 1862.\nNell'autunno del 1865 il 73rd venne destinato a Hong Kong, ma a Wood non piaceva il nuovo posto di comando e pertanto si trasfer\u00ec al 17th (Leicestershire) Regiment of Foot dopo il pagamento di cinquecento sterline. Dopo avere programmato le sue nozze nel 1867 lesse che il generale Napier era sul punto di guidare una spedizione in Abissinia; prepar\u00f2 quindi i suoi bagagli e si fece volontario, ma apprese che il generale guida non era William Napier che egli aveva conosciuto in India, ma il generale Robert Napier, che egli non conosceva e che non era concorde nel concedergli un incarico di staff.\nDopo un'esperienza come aiutante di campo a Dublino, dove il clima gli port\u00f2 a un peggioramento dei suoi problemi uditivi e polmonari, Wood ottenne una posizione di staff nel 1871. Fu quindi Deputy Assistant Quartermaster-General, e quindi maggiore di brigata nel North Camp di Aldershot.\nNell'estate del 1871 pag\u00f2 duemila sterline per entrare nel 90th Light Infantry, uno degli ultimi trasferimenti a pagamento prima dell'abolizione dell'acquisto delle commissioni. Occupandosi dei suoi figli malati di difteria (la moglie, incinta e malata, si era recata altrove per arie pi\u00f9 salubri), gli venne prescritta della morfina per l'insonnia e quasi mor\u00ec per un'overdose.\nWood venne promosso tenente colonnello il 19 giugno 1873.\nLe guerre imperialiste.\nLa terza guerra ashanti.\nNel 1874 egli prest\u00f2 servizio nella terza guerra anglo-ashanti, comandando le truppe su un fianco alla Battaglia di Amoaful (21 gennaio 1874) ove venne ferito e nella Battaglia di Esaman. Aiut\u00f2 il raggruppamento di un reggimento di truppe costiere africane, scrivendo dei Fanti \"sarebbe difficile trovare una razza pi\u00f9 stupida e inutile della loro\". Egli a ogni modo scoraggi\u00f2 gli ufficiali inglesi dall'usare violenza sulle trib\u00f9 locali. Ferito poco sopra il cuore, venne costretto ad assumere clorodina e laudanum per riprendersi.\nWood venne presentato ad alcuni capi africani ai quali don\u00f2 un bastone, un cappello e un ombrello come segni di pacificazione. Vent'anni pi\u00f9 tardi, quando pure suo figlio primogenito si trov\u00f2 fra gli ashanti, not\u00f2 un uomo della trib\u00f9 che portava un bastone che egli riportava essere appartenuto al capo della sua trib\u00f9. Con un'ispezione pi\u00f9 accurata il giovane Wood lesse l'iscrizione: \"Donato al capo Andoo dal colonnello Evelyn Wood, 1874\".\nPromosso colonnello il 1\u00ba aprile 1874, venne nominato Sovrintendente della Guarnigione di Aldershot, posizione che mantenne sino al 1878. Uomo dai costumi modesti per tutta la sua vita, Wood prese seriamente la sua professione, come molti che avevano servito sotto Garnet Wolseley nella guerra ashanti e fu membro del club riformatore denominato \"Wolseley ring\", anche se i due non furono mai in ottimi rapporti.\nCon una posizione sicura Wood si occup\u00f2 di studiare legge e pot\u00e9 assistere ad alcuni processi per esperienza al tribunale di Middle Temple nel 1874.\nLa guerra anglo-zulu.\nNel 1878 Wood combatt\u00e9 con il 90th Light Infantry sotto il tenente generale Frederic Thesiger (che divenne poi lord Chelmsford) a Natal. I due combatterono contro la trib\u00f9 dei Gaika nell'ultima parte delle Guerre Kaffir (Battaglia di Tutu Bush, maggio 1878).\nNel gennaio del 1879 Wood prese parte alla Guerra anglo-zulu e ottenne il comando di tremila uomini della 4\u00aa colonna (quella di sinistra) che attravers\u00f2 la frontiera Zulu; poco dopo egli ricevette il rango di generale di brigata sul campo. La sconfitta delle altre forze britanniche nella Battaglia di Isandlwana lo forz\u00f2 a ritirarsi verso le posizioni fortificate di Kambula. Sconfitto nella Battaglia di Hlobane il 28 marzo 1879, nel medesimo scontro perse anche il suo cavallo, si riprese poco dopo e batt\u00e9 decisamente gli Zuliu nella Battaglia di Kambula (29 marzo 1879) prendendo parte alla battaglia finale di Ulundi.\nAlla fine della guerra Wood capeggi\u00f2 i negoziati che ebbero luogo a Conference Hill. Secondo uno dei presenti, gli Zulu si presentarono \"apatici\" e le tensioni salirono quando Wood usc\u00ec dalla sua tenda e ordin\u00f2 alla banda militare del suo reggimento di suonare \"God Save the Queen\" e poi qualcosa di orecchiabile per intrattenere gli ospiti. L'effetto di tale azione fu a dir poco magico: uno dopo l'altro, gli Zulu iniziarono a danzare, attirati in particolare dai tamburi militari. I negoziati ebbero successo.\nHenry Evelyn Wood divenne pertanto Cavaliere Commendatore dell'Ordine del Bagno.\nNel frattempo scrisse alcuni articoli per giornali londinesi ottenendo in ricompensa la somma di cento sterline. I problemi di udito di Wood intanto peggioravano sempre pi\u00f9 al punto che l'ufficiale che lo accompagnava riport\u00f2 che egli non era in grado di sentire il cambio della guardia. Wood e sua moglie accompagnarono per sei mesi l'imperatrice francese Eugenia a vedere il luogo ove suo figlio, il principe imperial, era stato ucciso (a tal proposito Wood mostr\u00f2 il suo dissenso per la mancata paga ricevuta malgrado l'incarico gli fosse stato ufficialmente richiesto dalla regina).\nWood raccomand\u00f2 Redvers Buller alla Victoria Cross dopo la Guerra Zulu.\nLa prima guerra boera.\nWood per breve tempo comand\u00f2 la guarnigione di Chatham, nel Kent. Con lo scoppio della prima guerra boera, egli venne inviato nuovamente in Sudafrica nel gennaio del 1881 con il rango locale di maggiore generale, secondo in comando di Sir George Colley, Governatore e Comandante in Capo nel Natal, succedendo a quest'ultimo dopo la sua sconfitta e morte a Majuba Hill (27 February 1881). Wood era intenzionato a riprendere i combattimenti e a salvare le citt\u00e0 sotto assedio, ma gli venne ordinato dal gabinetto di governo di siglare la pace. Wood scrisse alla moglie che il trattato lo avrebbe reso \"il miglior uomo sfruttato dell'Inghilterra del suo tempo\". Wolseley (che riteneva il trattato \"infame\" e \"ignominoso\") e altri ufficiali che avrebbero preferito licenziarsi piuttosto che siglare la pace, viaggiarono a Pretoria ove lo stesso Wood venne ferito sulla via. Gli venne offerto il governatorato del Natal, ma rifiut\u00f2 l'offerta.\nDopo che i negoziati di pace furono un imbarazzante fallimento per la Gran Bretagna, questi portarono il favore reale e della politica da parte di Wood. La regina Vittoria si fidava molto di Wood (e di Buller). Wood aveva gi\u00e0 impressionato Lord Beaconsfield (poi primo ministro), che lo aveva incontrato su suggerimento della sovrana per discutere dei successi ottenuti nella Guerra Zulu, e ora impressionava William Gladstone, il primo ministro in carica. Promosso maggior generale a tutti gli effetti (12 agosto 1881), rimase nel Natal sino al febbraio del 1882 e ottenne la croce dell'Ordine di San Michele e San Giorgio per poi riportarlo al comando a Chatham.\nIn Egitto e in Sudan.\nWood ottenne quindi il comando di una brigata nella spedizione in Egitto per sopprimere la Rivolta di Urabi. A ogni modo la sua brigata rimase asserragliata ad Alessandria, e pertanto egli non prese parte alla Battaglia di Tel el-Kebir.\nDopo una breve visita in Inghilterra nel novembre del 1882 egli torn\u00f2 come \"Sirdar\" (comandante) dell'esercito egiziano nel dicembre del 1882 rimanendovi sino al 1885, periodo durante il quale egli contribu\u00ec alla riorganizzazione dell'pesercito locale, assieme a Francis Grenfell e a Horatio Herbert Kitchener sotto il suo comando. Durante l'epidemia di colera del 1883, gli ufficiali britannici si guadagnarono il rispetto dei soldati egiziani occupandosi di loro. Wood concesse sabati e venerd\u00ec (giorno sacro per i musulmani) agli egiziani che prendevano seriamente la questione religiosa anche nel loro lavoro.\nNella spedizione del Nilo Wood venne incaricato di mantenere attive le linee di comunicazione. Egli comand\u00f2 gli inglesi nella battaglia di Gennis. Fu l'unico ufficiale a ottenere un comando di rilievo malgrado il parere contrario del generale Wolseley. Wood ottenne per breve tempo l'incarico di Redvers Buller come Capo dello Staff dal momento che Buller venne chiamato a incaricarsi di una colonna con il compito di attraversare il deserto dopo che Stewart era stato colpito mortalmente a Abu Klea. Nel suo lavoro Wood divenne impopolare per l'impiego di infermiere donne (contro la presenza tradizionale di dottori maschi nell'esercito) e question\u00f2 con l'amico Buller quando Wood raccomand\u00f2 maggior precauzione nell'avanzata.\nA questo punto Wood era divenuto a tal punto sordo che Wolseley disse di lui che l'unico modo per comunicare con lui era urlare. Wolseley scrisse di Wood che \"era peggiorato pi\u00f9 di quanto mi aspettassi\" e nel suo diario lo descrisse come \"il pi\u00f9 vano pi\u00f9 che il pi\u00f9 abile soldato. Potrebbe essere un diplomatico eccezionale... ma non ha il senso del giudizio... intrighi con corrispondenti di giornali... non ha n\u00e9 il cervello n\u00e9 la disposizione n\u00e9 la freddezza di proporsi al comando di una qualsiasi guerra... \u00e8 un vero generale di second'ordine...\" in una lettera alla moglie.\nNuovamente convalescente, Wood pass\u00f2 l'incarico di \"sirdar\" a Francis Grenfell. Con suo sommo dispiacere, non ricevette onori dalla conduzione della spedizione del Nilo.\nI comandi in madrepatria.\nAldershot.\nNel 1886 Wood fece ritorno in Gran Bretagna per ottenere l'Eastern Command a Colchester. Poi, dal 1\u00ba gennaio 1889 all'8 ottobre 1893 fu General Officer Commanding dell'Aldershot Command, uno dei pi\u00f9 importanti incarichi militari in madrepatria. Promosso tenente generale (1\u00ba aprile 1890), nel 1891 ottenne la Gran Croce dell'Ordine del Bagno.\nAd Aldershot si occup\u00f2 sia del benessere delle truppe che di quello degli animali, riprogettando e ricostruendo le caserme e l'addestramento per le truppe. Ad Aldershot si occup\u00f2 del cibo somministrato ai soldati malati preferendo che fosse preparato negli ospedali piuttosto che nei medesimi luoghi assieme al cibo degli altri uomini. Egli speriment\u00f2 l'allenamento dei soldati utilizzando per la prima volta delle biciclette, delle marce notturne (malgrado l'opposizione di personaggi di rilievo nell'esercito, in particolare del duca di Cambridge) e negozi\u00f2 con le compagnie ferroviarie per ottenere biglietti del treno a prezzi pi\u00f9 modici per i soldati. Egli predispose anche dei percorsi di allenamento per la milizia e le forze volontarie sotto il suo comando. Diede personalmente dei contributi per la costruzione di una cappella di religione battista e si assicur\u00f2 lo svolgimento di regolari celebrazioni di fede battista tra l'esercito. Con l'aiuto di alcuni ufficiali di religione cattolica, predispose un servizio ecumenico nei reggimenti irlandesi di modo che esso fosse accettabile sia dai soldati di fede cattolica che da quelli di fede anglicana.\nMentre Wood si trovava ad Aldershot, suoi aiutanti di campo furono il capitano Edward Roderic 'Roddy' Owen (Lancashire Fusiliers), famoso giocatore di jockey, e il maggiore Hew Dalrymple Fanshawe, 19th Hussars. Fanshawe (che comand\u00f2 il V Corps durante la Prima guerra mondiale), divenne genero di Wood avendone sposato la figlia primogenita Anna Pauline Mary il 25 luglio 1894.\nAmministrazione dell'esercito.\nWood ricopr\u00ec poi degli incarichi nel War Office come Quartermaster-General to the Forces dal 1893 al 1897. Promosso generale il 26 marzo 1895, fu Adjutant-General to the Forces dal 1897 al 1901.\nWood scrisse diversi libri durante questo periodo, pubblicando nel 1895 un volume sulla Guerra di Crimea e nel 1896 uno sul ruolo della cavalleria nella Battaglia di Waterloo e nel 1897 diede alle stampe \"Achievements of Cavalry\".\nFu patrono del capitano Douglas Haig, che aveva attirato la sua attenzione facendo da reporter sulle manovre della cavalleria francese alla fine dell'Ottocento, anche se i due non si incontreranno sino al 1895, quando Haig si trovava sotto il comando del colonnello John French. Haig scrisse che Wood era un \"compagno d'armi di capitale importanza nella sua carriera\". Questi si occup\u00f2 di predisporre Haig nel 1898 nella guerra in Sudan.\nWood, che ebbe l'esperienza di comandare sia la fanteria che la cavalleria, support\u00f2 il concetto della fanteria a cavallo e propose che ciascun battaglione avesse una compagnia di questo genere anche se l'idea entr\u00f2 effettivamente in vigore solo con l'et\u00e0 edoardiana.\nRimase colpito quando Roberts venne nominato comandante in capo nella seconda guerra boera al suo posto. I suoi tre figli prestarono servizio nella guerra e durante questa campagna egli rimase al War Office.\nIl Southern command.\nWood comand\u00f2 il II Army Corps e il Southern Command dal 1901 al 1904. L'8 aprile 1903 sir Henry Evelyn Wood venne promosso feldmaresciallo. In quello stesso anno ottenne la cittadinanza onoraria di Chelmsford.\nSi ritir\u00f2 dal servizio attivo nel dicembre del 1904.\nGli ultimi anni.\nDopo essersi ritiraro dal servizio attivo, sir Wood prese residenza a Upminster Hall presso Upminster (Essex), e divenne consigliere dell'Associazione per la Citt\u00e0 di Londra. L'11 marzo 1911 venne nominato Conestabile della Torre di Londra. Nel 1913 Wood venne nominato Cavaliere di Gran Croce dell'Ordine del Bagno.\nDivenne colonnello delle Royal Horse Guards nel novembre del 1907. Fu governatore della Gresham's School dal 1899 al 1919.\nDivenne poi Colonnello onorario del 14th Middesex (Inns of Court) Rifle Volunteer Corps nel novembre del 1899 e supportato dalla sua incorporazione come ufficiale nelle nuove Territorial Force nel 1908.\nL'autobiografia di Wood venne pubblicata da lui stesso nel 1906. Durante gli anni di riposo egli scrisse \"Our Fighting Services\" (1916) e \"Winnowed Memories\" (1917) che uno storico descrisse come un'opera \"riempita di lettere adulatorie che ha ricevuto, estratti di discorsi che ha tenuto e aneddoti ove emerge la sua intelligenza e la sua capacit\u00e0\".\nWood mor\u00ec nel 1919 e venne sepolto con tutti gli onori militari nel Military Cemetery di Aldershot nell'Hampshire. La sua Victoria Cross \u00e8 oggi esposta al National Army Museum di Chelsea, Londra.\nMatrimonio e figli.\nNel 1867 Wood spos\u00f2 Mary Paulina Anne Southwell, sorella di Thomas Southwell, IV visconte Southwell, suo amico dai tempi della guerra in India. Southwell si oppose al matrimonio dal momento che la famiglia Southwell era di fede cattolica, mentre Wood si rifiutava di abbandonare la fede anglicana. Having incontr\u00f2 Paulina per quattro giorni, le propose via lettera di sposarla nel 1867 dichiarandole per\u00f2 che egli fosse intenzionato a proseguire nella sua carriera militare. La coppia alla fine si spos\u00f2 sia con rito cattolico che con rito anglicano e la coppia ebbe tre figli e tre figlie ma Mary Paulina Southwell mor\u00ec l'11 maggio 1891, mentre Wood si trovava in comando ad Aldershot. Dopo la morte della moglie Wood apparve molto provato dalla faccenda e ricevette 46 lettere di condoglianze dagli ufficiali e dai soldati che prestavano servizio sotto di lui. Wood fu sempre molto attaccato alla memoria della moglie al punto che durante la seconda guerra boera venne ferito al petto mentre, disarcionato da cavallo, casc\u00f2 su un crocifisso, portato sotto la sua uniforme, che era appartenuto a sua moglie.\nLa passione per la caccia.\nWood era un grande appassionato di caccia e sui sessanta giorni di ferie annue di cui disponeva quarantasei li passava a caccia, sino all'anno della sua morte. Egli era convinto che la caccia fosse uno dei migliori allenamenti per un ufficiale, incoraggiando anche il suo personale rapporto con i cavalli, sviluppando occhio per il territorio e la capacit\u00e0 di prendere decisioni rapidamente in caso di pericolo come in guerra."}
{"id": "4615085", "revid": "60108433", "url": "https://it.wikipedia.org/wiki?curid=4615085", "title": "Ferrari Dino", "text": ""}
{"id": "4615088", "revid": "110157", "url": "https://it.wikipedia.org/wiki?curid=4615088", "title": "Coppa dei Campioni del Golfo 1987", "text": "La Coppa dei Campioni del Golfo 1987 (in arabo \u062f\u0648\u0631\u064a \u0623\u0628\u0637\u0627\u0644 \u0627\u0644\u062e\u0644\u064a\u062c \u0644\u0644\u0623\u0646\u062f\u064a\u0629) \u00e8 la 5\u00aa edizione della coppa a cui prendono parte 5 squadre da 5 federazioni provenienti da tutto il Golfo Persico.\nLa competizione \u00e8 stata vinta dai kuwaitiani dell'Al-Kazma Kuwait che si aggiudica la sua prima edizione della coppa nella sua storia e guadagna l'accesso alla fase a gironi del Campionato d'Asia per club 1987-1988 insieme con la seconda classificata.\nRisultati.\n\"Tutte le partite giocate in Kuwait.\""}
{"id": "4615094", "revid": "182396", "url": "https://it.wikipedia.org/wiki?curid=4615094", "title": "Anfiteatro romano", "text": ""}
{"id": "4615102", "revid": "83531", "url": "https://it.wikipedia.org/wiki?curid=4615102", "title": "Associazione Calcio Riunite Messina 1956-1957", "text": "Questa pagina raccoglie le informazioni riguardanti l'Associazione Calcio Riunite Messina nelle competizioni ufficiali della stagione 1956-1957.\nStagione.\nNella stagione 1956-1957 il Messina disput\u00f2 il dodicesimo campionato di Serie B della sua storia. Con 29 punti in classifica ha ottenuto il quattordicesimo posto, il torneo cadetto ha promosso in Serie A il Verona primo con 44 punti e l'Alessandria seconda con il Brescia a 43 punti, che ha battuto le rondinelle (2-1) nello spareggio. Sono retrocesse in Serie C la Pro Patria con 25 punti ed il Legnano con 23 punti.\nA guidare il Messina per questa stagione viene richiamato l'allenatore austriaco Rodolphe Hiden e gli vengono inseriti in rosa tre centrocampisti, il mediano Alvaro Sellani in arrivo dalla Sambenedettese, Franco Radaelli proveniente dall'Ivrea e Stefano Bernini dal Piacenza. La squadra giallorossa disputa un campionato senza acuti, mantenendosi costantemente nelle zone centrali della classifica e chiudendo il torneo quattro punti sopra le retrocesse. Con sei reti realizzate sar\u00e0 Adriano Rossi il miglior marcatore stagionale.\nOrganigramma societario.\nArea direttiva\nArea tecnica"}
{"id": "4615128", "revid": "60110575", "url": "https://it.wikipedia.org/wiki?curid=4615128", "title": "Wat Po", "text": ""}
{"id": "4615139", "revid": "1305772", "url": "https://it.wikipedia.org/wiki?curid=4615139", "title": "Nazionale di slittino dell'Austria", "text": "La nazionale di slittino dell'Austria \u00e8 la rappresentativa nazionale dell'Austria in tutte le manifestazioni dello slittino, dalle Olimpiadi ai mondiali, passando per gli europei e la Coppa del Mondo.\nRaggruppa tutta gli slittinisti di nazionalit\u00e0 austriaca selezionati dagli appositi organi ed \u00e8 posta sotto l'egida della \"\u00d6sterreichischer Rodelverband\" (\u00d6RV); sono inoltre previste squadre giovanili, che prendono parte ai Giochi olimpici giovanili, ai mondiali juniores, alle Coppe del Mondo juniores e giovani, nonch\u00e9 a tutte le altre manifestazioni internazionali di categoria.\nStoria.\nDalle origini ai Giochi di Innsbruck 1964.\nLa federazione austriaca \u00e8 stata una delle tre associazioni che nel 1913 fondarono a Dresda la \"Internationale Schlittensportverband\", ossia la \"Federazione Internazionale degli Sport con Slitte\", \u00e8 gi\u00e0 l'anno successivo a Reichenberg i rappresentanti della nazionale austriaca presero il via ai primi campionati europei, unicamente maschili, dominando sia la gara del singolo sia quella del doppio: gli austriaci infatti occuparono in entrambe le occasioni tutti e tre i gradini del podio, anche se all'epoca la nazionale era formata da tutti gli atleti provenienti dai territori ricadenti sotto il controllo dell'Impero austro-ungarico, come i vincitori delle medaglie d'oro Rudolf Kauschka, Erwin Posselt e Karl L\u00f6belt, che provenivano dal Regno di Boemia e che avrebbero difeso, successivamente alla dissoluzione dell'impero avvenuta nel 1918, i colori della Cecoslovacchia.\nNelle due successive edizioni dei campionati europei a Schreiberhau 1928 e Semmering 1929, aperti anche alle donne, furono proprio loro a conseguire i migliori risultati per la nazionale austriaca vincendo anche il titolo con Lotte Embacher nel 1929. Dopo di allora i risultati ai campionati europei subirono una flessione e solo con l'edizione casalinga di Igls 1951 gli slittinisti austriaci tornarono a dominare la competizione, grazie anche ad una schiera di atleti provenienti tutti dalla piccola cittadina di Matrei in Osttirol e precisamente Paul Aste ed i fratelli Isser: Josef, Heinrich e Maria. Josef e Heinrich, inoltre, ottennero risultati di grande prestigio anche nel bob, insieme agli altri loro fratelli Franz e Fritz e come anche lo stesso Paul Aste. Maria Isser, oltre ai trionfi nel singolo quali quattro titoli europei e due mondiali, \u00e8 stata l'unica donna nella storia dello slittino a riuscire ad ottenere una medaglia d'oro nel doppio, vincendo l'alloro europeo a Davos 1954, nonch\u00e9 la prima a conquistare una medaglia ai mondiali, nell'edizione inaugurale di Oslo 1955, entrambe le volte insieme al fratello Josef.\nProprio i campionati mondiali divennero un altro terreno di caccia della nazionale austriaca, che grazie anche ad atleti del calibro di: Karla Kienzl, Herbert Thaler, Josef Thaler, Hans Krausner, Elly Lieber, Reinhold Frosch e Ewald Walch, insieme a Maria Isser, ottennero tutti i titoli iridati, e numerose altre medaglie internazionali, fino all'esordio dello slittino ai Giochi olimpici invernali che coincise con l'edizione casalinga di nella quale gli atleti austriaci riuscirono a conquistare la medaglia di bronzo con Helene Thurner nel singolo femminile e soprattutto giunsero ai primi due posti nella specialit\u00e0 del doppio, rispettivamente con le coppie formate da Josef Feistmantl e Manfred Stengl e da Reinhold Senn e Helmut Thaler.\nDal 1965 ai primi anni '80.\nTra i medagliati dei Giochi del 1964 solo Josef Feistmantl ed Helene Thurner riuscirono ad ottenere medaglie ai campionati mondiali e lo stesso Feistmantl, oltre al titolo iridato nel singolo a Sch\u00f6nau am K\u00f6nigssee 1969 e ad altre tre medaglie mondiali, conquist\u00f2 anche un alloro continentale nel doppio nel 1967 nella stessa localit\u00e0 tedesca. Alle successive Olimpiadi di sal\u00ec alla ribalta Manfred Schmid, che trionf\u00f2 nel singolo ed ottenne la seconda posizione nel doppio insieme ad Ewald Walch, in coppia con il quale ottenne anche due titoli iridati a Sch\u00f6nau am K\u00f6nigssee nel 1969 e nel 1970 ed altri due argenti, mentre, sempre a livello di campionati mondiali, ma nella specialit\u00e0 del singolo ottenne due medaglie d'argento ed una di bronzo, quest'ultima proprio disputando la sua ultima competizione prima del ritiro e precisamente i mondiali casalinghi di Imst 1978.\nNel frattempo erano trascorse due edizioni dei Giochi, quella di nella quale gli slittinisti dell'Austria ottennero come migliori risultati solamente due settimi posti e quella di , nuovamente in terra austriaca, in cui Rudolf Schmid e Franz Schachner conquistarono la medaglia di bronzo nel doppio. Fu proprio in questa specialit\u00e0 che gli austriaci ottennero la maggior parte dei loro pi\u00f9 importanti successi di quel periodo: la stessa coppia formata da Schmid e Schachner aveva infatti collezionato due terzi posti consecutivi nei due campionati del mondo che precedettero i Giochi, il doppio costituito da Georg Fluckinger e Karl Schrott ottenne il bronzo alle Olimpiadi successive di e quello formato da G\u00fcnther Lemmerer e Reinhold Sulzbacher vinse la medaglia d'oro ai campionati europei di Winterberg 1982 e soprattutto tre trofei di Coppa del Mondo consecutivi, quello del 1979/80, del 1980/81 e del 1981/82, quest'ultimo \"ex aequo\" con l'altra coppia austriaca composta ancora da Georg Fluckinger, ora in coppia con Franz Wilhelmer.\nIn questo periodo, in campo femminile, gli unici risultati di un certo rilievo furono ottenuti da Margit Graf, che nel 1977 conquist\u00f2 la medaglia di bronzo sia ai campionati mondiali sia ai campionati europei, e da Angelika Schafferer, terza classificata ai mondiali del 1978 e per tre volte vincitrice della Coppa del Mondo: nel 1978/79, nel 1979/80 e nel 1980/81.\nDa Sarajevo 1984 a Salt Lake City 2002.\nSia le Olimpiadi di che quelle di furono avare di soddisfazioni per la nazionale biancorossa, con solo un quarto e due quinti posti ottenuti tutti nel doppio, ma nel frattempo lo slittino austriaco torn\u00f2 ai vertici nella specialit\u00e0 del singolo uomini grazie a Markus Prock, uno dei pi\u00f9 grandi campioni di questo sport che nonostante si sia trovato di fronte nel corso della sua carriera prima il tedesco Georg Hackl e poi l'italiano Armin Z\u00f6ggeler, fu in grado di conquistare, esclusivamente per quanto concerne la specialit\u00e0 del singolo, due medaglie d'argento ed una di bronzo ai Giochi olimpici, rispettivamente ad , a ed a ; ottenne inoltre due medaglie d'oro, ad Igls 1987 e ad Altenberg 1996, due d'argento e tre di bronzo ai campionati mondiali, tre titoli continentali, a Sch\u00f6nau am K\u00f6nigssee 1994, ad Oberhof 1998 e ad Altenberg 2002, ed altri due argenti europei e conquist\u00f2 per ben dieci volte la Coppa del Mondo: nelle edizioni del 1987/88, del 1990/91, del 1991/92, del 1992/93, del 1993/94, del 1994/95, del 1995/96, del 1996/97, del 1998/99 e del 2001/02.\nOltre a ci\u00f2 ottenne diverse medaglie anche nella gara a squadre: sette ai campionati mondiali, comprese le tre d'oro ad Altenberg 1996, ad Igls 1997 e a Sch\u00f6nau am K\u00f6nigssee 1999, e cinque agli europei. Negli anni '90 infatti la squadra austriaca poteva contare su un gruppo di atleti di primissimo livello quali Markus Schmidt, che ai Giochi di giunse immediatamente alle spalle del connazionale Prock conquistando il terzo gradino del podio; Gerhard Gleirscher, vincitore di un bronzo nel singolo ai campionati mondiali; le sorelle Doris e Angelika Neuner, che dominarono la gara del singolo femminile di giungendo rispettivamente in prima e seconda posizione ed entrambe vincitrici di un bronzo mondiale nel singolo, oltre a ci\u00f2 Angelika and\u00f2 a medaglia anche ai Giochi di conquistando il bronzo; Andrea Tagwerker, bronzo olimpico a e vincitrice della Coppa del Mondo nel 1996/97 ed infine i cugini Markus e Tobias Schiegl, che gareggiarono nel doppio conquistando due titoli mondiali ad Altenberg 1996 e ad Igls 1997 e cinque altre medaglie iridate.\nDal 2003 ai giorni nostri.\nMarkus Prock si ritir\u00f2 dall'attivit\u00e0 agonistica al termine della trionfale stagione 2002, nella quale ottenne il bronzo olimpico, la vittoria ai campionati europei di Altenberg e conquist\u00f2 il suo decimo trofeo di Coppa del Mondo, lasciando dunque un vuoto in casa austriaca per quanto concerne il singolo uomini. Tuttavia in un primo momento non sembr\u00f2 essere cos\u00ec, difatti Markus Kleinheinz vinse della Coppa del Mondo 2002/03 e Rainer Margreiter conquist\u00f2 la medaglia di bronzo ai mondiali di Sigulda 2003, ma da quel momento in poi solo Daniel Pfister \u00e8 riuscito nell'impresa di ottenere una medaglia in una competizione tra mondiali ed Olimpiadi, precisamente a Lake Placid 2009 nella gara valevole per il titolo iridato, ed \u00e8 addirittura da novembre del 2005 che un atleta austriaco non conquista un primo posto nel singolo in una manifestazione internazionale; in quell'occasione fu Markus Kleinheinz a vincere la tappa di Altenberg di Coppa del Mondo.\nA livello femminile l'unico risultato di prestigio \u00e8 stato ottenuto da Nina Reithmayer che \u00e8 riuscita a conquistare la medaglia d'argento ai Giochi di , mentre per quanto concerne i primi posti in questa specialit\u00e0 l'ultima affermazione di una slittinista austriaca risale al novembre 1997, quando nella tappa di Coppa del Mondo a Sch\u00f6nau am K\u00f6nigssee trionf\u00f2 Andrea Tagwerker.\nLa sola specialit\u00e0 che nel corso di questi ultimi anni non ha risentito di problemi di ricambio generazionale in casa austriaca \u00e8 quella del doppio, dato che il testimone lasciato dagli Schiegl, che hanno comunque continuato ad ottenere medaglie negli appuntamenti pi\u00f9 importanti fino al 2008, \u00e8 stato preso dai fratelli Andreas e Wolfgang Linger, vincitori della medaglia d'oro ai Giochi olimpici di e di e di quella d'argento a , nonch\u00e9 per tre volte campioni del mondo, a Sigulda 2003, a Cesana Torinese 2011 e ad Altenberg 2012, vincitori del titolo europeo a Sigulda 2010 e trionfatori in Coppa del Mondo nella stagione 2011/12. Oltre ai due Linger negli ultimi anni ha iniziato ad affacciarsi ad alti livelli anche la coppia formata da Peter Penz e Georg Fischler, vincitrice del titolo europeo a Paramonovo 2012 e medaglia di bronzo ai mondiali di Altenberg dello stesso anno."}
{"id": "4615140", "revid": "767487", "url": "https://it.wikipedia.org/wiki?curid=4615140", "title": "Pararcus diepenbroeki", "text": "Il pararco (Pararcus diepenbroeki) \u00e8 un rettile marino estinto, appartenente ai placodonti. Visse nel Triassico medio (Anisico, circa 245 milioni di anni fa) e i suoi resti fossili sono stati ritrovati nei Paesi Bassi.\nDescrizione.\nQuesto animale \u00e8 noto per uno scheletro incompleto e disarticolato, sufficiente comunque a ricostruirne parzialmente l'aspetto. L'esemplare noto di \"Pararcus\" doveva essere lungo oltre 1,35 metri, una dimensione ragguardevole se raffrontata a quella di altri saurotterigi basali. Il corpo doveva essere di forma vagamente allungata, dotato di una lunga coda e di arti proporzionalmente pi\u00f9 lunghi di quelli dei suoi stretti parenti, come \"Paraplacodus\" e \"Placodus\". \"Pararcus\" possedeva una caratteristica unica (autapomorfia): l'espansione ventrolaterale degli archi neurali delle vertebre sacrali e presacrali posteriori, in cui erano incorporati i processi traversi. Il pube e l'ischio erano arrotondati e piatti. Nonostante la grande taglia, la generale scarsa ossificazione dello scheletro indica che l'animale non era pienamente cresciuto. \nClassificazione.\nL'unico scheletro noto di \"Pararcus\" proviene dal Muschelkalk inferiore di Winterswijk, nei Paesi Bassi, ed \u00e8 stato descritto per la prima volta nel 2013. \"Pararcus\" \u00e8 considerato un rappresentante basale dei placodonti, un gruppo di rettili acquatici tipici del Triassico, dotati di corpi relativamente massicci, zampe corte e crani dotati di denti robusti e spesso emisferici. La morfologia delle costole e la presenza di placche dermiche non unite fra loro indica che \"Pararcus\" non era un rappresentante dei ciamodontoidi (il gruppo pi\u00f9 derivato di placodonti), bens\u00ec un placodonte basale affine a \"Placodus\" e \"Paraplacodus\". \nStile di vita.\n\"Pararcus\" viveva con tutta probabilit\u00e0 in mari bassi nei pressi della costa; doveva essere un buon nuotatore, a causa della notevole flessibilit\u00e0 della regione sacrale. "}
{"id": "4615142", "revid": "767487", "url": "https://it.wikipedia.org/wiki?curid=4615142", "title": "Lisa Long (cestista)", "text": "Ha giocato in Serie A1 con Priolo Gargallo e in LFB con Tenerife."}
{"id": "4615145", "revid": "599013", "url": "https://it.wikipedia.org/wiki?curid=4615145", "title": "Lisa Long", "text": ""}
{"id": "4615146", "revid": "486946", "url": "https://it.wikipedia.org/wiki?curid=4615146", "title": "Associazione Sportiva Gualdo Calcio", "text": ""}
{"id": "4615160", "revid": "117599494", "url": "https://it.wikipedia.org/wiki?curid=4615160", "title": "Real Betis Balompi\u00e9 2007-2008", "text": "Questa pagina raccoglie i dati riguardanti il Real Betis Balompi\u00e9 nelle competizioni ufficiali della stagione 2007-2008.\nStagione.\nIl Real Betis finisce al tredicesimo posto in classifica.\nIn Coppa del Rey arriva agli ottavi di finale."}
{"id": "4615161", "revid": "1543377", "url": "https://it.wikipedia.org/wiki?curid=4615161", "title": "Alan Aldridge", "text": " A Los Angeles \u00e8 stato inoltre direttore artistico dell'Hard Rock Cafe, per il quale ha disegnato il marchio originale.\nBiografia.\nAldridge nacque nella East End di Londra nel 1943. All'et\u00e0 di quattordici anni lasci\u00f2 la scuola e inizi\u00f2 a lavorare, prima come scaricatore di porto, poi come impiegato assicurativo, scarnitore di pollo per una macelleria musulmana, dunque pittore di scena all'Old Vic e infine venditore ambulante allo Stratford Market.\nAldridge voleva diventare un poeta, ma nel 1963, senza nessuna istruzione in campo artistico, inizi\u00f2 a disegnare ritratti attorno ai pub di Soho. A scoprire il suo talento fu il direttore artistico della Penguin Books, l'italiano Germano Facetti, che lo assunse inizialmente come illustratore freelance facendogli conoscere alcuni noti artisti quali Francis Bacon e Alan Fletcher. Collabor\u00f2 con il \"Sunday Times Magazine\" e nel 1965 il capo editore di Penguin Books, Tom Godwin, lo assunse nella direzione. In questi anni realizz\u00f2 molte copertine di libri soprattutto scientifici e defin\u00ec uno stile pop art astratto e dettagliato che non pass\u00f2 inosservato alla fucina musicale e artistica della Londra degli anni sessanta.\nNel 1966 Aldridge disegn\u00f2 la copertina dei libri di John Lennon, \"In His Own Write\" e \"A Spaniard in the Works\". Nel 1967 prese parte al documentario musicale \"Tonite Let's All Make Love in London\", nel quale erano presenti, fra gli altri, John Lennon, Y\u014dko Ono, Mick Jagger e i Pink Floyd. Fu attraverso l'amicizia con i Beatles che Aldridge acquist\u00f2 una solida reputazione. Promosso consigliere artistico al The Beatles Apple Corps, John Lennon lo defin\u00ec \"His Royal Master of Images to Their Majesties The Beatles\" (Regio Signore delle Immagini per Sua Maest\u00e0 I Beatles).\nNel 1968 cre\u00f2 la sua personale firma grafica, \"INK\". Con il libro \"The Beatles Illustrated Lyrics\", pubblicato in due volumi nel 1969 e 1970, Aldridge raggiunse un successo planetario. Successivamente fu illustratore per molti altri cantanti influenzando e dominando lo stile grafico di un'era musicale britannica anche nota come Swinging London. Fra i suoi clienti erano inclusi Eric Clapton, Rolling Stones, Cream, Led Zeppelin, Elton John, Black Sabbath e Who (la cui cover \"A Quick One\" ottenne la sua prima nomination ai Grammy Awards). Altri lavori di rilievo includono \"The Penguin Book of Comics\", il libro per bambini \"Ann in the Moon\", e lo scandaloso poster per il film di Andy Warhol \"Chelsea Girls\" per il quale vinse un Silver Clef Award. Il pubblico giapponese lo premi\u00f2 \"Artista Numero Uno nel mondo\".\nLo scioglimento dei Beatles segn\u00f2 la fine di uno stile di vita di un Paese. Durante gli anni settanta Aldridge si ritir\u00f2 a Norfolk, dove continu\u00f2 a dedicarsi anche alla narrativa. Uno dei suoi pi\u00f9 celebri lavori fu il libro \"The Butterfly Ball and the Grasshopper Feast\" (vincitore del Whitbread Book Award), basato sulla omonima poesia di William Roscoe. Realizzato con la collaborazione del poeta William Plomer, che cur\u00f2 la parte scritta, il libro consiste in una serie di illustrazioni di insetti antropomorfi e altre creature immaginarie. Aldridge dichiar\u00f2 di avere trovato ispirazione quando scopr\u00ec che John Tenniel aveva detto a Lewis Carroll che era impossibile disegnare una vespa in una parrucca.\nNel 1977 usc\u00ec \"The Ship's Cat\", con il testo di Richard Adams, e nel 1979-1980 furono pubblicati \"The Peacock Party\" e \"The Lion's Cavalcade\", sequel di \"The Butterfly Ball and the Grasshopper Feast\", entrambi illustrati con la collaborazione di Harry Wilcock.\nAll'inizio degli anni ottanta Aldridge lasci\u00f2 Londra per trasferirsi a Los Angeles. La cover dell'album \"Captain Fantastic and the Brown Dirt Cowboy\" di Elton John gli aveva valso una seconda nomination ai Grammy.\nA Los Angeles Aldridge applic\u00f2 il suo talento di illustratore nel mondo della musica (Incubus, Tears for Fears), del cinema, della moda (la linea di costumi Orlebar Brown), della tecnologia (realizz\u00f2 \"Fee Fi Fo Fum\", un gioco per bambini di carattere educativo per la Apple), e soprattutto del design, in quanto direttore artistico dell'originale Hard Rock Cafe e dell'House of Blues di Los Angeles (il celebre Hard Rock Cafe logo \u00e8 di sua creazione).\nNel 2008 \u00e8 stata pubblicata \"The Man with Kaleidoscope Eyes\", la prima monografia che racconta e illustra oltre quarant'anni di carriera di Alan Aldridge. Il titolo, che in italiano si traduce \"L'uomo con gli occhi a caleidoscopio\", \u00e8 l'adattamento di un verso dei Beatles in \"Lucy in the Sky with Diamonds\".\nAlan Aldridge aveva otto figli avuti con quattro donne. Dal suo primo matrimonio, nacquero a Londra il fotografo di moda Miles Aldridge e la modella Saffron Aldridge. Il matrimonio fin\u00ec per reciproca infedelt\u00e0 coniugale, dopo che la moglie lo scopr\u00ec con un'amante e un altro figlio. In seguito Aldridge si trasfer\u00ec a Los Angeles dove si spos\u00f2 con la modella di \"Playboy\" Laura Lyons, dalla quale ebbe Lily e Ruby Aldridge, entrambe modelle. Da un'ulteriore relazione nacquero altri tre figli.\nStile.\nL'arte di Aldridge si esprime attraverso un caleidoscopio di forme e colori che richiamano tuttora lo spirito degli anni sessanta e settanta, definito da uno stile di progettazione grafica che lo stesso Aldridge ha plasmato e sviluppato.\nLe sue immagini enigmatiche e suggestive appaiono spesso come visioni oniriche, grottesche, talvolta erotiche, che risaltano soprattutto per la ricchezza di dettagli e la pittura policroma sfumata a colori accesi ma armonici. Le forme e le ombre frutto di libere associazioni mentali si confondono l'una con l'altra conferendo una sensazione di virtuosismo visivo e concettuale difficilmente decodificabile a prima vista. Le sue opere, spesso utilizzate anche come oggetti d'arredamento, possono contenere storie oppure assumere effetti diversi a seconda della distanza dalla quale vengono osservate. \nInfluenzato dalla narrativa fantasy del diciannovesimo secolo, dalla produzione artistica di Salvador Dal\u00ed e Joan Mir\u00f3, e dall'esuberanza iconica della Pop art, lo stile di Alan Aldridge conserva il carattere misterioso delle illustrazioni antiche e al contempo colpisce per la lucentezza cartoonesca e il messaggio sociale contemporaneo."}
{"id": "4615163", "revid": "599013", "url": "https://it.wikipedia.org/wiki?curid=4615163", "title": "Daniela Grande", "text": "Centro, ha giocato in Serie A1 con Priolo Gargallo, Avellino e Alcamo."}
{"id": "4615183", "revid": "22356", "url": "https://it.wikipedia.org/wiki?curid=4615183", "title": "Pararcus", "text": ""}
{"id": "4615212", "revid": "2040293", "url": "https://it.wikipedia.org/wiki?curid=4615212", "title": "Amata (mitologia)", "text": "Secondo lEneide\", Amata\"' era moglie del re Latino e madre di Lavinia, futura sposa di Enea.\nVirgilio racconta che, spinta dalla furia Aletto, a sua volta inviata da Giunone (acerrima nemica dei Troiani), Amata cerc\u00f2 in tutti i modi di opporsi alla decisione del marito Latino di dare in sposa ad Enea la figlia Lavinia, per altro gi\u00e0 promessa a Turno, re dei Rutuli. Per impedire le nozze tra Lavinia ed Enea, Amata nascose la figlia nei boschi. Quando poi il conflitto tra Rutuli e Troiani volse a favore di questi ultimi, Amata, sentendosi responsabile dell'accaduto, si uccise impiccandosi:\nSecondo un'altra versione del mitico scontro tra Latini e Rutuli, Amata sarebbe stata invece cugina di Turno, un disertore latino, posto a capo dell'esercito dei Rutuli.\nLa regina Amata \u00e8 citata anche nel canto XVII del Purgatorio dantesco: "}
{"id": "4615220", "revid": "767487", "url": "https://it.wikipedia.org/wiki?curid=4615220", "title": "The Inner Brute", "text": "The Inner Brute \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 3 luglio 1915."}
{"id": "4615245", "revid": "767487", "url": "https://it.wikipedia.org/wiki?curid=4615245", "title": "The Leather Goods Lady", "text": "The Leather Goods Lady \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 5 luglio 1915."}
{"id": "4615250", "revid": "46291", "url": "https://it.wikipedia.org/wiki?curid=4615250", "title": "Scrophularia nodosa", "text": "La scrofularia nodosa o castagnola, nome scientifico Scrophularia nodosa ., \u00e8 una pianta perenne della famiglia delle Scrophulariaceae che \u00e8 caratterizzata da un fiore piccolo e poco appariscente.\nDescrizione.\nLa pianta ha un fusto dritto a sezione quadrata, alto circa un metro con foglie opposte. Le foglie sono larghe e cuoriformi-lanceolate dal margine dentellato. La corolla urceolata di colore bruno-verde \u00e8 bilabiata. I due lobi superiori sono pi\u00f9 lunghi e formano come un piccolo tetto di colore violetto. \nIl frutto \u00e8 una capsula piriforme contenente dei piccoli semi, sormontato da uno stilo contorto persistente.\nLa pianta ha un odore pungente e sgradevole quando schiacciata.\nLe radici formano dei noduli da cui deriva il nome.\nEcologia.\nVive in luoghi umidi e ombrosi e lungo ruscelli e fiumi. Fiorisce da giugno ad ottobre. La pianta \u00e8 ospite per diverse falene tra cui il nottuide \"Shargacucullia scrophulariae\" e per un symphyta \"Tenthredo scrophulariae\".\nStoria.\nNella medicina popolare, la scrofularia era conosciuta per il potere di guarire ferite e diversi disturbi quali emorroidi, problemi al fegato, ai reni e allo stomaco. Veniva usata anche come antidolorifico e contro disturbi della pelle. \nNella medicina ufficiale del XVII secolo la pianta veniva considerata una cura contro la scrofula. In Italia questa patologia si chiama adenite tubercolare, una infezione dei linfonodi da mycobacterium tubercolosis.\nAltre specie di questo genere hanno le stesse propriet\u00e0 curative ma sono meno efficaci."}
{"id": "4615252", "revid": "827882", "url": "https://it.wikipedia.org/wiki?curid=4615252", "title": "Baby T", "text": ""}
{"id": "4615256", "revid": "60110599", "url": "https://it.wikipedia.org/wiki?curid=4615256", "title": "Carapaci", "text": ""}
{"id": "4615258", "revid": "1442080", "url": "https://it.wikipedia.org/wiki?curid=4615258", "title": "ITF Women's Circuit Dubai 2004 - Doppio", "text": "Il doppio del torneo di tennis ITF Women's Circuit Dubai 2004, facente parte della categoria ITF Women's Circuit, ha avuto come vincitrici Il tabellone di doppio dell'ITF Women's Circuit Dubai 2004, torneo di tennis che faceva parte dell'ITF Women's Circuit nell'ambito dell'ITF Women's Circuit 2004, \u00e8 stato vinto da Gul'nara Fattachetdinova e Hana \u0160romov\u00e1 (tds n. 1). In finale hanno sconfitto la coppia formata da Daniela Klemenschits e Sandra Klemenschits (tds n. 2) con il punteggio di 6-3, 4-6, 6-4."}
{"id": "4615264", "revid": "767487", "url": "https://it.wikipedia.org/wiki?curid=4615264", "title": "The Rajah's Tunic", "text": "The Rajah's Tunic \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company. \u00c8 conosciuto anche con il titolo \"The Adventures of Dominica #2: The Rajah's Tunic\".\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 6 luglio 1915."}
{"id": "4615282", "revid": "767487", "url": "https://it.wikipedia.org/wiki?curid=4615282", "title": "Dreamy Dud in King Koo Koo's Kingdom", "text": "Dreamy Dud in King Koo Koo's Kingdom \u00e8 un cortometraggio muto del 1915 scritto e diretto da Wallace A. Carlson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio d'animazione in una bobina - usc\u00ec nelle sale cinematografiche USA il 7 luglio 1915."}
{"id": "4615284", "revid": "599013", "url": "https://it.wikipedia.org/wiki?curid=4615284", "title": "Flipper Anderson", "text": "Carriera professionistica.\nAnderson fu scelto nel corso del secondo giro del Draft 1988 dai Los Angeles Rams. Gioc\u00f2 dieci stagioni nella NFL e stabil\u00ec i record della lega per yard ricevute e yard guadagnate dalla linea di scrimmage con 336 yard distribuite su 15 ricezioni (22,4 di media), stabilito durante la settimana 12 della stagione 1989 contro i New Orleans Saints. Termin\u00f2 quella stagione con un primato in carriera di 1.146 yard con sole 44 ricezioni, a una media di 26 yard l'una. Il 7 gennaio 1990, durante una gara del secondo turno dei playoff, i Rams vinsero il lancio della monetina contro i New York Giants ai tempi supplementari. I Rams percorsero 77 yard su 4 giocate, l'ultima delle quali fu un touchdown da 30 di yard, che ricevette il pallone nella end zone e corse nel tunnel fin dentro gli spogliatoi. Quello fu il secondo touchdown della sua partita, vinta per 19-13. Prima di ritirarsi, nella stagione 1997 vinse il Super Bowl XXXII in forza ai Denver Broncos."}
{"id": "4615285", "revid": "729019", "url": "https://it.wikipedia.org/wiki?curid=4615285", "title": "Lotta libera ai Giochi della VII Olimpiade - Pesi piuma", "text": "La competizione della categoria pesi piuma (fino a 60 kg) di lotta libera dei Giochi della VII Olimpiade si tenne dal 25 al 27 luglio 1920 ad Anversa."}
{"id": "4615298", "revid": "767487", "url": "https://it.wikipedia.org/wiki?curid=4615298", "title": "Broncho Billy Well Repaid", "text": "Broncho Billy Well Repaid \u00e8 un cortometraggio muto del 1915 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 9 luglio 1915."}
{"id": "4615305", "revid": "461603", "url": "https://it.wikipedia.org/wiki?curid=4615305", "title": "Bibliografia su San Marco Argentano", "text": "Questa voce presenta una parziale bibliografia su San Marco Argentano. Qui di seguito sono elencati i volumi, in ordine cronologico e alfabetico, in gran parte reperibili presso la Biblioteca Comunale \"Emanuele Conti\" di San Marco Argentano, e contributi on line:"}
{"id": "4615316", "revid": "731511", "url": "https://it.wikipedia.org/wiki?curid=4615316", "title": "Seth Lugo", "text": "Minor League (MiLB).\nLugo venne selezionato al 34\u00ba giro del draft amatoriale del 2011 come 1.032\u00aa scelta dai Mets. Nello stesso anno inizi\u00f2 a livello rookie nella Appalachian League con i Kingsport Mets finendo con 5 vittorie e 2 sconfitte, 3.66 di ERA in 11 partite di cui 10 da partente. Nel 2013 gioc\u00f2 con due squadre finendo con 4 vittorie e 6 sconfitte, 3.39 di ERA e .230 alla battuta contro di lui in 12 partite tutte da partente (66.1 inning).\nNel 2014 gioc\u00f2 a livello A+ con i St. Lucie Mets della Florida State League finendo con 8 vittorie e 3 sconfitte, 3 salvezze su altrettante opportunit\u00e0, 4.11 di ERA e .244 alla battuta contro di lui in 27 partite di cui 4 da partente (105.0 inning). Nel 2015 gioc\u00f2 con due squadre differenti finendo con 8 vittorie e 7 sconfitte, 3.84 di ERA e .254 alla battuta contro di lui in 24 partite tutte da partente (136.0 inning).\nIl 20 novembre 2015 venne inserito nel roster dei New York Mets, per essere protetto dal \"Rule 5 Draft\". Nel 2016 gioc\u00f2 a livello AAA con i Las Vegas 51s della Pacific Coast League finendo con 3 vittorie e 4 sconfitte, 6.50 di ERA e .329 alla battuta contro di lui in 21 partite di cui 14 da partente (73.1 inning).\nMajor League (MLB).\nNew York Mets (2016-presente).\nSeth venne promosso il giorno prima del debutto nella MLB, avvenuto il 1\u00ba luglio 2016 al Citi Field di New York contro i Chicago Cubs. Il giorno seguente venne opzionato ai 51s, ma solamente 4 giorni dopo venne richiamato. Il 2 agosto venne di nuovo rimandato in AAA, il 12 dello stesso mese venne richiamato dai Mets. Fin\u00ec la stagione con 5 vittorie 2 sconfitte, 2.67 di ERA e .220 alla battuta contro di lui in 17 partite di cui 8 da partente (64.0 inning), lanciando prevalentemente una two-seam fastball con una media di 92,19\u00a0mph.\nIl 30 marzo 2017 \u00e8 stato inserito nella lista degli infortunati (dei 10 giorni) per una leggera lacerazione al legamento collaterale ulnare del gomito destro.\nNazionale.\nHa partecipato al torneo World Baseball Classic 2017 come lanciatore per la Nazionale di baseball di Porto Rico. Suo nonno paterno era Portoricano."}
{"id": "4615317", "revid": "1543377", "url": "https://it.wikipedia.org/wiki?curid=4615317", "title": "Werner-von-Siemens-Ring", "text": "Il Werner-von-Siemens-Ring (Anello Werner von Siemens) \u00e8 una delle pi\u00f9 alte onorificenze tedesche in ambito scientifico-tecnico. Fu conferita la prima volta dal 1916 al 1941, successivamente dal 1952 ogni tre anni dallo \"Stiftung Werner-von-Siemens-Ring\". Lo \"Stiftung\" ha sede a Berlino presso l'azienda Siemens. Fu fondato il 13 dicembre 1916 per il centenario della nascita di Werner von Siemens sotto la denominazione di \"Siemens-Ring-Stiftung\". Nel 1964 divenne \"Stiftung Werner-von-Siemens-Ring\" conosciuto come \"Siemens-Ring\" o \"Werner-von-Siemens-Ring\". La direzione dell'azienda e i componenti dello \"Stiftung\" provengono tradizionalmente dal \"Deutscher Verband Technisch-Wissenschaftlicher Vereine\" (DVT).\nI Presidenti federali della Germania sono i presidenti onorari, mentre il presidente esecutivo \u00e8 il presidente dello \"Physikalisch-Technische Bundesanstalt\". Nel consiglio siedono anche tutti i vincitori dell'anello.\nL'anello d'oro viene consegnato in dicembre. Presenta smeraldi e rubini, foglie di alloro e viene consegnato in una cassetta personalizzata con il ritratto di Werner von Siemens e dedica al vincitore."}
{"id": "4615318", "revid": "767487", "url": "https://it.wikipedia.org/wiki?curid=4615318", "title": "Salome Dadiani", "text": "Accompagn\u00f2 sua madre, la Principessa Ekaterine, nella sua visita a Parigi nel 1868 e spos\u00f2 il Principe Achille Murat (1847\u20131895), un fratello di Gioacchino, IV Principe Murat (e nipote del Maresciallo Gioacchino Murat), il 13 maggio 1868. I loro discendenti, il Principe e la Principessa Murat, risiedono attualmente a Tbilisi dopo aver vissuto a Zugdidi in Georgia."}
{"id": "4615329", "revid": "767487", "url": "https://it.wikipedia.org/wiki?curid=4615329", "title": "Pusher 3 - L'angelo della morte", "text": "Pusher 3 - L'angelo della morte (\"Pusher 3\") \u00e8 un film del 2005 scritto e diretto da Nicolas Winding Refn, terzo ed ultimo capitolo dell'omonima trilogia uscito a nove anni di distanza dal primo capitolo e ad appena un anno dal secondo.\nTrama.\nMilo, dietro un'apparenza rispettabile, nasconde il fatto di essere uno dei pi\u00f9 importanti boss della droga a Copenaghen. Proprio mentre \u00e8 immerso nei preparativi per la festa che sta organizzando in occasione dei venticinque anni di sua figlia, Milo vede la sua posizione messa in pericolo da alcuni giovani immigrati albanesi che stanno tentando di togliergli tutto il potere che ha conquistato negli anni con il commercio di droga. Sempre fingendosi tranquillo mentre festeggia sua figlia, Milo deve lottare per non perdere il predominio e, allo stesso tempo, tenta di smettere di consumare droga frequentando un gruppo di sostegno."}
{"id": "4615333", "revid": "767487", "url": "https://it.wikipedia.org/wiki?curid=4615333", "title": "The Counter Intrigue", "text": "The Counter Intrigue \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company. Venne girato a Chicago, dove la casa di produzione aveva la sua sede principale\nDistribuzione.\nDistribuito dalla General Film Company, il film - un cortometraggio in tre rulli - usc\u00ec nelle sale cinematografiche USA il 10 luglio 1915."}
{"id": "4615335", "revid": "31886", "url": "https://it.wikipedia.org/wiki?curid=4615335", "title": "Michail Petrovi\u010d Barataev", "text": "Come numismatico amatore, fu il primo a studiare la monetazione della Georgia.\nLa sua era una famiglia nobile georgiane, i Barata\u0161vili, che erano espatriati. Il padre, principe P\u00ebtr Michajlovi\u010d Barataev (1734-1789), era un generale dell'esercito russo e governatore di Simbirsk. La madre veniva da una famiglia nobile russa, i Nazimov. Michail serv\u00ec l'esercito come ufficiale di artiglieria dal 1798 al 1809 e si conged\u00f2 con delle ferite riportate durante le guerre napoleoniche. Dal 1820 al 1835, Barataev fu a capo della nobilt\u00e0 del governatorato di Simbirsk. Fond\u00f2 la massonica \"Chiave per le virt\u00f9\" (\u041a\u043b\u044e\u0447 \u043a \u0434\u043e\u0431\u0440\u043e\u0434\u0435\u0442\u0435\u043b\u0438) a Simbirsk e fu arrestato per un breve periodo nel 1826 per i suoi collegamenti con i decabristi.\nNel 1839, Barataev fu nominato direttore del dipartimento delle dogane in Georgia. Durante la sua permanenza nel Caucaso, Barataev inizi\u00f2 a interessarsi di numismatica e a raccogliere un'unica collezione di monete georgiane. Al suo ritiro, nel 1844, Barataev pubblic\u00f2, in francese e russo, il suo studio principale \"I fatti numismatici del regno di Georgia\" (in russo: \u041d\u0443\u043c\u0438\u0437\u043c\u0430\u0442\u0438\u0447\u0435\u0441\u043a\u0438\u0435 \u0444\u0430\u043a\u0442\u044b \u0433\u0440\u0443\u0437\u0438\u043d\u0441\u043a\u043e\u0433\u043e \u0446\u0430\u0440\u0441\u0442\u0432\u0430; in francese: \"Documents numismatiques du Royaume de G\u00e9orgie\") \u2013 il primo trattato di studio sull'argomento in questione \u2013 che gli procur\u00f2 un posto all'Accademia delle scienze francese. Mor\u00ec nella sua propriet\u00e0 \"Barataevka\" situata a Simbirsk."}
{"id": "4615336", "revid": "1728", "url": "https://it.wikipedia.org/wiki?curid=4615336", "title": "Michail Barataev", "text": ""}
{"id": "4615337", "revid": "125961384", "url": "https://it.wikipedia.org/wiki?curid=4615337", "title": "Personaggi di Pok\u00e9mon", "text": "Il franchise Pok\u00e9mon, ideato nel 1996 da Satoshi Tajiri, si sviluppa attorno a una serie principale di videogiochi: \"Pok\u00e9mon Rosso\" e \"Blu\", \"Pok\u00e9mon Giallo\", \"Pok\u00e9mon Oro\" e \"Argento\", \"Pok\u00e9mon Cristallo\", \"Pok\u00e9mon Rubino\" e \"Zaffiro\", \"Pok\u00e9mon Smeraldo\", \"Pok\u00e9mon Rosso Fuoco\" e \"Verde Foglia\", \"Pok\u00e9mon Diamante\" e \"Perla\", \"Pok\u00e9mon Platino\", \"Pok\u00e9mon Oro HeartGold\" e \"Argento SoulSilver\", \"Pok\u00e9mon Nero\" e \"Bianco\", \"Pok\u00e9mon Nero 2\" e \"Bianco 2\", \"Pok\u00e9mon X\" e \"Y\", \"Pok\u00e9mon Rubino Omega\" e \"Zaffiro Alpha\", \"Pok\u00e9mon Sole\" e \"Luna\", \"Pok\u00e9mon Ultrasole e Ultraluna e Pok\u00e9mon Spada e Scudo\". Tra le tante opere derivate spiccano inoltre la serie televisiva anime \"Pok\u00e9mon\" e il manga \"Pok\u00e9mon Adventures\".\nLa lista prende in considerazione solo i personaggi umani; per un elenco dettagliato dei Pok\u00e9mon consultare le generazioni Pok\u00e9mon. Alcuni personaggi compaiono in pi\u00f9 di un media, spesso nello stesso identico ruolo e a volte in ruoli diversi. La lista include solo le figure apparse per la prima volta nei videogiochi; i personaggi esclusivi dell'anime sono invece elencati in personaggi di Pok\u00e9mon (serie animata), mentre i personaggi del manga \"Pok\u00e9mon Adventures\", ispirati a quelli dei videogiochi ma spesso con nomi e ruoli diversi, sono contenuti nella voce \"Pok\u00e9mon Adventures\".\nPersonaggi principali e rivali.\nRosso.\n \u00e8 il protagonista di \"Rosso e Blu\", \"Giallo\" e \"Rosso Fuoco e Verde Foglia\". Dopo avere sconfitto Blu viene nominato Campione della Lega Pok\u00e9mon di Kanto. Compare come avversario finale sul Monte Argento in \"Oro e Argento\", \"Cristallo\" e \"Oro HeartGold e Argento SoulSilver\", ed \u00e8 sfidabile anche in \"Nero 2 e Bianco 2\" e \"Sole e Luna\". Nell'anime \"\" Rosso ottiene Charmander come Pok\u00e9mon iniziale, completa il Pok\u00e9dex e diventa Campione della Lega Pok\u00e9mon di Kanto. \u00c8 doppiato da Junko Takeuchi e Massimo Di Benedetto. Rosso appare inoltre in \"Pok\u00e9mon Generazioni\" dove, con l'aiuto di Bulbasaur, cattura un esemplare di Pikachu all'interno del Bosco Smeraldo. Su di lui sono basati i personaggi di Ash Ketchum nell'anime e Rosso nel manga \"Pok\u00e9mon Adventures\".\nBlu.\nBlu, chiamato nell'edizione originale giapponese, \u00e8 il nipote del Professor Oak e il rivale di Rosso in \"Rosso e Blu\", \"Giallo\" e \"Rosso Fuoco e Verde Foglia\". Blu veste i panni di Campione della Lega Pok\u00e9mon di Kanto prima di essere sconfitto da Rosso. In \"Oro e Argento\", \"Cristallo\" e \"Oro HeartGold e Argento SoulSilver\" diventa capopalestra di Smeraldopoli e conferisce la Medaglia Terra dopo che Giovanni ha abbandonato la palestra. \u00c8 possibile sfidarlo inoltre in \"Nero 2 e Bianco 2\" e \"Sole e Luna\". Nell'anime \"\" riveste lo stesso ruolo dei videogiochi di prima generazione ed \u00e8 doppiato da Takuya Eguchi e Federico Viola. Su di lui sono basati i personaggi di Gary Oak nell'anime e Blu nel manga \"Pok\u00e9mon Adventures\".\nArmonio.\n \u00e8 il protagonista di \"Oro e Argento\" e la scelta maschile per il personaggio giocante in \"Cristallo\" e \"Oro HeartGold e Argento SoulSilver\". Viene incaricato dal professor Elm di fare una commissione da Mr. Pok\u00e9mon e per farlo il ricercatore gli consegna un Pok\u00e9mon iniziale. Per strada incontra il professor Oak, il quale gli consegna il Pok\u00e9dex. Portata a termine la commissione, Elm incoraggia Armonio a competere alla Lega Pok\u00e9mon di Johto. Su di lui \u00e8 basato il personaggio di Oro nel manga \"Pok\u00e9mon Adventures\".\nArgento.\n \u00e8 il figlio di Giovanni e il rivale in \"Oro e Argento\", \"Cristallo\" e \"Oro HeartGold e Argento SoulSilver\". Ruba uno dei due Pok\u00e9mon iniziali rimasti al Professor Elm e si mette in viaggio per dimostrare la sua forza. Tende a considerare i Pok\u00e9mon come semplici strumenti e non sopporta i deboli e le sconfitte. Appare anche nell'anime \"Pok\u00e9mon Generazioni\", nell'episodio \"L'eredit\u00e0\", intento a sfidare la Lega Pok\u00e9mon mentre Bellocchio gli chiede informazioni su suo padre, di cui si sono perse le tracce. \u00c8 doppiato da Ry\u014dta \u014csaka e Mos\u00e8 Singh. Su di lui \u00e8 basato il personaggio di Argento nel manga \"Pok\u00e9mon Adventures\".\nKristy.\n \u00e8 la scelta femminile per il personaggio giocante di \"Cristallo\". Su di lei \u00e8 basato il personaggio di Cristallo nel manga \"Pok\u00e9mon Adventures\".\nCetra.\n \u00e8 la scelta femminile per il personaggio giocante di \"Oro HeartGold e Argento SoulSilver\". Nell'anime Cetra appare per la prima volta nel corso dell'episodio \"Tutto per un uovo!\" (\"An Egg Scramble!\"), in cui viene battuta in un combattimento da Lucinda. Nella regione di Johto ha ottenuto la Medaglia Zefiro e la Medaglia Alveare. Durante la sua apparizione l'allenatrice appare indecisa se svolgere la sua prossima sfida contro Chiara o contro Angelo. \u00c8 doppiata da Megumi Nakajima e Francesca Bielli.\nBrendon.\n \u00e8 la scelta maschile per il personaggio giocante di \"Rubino e Zaffiro\", \"Smeraldo\" e \"Pok\u00e9mon Rubino Omega\" e \"Zaffiro Alpha\". Nel caso in cui il giocatore scelga lui come personaggio giocante, Brendon sar\u00e0 il figlio del capopalestra Norman, altrimenti sar\u00e0 il figlio del professor Birch e il rivale del protagonista. Brendon appare nei lungometraggi ', \"Pok\u00e9mon Ranger e il Tempio del Mare\", ' e nell'episodio \"La visione\" di \"Pok\u00e9mon Generazioni\". Su di lui \u00e8 basato il personaggio di Ruby nel manga \"Pok\u00e9mon Adventures\".\nVera.\n \u00e8 la scelta femminile per il personaggio giocante di \"Rubino e Zaffiro\", \"Smeraldo\" e \"Pok\u00e9mon Rubino Omega\" e \"Zaffiro Alpha\". Nel caso in cui il giocatore scelga lei come personaggio giocante, Vera sar\u00e0 la figlia del capopalestra Norman, altrimenti sar\u00e0 la figlia del professor Birch e la rivale del protagonista. Nell'anime Vera \u00e8 la figlia di Norman e la sorella di Max. Dopo avere soccorso e ottenuto il suo Pok\u00e9mon iniziale, Torchic, dal professor Birch, Vera si unisce ad Ash nel suo viaggio attraverso Hoenn e Kanto per diventare una coordinatrice di successo. Sfida i coordinatori Drew, Harley e Solidad e partecipa ai Grand Festival: a Hoenn sconfigge Harley ai sedicesimi di finale e Anthony agli ottavi per poi essere eliminata dal suo principale rivale Drew ai quarti; a Kanto sconfigge Harley agli ottavi e Drew ai quarti per poi essere sconfitta da Solidad alle semifinali. Successivamente si reca da sola nella regione di Johto; torna a Sinnoh per partecipare alla Coppa Adriano dove sconfigge in semifinale Zoey ma viene eliminata in finale da Lucinda. \u00c8 doppiata da Midori Kawana e Serena Clerici. Su di lei \u00e8 basato il personaggio di Sapphire nel manga \"Pok\u00e9mon Adventures\".\nLino.\n \u00e8 un ragazzo di Petalipoli che ha il sogno di diventare un allenatore di Pok\u00e9mon in \"Rubino e Zaffiro\", \"Smeraldo\" e \"Rubino Omega e Zaffiro Alpha\". Con l'aiuto del giocatore e del capopalestra Norman cattura il suo primo Pok\u00e9mon Ralts e inizia il suo viaggio sfidando pi\u00f9 volte il giocatore. Nel manga \"Pok\u00e9mon Adventures\" contribuisce a combattere il Team Magma e il Team Idro e a fermare la lotta tra Groudon e Kyogre, proprio per questo aiuta Norman a catturare Rayquaza.\nLucas.\n \u00e8 la scelta maschile per il personaggio giocante di \"Diamante e Perla\" e \"Platino\". Se il giocatore sceglie invece di giocare nei panni di Lucinda, Lucas sar\u00e0 un assistente del professor Rowan e aiuter\u00e0 il giocatore nel suo viaggio. Su di lui \u00e8 basato il personaggio di Diamond nel manga \"Pok\u00e9mon Adventures\".\nLucinda.\n \u00e8 la scelta femminile per il personaggio giocante di \"Diamante e Perla\" e \"Platino\". Se il giocatore sceglie invece di giocare nei panni di Lucas, Lucinda sar\u00e0 un assistente del Professor Rowan e aiuter\u00e0 il giocatore nel suo viaggio. Nell'anime Lucinda \u00e8 una ragazza di dieci anni che sogna di diventare una coordinatrice seguendo le orme di sua madre. All'inizio del suo viaggio trova un Pikachu infortunato, che difende dagli attacchi del Team Rocket e incontra Ash Ketchum, proprietario del Pok\u00e9mon; insieme a lui e a Brock decide di esplorare la regione di Sinnoh. Ottiene un fiocco a Giardinfiorito, uno a Memoride e un altro nella citt\u00e0 di Cioccovitopoli. Inoltre vince la Coppa Adriano, sconfiggendo in finale Vera. Partecipa al torneo doppio svoltosi a Cuoripoli in squadra con Conway, durante il quale sono battuti in finale da Ash e Paul. Insieme ai suoi amici affronta e sconfigge il Team Galassia. Dopo avere vinto i cinque fiocchi partecipa al Grand Festival di Sinnoh dove sconfigge ai sedicesimi di finale Ursula e alle semifinali Jessie nei panni di Jessilina, per poi essere sconfitta in finale dalla sua principale rivale Zoey. Nonostante non sia riuscita nel suo obiettivo, decide di seguire Ash nel corso della sua partecipazione alla Lega Pok\u00e9mon della regione e, terminato il torneo, lascia Ash e Brock per continuare la sua carriera di coordinatrice a Sinnoh. Appare nuovamente nella regione di Unima, dove prende parte al torneo Coppa Junior. Nella competizione riesce a superare il primo turno, ma viene sconfitta ai quarti di finale da Iris. \u00c8 doppiata da Megumi Toyoguchi e in italiano da Tosawi Piovani (stagioni 10-11) e Ludovica De Caro (dalla stagione 12). Su di lei \u00e8 basato il personaggio di Lady Platina Berlitz nel manga \"Pok\u00e9mon Adventures\".\nBarry.\n \u00e8 il figlio dell'Asso del Parco Lotta Palmer e il migliore amico e rivale del giocatore in \"Diamante e Perla\" e \"Platino\". Energico e avventuroso, decide di lasciare la sua citt\u00e0 per inseguire il sogno di diventare allenatore di Pok\u00e9mon, e convince anche il protagonista a intraprendere la stessa avventura. Nell'anime Barry appare per la prima volta nel corso dell'episodio \"Lo scatenato Barry!\" (\"Barry's Busting Out All Over!\"), in cui mostra di possedere tre medaglie, due delle quali sono la Medaglia Cava e la Medaglia Bosco; successivamente ottiene le restanti cinque, potendo accedere alla Lega Pok\u00e9mon di Sinnoh. Durante la competizione viene sconfitto da Paul nel corso degli ottavi di finale. Al termine della Lega ammette che Ash \u00e8 superiore a lui e continua il suo viaggio per poterlo superare un giorno. Su di lui \u00e8 basato il personaggio di Pearl nel manga \"Pok\u00e9mon Adventures\". \u00c8 doppiato da Tatsuhisa Suzuki e Stefano Pozzi\nAlcide.\n \u00e8 la scelta maschile per il personaggio giocante di \"Nero e Bianco\". Se il giocatore sceglie invece di giocare nei panni di Anita, Alcide sar\u00e0 il partner nella lotta multipla del Metr\u00f2 Lotta. Su di lui \u00e8 basato il personaggio di Black nel manga \"Pok\u00e9mon Adventures\".\nAnita.\n \u00e8 la scelta femminile per il personaggio giocante di \"Nero e Bianco\". Se il giocatore sceglie invece di giocare nei panni di Alcide, Anita sar\u00e0 il partner nella lotta multipla del Metr\u00f2 Lotta. Su di lei \u00e8 basato il personaggio di White nel manga \"Pok\u00e9mon Adventures\".\nKomor.\n \u00e8 un amico e rivale del giocatore in \"Nero e Bianco\". Ottiene dalla Professoressa Aralia il suo Pok\u00e9mon iniziale, che sar\u00e0 del tipo avvantaggiato rispetto allo starter del giocatore. In \"Nero 2 e Bianco 2\" diventa il capopalestra di Alisopoli, specializzato in Pok\u00e9mon di tipo Normale e custode della Medaglia Base. Nell'anime Komor appare nell'episodio \"C'\u00e8 un nuovo capopalestra in citt\u00e0!\" (\"There's a New Gym Leader in Town!\") in cui Ash Ketchum lo affronta in un incontro di Pok\u00e9mon venendo sconfitto. \u00c8 doppiato da Ry\u014dhei Kimura e Lorenzo Scattorin. Nel manga \"Pok\u00e9mon Adventures\" Komor \u00e8 amico d'infanzia di Black e Belle e parte con loro all'avventura per diventare Campione della Lega Pok\u00e9mon. Due anni dopo diventa maestro della Scuola Allenatori di Alisopoli.\nBelle.\n \u00e8 un'amica e rivale del giocatore in \"Nero e Bianco\". Ottiene dalla professoressa Aralia il suo Pok\u00e9mon iniziale, che sar\u00e0 del tipo svantaggiato rispetto allo starter del giocatore. In \"Nero 2 e Bianco 2\" diventa l'assistente di Aralia e ha il compito di consegnare il Pok\u00e9mon iniziale al protagonista. Nell'anime Belle appare per la prima volta nel corso dell'episodio \"Le pulizie di Minccino!\" (\"Minccino-Neat and Tidy!\") in cui le viene affidato dalla Professoressa Aralia il compito di incontrare Ash Ketchum; affronta Ash ma viene sconfitta. Nonostante la contrarier\u00e0 del padre, Belle partecipa al Torneo del Club di Lotta e al Torneo Donamite. In quest'ultimo torneo riesce a sconfiggere gli allenatori Diapo e Georgia, tuttavia in entrambe le competizioni la strada le viene sbarrata da Stephan. Una volta ottenute le medaglie necessarie, accede alla Lega di Unima, in cui viene sconfitta da Cameron. \u00c8 doppiata da Shizuka It\u014d e Benedetta Ponticelli.\nSanzo.\n \u00e8 la scelta maschile per il personaggio giocante di \"Nero 2 e Bianco 2\". Se il giocatore sceglie invece di giocare nei panni di Rina, Sanzo sar\u00e0 il partner nella lotta multipla del Metr\u00f2 Lotta. Su di lui \u00e8 basato il personaggio di Lack-two nel manga \"Pok\u00e9mon Adventures\".\nRina.\n \u00e8 la scelta femminile per il personaggio giocante di \"Nero 2 e Bianco 2\". Se il giocatore sceglie invece di giocare nei panni di Sanzo, Rina sar\u00e0 il partner nella lotta multipla del Metr\u00f2 Lotta. Su di lei \u00e8 basato il personaggio di Whi-two nel manga \"Pok\u00e9mon Adventures\".\nToni.\n \u00e8 il rivale del protagonista in \"Nero 2 e Bianco 2\". In pi\u00f9 di un'occasione sfida il Team Plasma, accusandoli di avere rubato il Purrloin della sorella minore.\nCalem.\n \u00e8 la scelta maschile per il personaggio giocante di \"X e Y\". Nel caso in cui non venga scelto come personaggio giocante, Calem sar\u00e0 il rivale della protagonista Serena, affrontandola e aiutandola in svariate occasioni. Nell'episodio \"La redenzione\" di \"Pok\u00e9mon Generazioni\" Calem viene intravisto mentre diventa campione della Lega Pok\u00e9mon di Kalos, poi affronta AZ sconfiggendolo. Su di lui \u00e8 basato il personaggio di X nel manga \"Pok\u00e9mon Adventures\".\nSerena.\n \u00e8 la scelta femminile per il personaggio giocante di \"X e Y\". Nel caso in cui non venga scelta come personaggio giocante, Serena sar\u00e0 la rivale del protagonista Calem, affrontandolo e aiutandolo in svariate occasioni. Nell'anime Serena accompagna Ash Ketchum nel suo viaggio attraverso la regione di Kalos. \u00c8 doppiata da Mayuki Makiguchi e Deborah Morese. Su di lei \u00e8 basato il personaggio di Y nel manga \"Pok\u00e9mon Adventures\".\nShana.\n \u00e8 un'amica e rivale del protagonista in \"X e Y\". Ottiene dal Professor Platan un Pok\u00e9mon iniziale, che sar\u00e0 svantaggiato rispetto allo starter del giocatore. \u00c8 energica e curiosa di esplorare la regione di Kalos, ma ancora non sa cosa intende ottenere dalla sua esperienza. Nell'anime Shana \u00e8 una stilista. Appare per la prima volta in \"L'estate delle scoperte!\" (\"Summer of Discovery!\") dove partecipa al campo estivo organizzato dal Professor Platan, insieme ai suoi amici, Tierno e Trovato; l\u00ec conosce Ash Ketchum, Serena, Lem e Clem. Lei e Serena diventano amiche e rivali. Affronta insieme a Tierno e Trovato, in una sfida tripla, Serena, Ash e Lem, venendo sconfitti. Partecipa al Variet\u00e0 Pok\u00e9mon di categoria professionisti, ma viene eliminata nella semifinale contro Serena. \u00c8 doppiata da Mayuki Makiguchi e Martina Felli. Nel manga \"Pok\u00e9mon Adventures\" Shana \u00e8 un'aspirante stilista di Furfrou.\nTierno.\n \u00e8 un amico e rivale del protagonista in \"X e Y\". Consegna per conto del Professor Platan il Pok\u00e9mon iniziale al giocatore. \u00c8 appassionato di ballo e si impegna a sviluppare nuove coreografie con i suoi Pok\u00e9mon. Nell'anime Tierno appare per la prima volta in \"L'estate delle scoperte!\" (\"Summer of Discovery!\") dove partecipa al campo estivo organizzato dal Professor Platan, insieme ai suoi amici, Shana e Trovato; l\u00ec conosce Ash Ketchum, Serena, Lem e Clem. Instaura con Ash un rapporto di rivalit\u00e0 e amicizia. Affronta Ash, Serena e Lem in una sfida tripla insieme a Trovato e Shana, venendo sconfitto. Viene battuto da Astra, ma alla fine riesce a vincere le otto medaglie necessarie per partecipare alla Lega Pok\u00e9mon di Kalos, in cui viene eliminato da Sandro. \u00c8 doppiato da Anri Katsu e Gianluca Iacono. Nel manga \"Pok\u00e9mon Adventures\" Tierno \u00e8 un aspirante ballerino.\nTrovato.\n \u00e8 un amico e rivale del protagonista in \"X e Y\". Ha la passione per la fotografia. Consegna al protagonista il Pok\u00e9dex per conto del Professor Platan e sfida il giocatore a completarlo prima di lui. Nell'anime Trovato fa la sua prima apparizione in \"L'estate delle scoperte!\" (\"Summer of Discovery!\") dove partecipa al campo estivo organizzato dal Professor Platan, insieme ai suoi amici, Shana e Tierno; l\u00ec conosce Ash Ketchum, Serena, Lem e Clem. Affronta Ash, Serena e Lem in una sfida tripla insieme a Tierno e Shana, venendo sconfitto. Partecipa alla Lega Pok\u00e9mon di Kalos affrontando Alan, che lo sconfigge. \u00c8 doppiato da Minami Fujii e Annalisa Longo. Nel manga \"Pok\u00e9mon Adventures\" Trovato studia per diventare uno scolaro.\nElio.\n \u00e8 la scelta maschile per il personaggio giocante di \"Sole e Luna\" e \"Ultrasole e Ultraluna\". Si \u00e8 trasferito ad Alola da Kanto; nella nuova regione stringe amicizia con Hau e Lylia, e, dopo avere ottenuto un Pok\u00e9mon iniziale, intraprende il giro delle isole. Nella versione demo di \"Sole e Luna\" il suo nome era . Su di lui \u00e8 basato il personaggio di Sun nel manga \"Pok\u00e9mon Adventures\".\nSelene.\n \u00e8 la scelta femminile per il personaggio giocante di \"Sole e Luna\" e \"Ultrasole e Ultraluna\". Si \u00e8 trasferita ad Alola da Kanto; nella nuova regione stringe amicizia con Hau e Lylia, e, dopo aver ottenuto un Pok\u00e9mon iniziale, intraprende il giro delle isole. Nella versione demo di \"Sole e Luna\" il suo nome era . Su di lei \u00e8 basato il personaggio di Moon nel manga \"Pok\u00e9mon Adventures\".\nHau.\n \u00e8 il nipote del Kahuna Hala e il rivale del protagonista in \"Sole e Luna\". Riceve il Pok\u00e9mon iniziale svantaggiato rispetto allo starter del protagonista. Generoso e pieno di vita, ha un carattere solare e adora mangiare. Decide di unirsi al giocatore nel giro delle isole, completando le sue sfide in contemporanea con il protagonista. Nel manga \"Pok\u00e9mon Adventures\" Hau partecipa al torneo di Lili, in cui affonta come avversario Iridio venendo sconfitto. Nell'anime Hau appare per la prima volta nel corso dell'episodio \"Determinazione di pietra!\" (\"No Stone Unturned!\"), in cui conosce Ash Ketchum. Tra i due si instaura un rapporto di rivalit\u00e0 e amicizia. Possiede un esemplare di Dartrix che ha sviluppato un'accesa rivalit\u00e0 con il Rowlet di Ash.\nLylia.\n \u00e8 un'amica del protagonista in \"Sole e Luna\" e \"Ultrasole e Ultraluna\". \u00c8 la figlia di Samina e la sorella di Iridio, ma al fine di proteggere un esemplare di Cosmog, che soprannomina Nebulino, fugge dall'\u00c6ther Paradise, venendo teletrasportata sull'isola di Mele Mele. Qui viene trovata e soccorsa dalla Professoressa Magnolia, che insieme al professor Kukui la accoglie nel suo laboratorio come assistente. Non ama le lotte Pok\u00e9mon, preferendo invece la lettura. Nell'anime Lylia appare per la prima volta nell'episodio \"Alola a una nuova avventura!\" (\"Alola to New Adventure!\"), in cui frequenta la Scuola Pok\u00e9mon dell'isola Mele Mele e diventa una compagna di classe di Ash. \u00c8 presentata come una ragazza gentile e di buon cuore che si preoccupa del benessere delle altre persone. Ha paura a interagire fisicamente con i Pok\u00e9mon a causa di un'esperienza traumatizzante avvenuta durante l'aggressione di Nihilego, che per\u00f2 superer\u00e0 grazie al Silvally di suo fratello Iridio. \u00c8 doppiata da Kei Shind\u014d e Giulia Maniglio. Nel manga \"Pok\u00e9mon Adventures\" Lylia appare per la prima volta a Lili viaggiando insieme al suo Cosmog Nebby, il quale viene importunato da un gruppo di Spearow, per poi essere soccorso da Moon, infine in loro aiuto arriva il Pok\u00e9mon protettore dell'isola Mele Mele Tapu Koko.\nChase.\n \u00e8 la scelta maschile del personaggio giocante in \"Pok\u00e9mon Let's Go, Pikachu!\" e \"Let's Go, Eevee!\".\nElaine.\n \u00e8 la scelta femminile del personaggio giocante in \"Pok\u00e9mon Let's Go, Pikachu!\" e \"Let's Go, Eevee!\".\nTrace.\n \u00e8 il rivale del giocatore in \"Pok\u00e9mon Let's Go, Pikachu!\" e \"Let's Go, Eevee!\", \u00e8 di Biancavilla, e il suo Pok\u00e9mon iniziale sar\u00e0 Eevee, nella versione \"Let's Go, Pikachu!\", mentre sar\u00e0 Pikachu in \"Let's Go, Eevee!\". Otterr\u00e0 il titolo di Campione della regione di Kanto.\nHop.\n \u00e8 uno dei rivali del protagonista, e suo alleato, in \"Spada e Scudo\". \u00c8 il fratello minore di Dandel, e prende parte alla Lega di Galar allo scopo di sconfiggere Dandel e prendere il suo posto come Campione. Lui e il protagonista sconfiggeranno insieme il Pok\u00e9mon leggendario Eternatus usando Zacian e Zamazenta.\nBeet.\n \u00e8 uno dei rivali del protagonista in \"Spada e Scudo\", \u00e8 specializzato nei Pok\u00e9mon di tipo Folletto. partecipa alle lotte in palestra sponsorizzato da Rose, lavorando segretamente per lui accumulando sempre pi\u00f9 Desiostelle. Quando il giocatore sconfigger\u00e0 Beet alla Lega Pok\u00e9mon decider\u00e0 di sostituire Poppy come nuovo capopalestra di Piquedilly.\nCapipalestra.\nCapipalestra di Kanto.\nIl capopalestra di Smeraldopoli in \"Rosso e Blu\", \"Giallo\" e \"Rosso Fuoco e Verde Foglia\" \u00e8 il capo del Team Rocket Giovanni. In seguito alla sua scomparsa in \"Oro e Argento\", \"Cristallo\" e \"Oro HeartGold e Argento SoulSilver\", il suo posto viene preso da Blu.\nBrock.\n \u00e8 il capopalestra di Plumbeopoli in \"Rosso e Blu\", \"Giallo\", \"Rosso Fuoco e Verde Foglia\", \"Oro e Argento\", \"Cristallo\" e \"Oro HeartGold e Argento SoulSilver\". Usa Pok\u00e9mon di tipo Roccia e conferisce la Medaglia Sasso. Nell'anime Brock lascia la sua palestra per seguire Ash Ketchum nel suo viaggio. \u00c8 doppiato da Y\u016bji Ueda e in italiano da Nicola Bartolini Carrassi, Luca Bottale (a partire dal 2001 e nel ridoppiaggio) e Federico Zanandrea (\"Pok\u00e9mon: Le origini\"). Nel manga \"Pok\u00e9mon Adventures\" contrasta il Team Rocket a Zafferanopoli e i Superquattro di Kanto. Nel torneo dei capipalestra viene sconfitto da Jasmine.\nMisty.\n \u00e8 la capopalestra di Celestopoli in \"Rosso e Blu\", \"Giallo\", \"Rosso Fuoco e Verde Foglia\", \"Oro e Argento\", \"Cristallo\" e \"Oro HeartGold e Argento SoulSilver\". Usa Pok\u00e9mon di tipo Acqua e conferisce la Medaglia Cascata. Nell'anime Misty lascia la sua palestra per seguire Ash Ketchum nel suo viaggio. \u00c8 doppiata da Mayumi Iizuka, e in italiano da Alessandra Karpoff e Benedetta Ponticelli (ridoppiaggio). Nel manga \"Pok\u00e9mon Adventures\" aiuta a combattere il Team Rocket, i Superquattro di Kanto e Maschera di Ghiaccio. Nel torneo dei capipalestra sconfigge Chiara.\nLt. Surge.\n \u00e8 il capopalestra di Aranciopoli in \"Rosso e Blu\", \"Giallo\", \"Rosso Fuoco e Verde Foglia\", \"Oro e Argento\", \"Cristallo\" e \"Oro HeartGold e Argento SoulSilver\". Usa Pok\u00e9mon di tipo Elettro e conferisce la Medaglia Tuono. \u00c8 un ex militare che per\u00f2 ha mantenuto il suo grado di tenente. In pilota di aerei, ed usava i Pok\u00e9mon di tipo Elettro per potenziare i suoi velivoli; tale tecnica gli ha salvato la vita almeno una volta in guerra.\nUnico capopalestra di origine statunitense, nella versione originale del gioco Surge parla a stenti il giapponese e con un'evidente inflessione, resa tramite la trascrizione in katakana delle sue battute. Nell'anime Lt. Surge appare per la prima volta nel corso dell'episodio \"Un incontro da elettroshock\" (\"Electric Shock Showdown\") in cui possiede un Raichu. Durante la prima battaglia sconfigge facilmente Ash, ma nella seconda viene battuto dal suo Pikachu. \u00c8 doppiato da Fumihiko Tachiki e in italiano da Riccardo Lombardo e Ivo De Palma (ridoppiaggio). Nel manga \"Pok\u00e9mon Adventures\" Lt. Surge \u00e8 uno dei tre generali del Team Rocket e ruba i Pok\u00e9mon degli allenatori su ordine di Giovanni, ma su una nave viene sconfitto da Rosso. Successivamente cattura Zapdos, ma a Zafferanopoli viene sconfitto di nuovo da Rosso e Zapdos viene liberato. Torna due anni dopo per sconfiggere i Superquattro di Kanto che vogliono sterminare l'umanit\u00e0: a questo scopo combatte con Bill contro Bruno, ma i due vengono salvati dalla sconfitta dall'arrivo di Rosso. Un anno dopo tenta di fermare il piano di Maschera di Ghiaccio, ma viene irrimediabilmente sconfitto.\nErika.\n \u00e8 la capopalestra di Azzurropoli in \"Rosso e Blu\", \"Giallo\", \"Rosso Fuoco e Verde Foglia\", \"Oro e Argento\", \"Cristallo\" e \"Oro HeartGold e Argento SoulSilver\". Usa Pok\u00e9mon di tipo Erba e conferisce la Medaglia Arcobaleno. Nell'anime Erika appare per la prima volta nel corso dell'episodio \"La citt\u00e0 dei profumi\" (\"Pok\u00e9mon Scent-sation\"). La sua sfida contro Ash \u00e8 interrotta a causa del Team Rocket, ma nonostante tutto Erika consegna ugualmente a Ash la sua medaglia. \u00c8 doppiata da Kyoko Hikami e in italiano da Loredana Nicosia e Jolanda Granato (ridoppiaggio). Nel manga \"Pok\u00e9mon Adventures\" Erika \u00e8 il capo dei capipalestra di Kanto e, insieme a Brock, Misty e gli abitanti di Azzurropoli, aiuta a combattere il Team Rocket e i Superquattro.\nSabrina.\n \u00e8 la capopalestra di Zafferanopoli in \"Rosso e Blu\", \"Giallo\", \"Rosso Fuoco e Verde Foglia\", \"Oro e Argento\", \"Cristallo\" e \"Oro HeartGold e Argento SoulSilver\". Usa Pok\u00e9mon di tipo Psico e conferisce la Medaglia Palude. Nell'anime Sabrina appare per la prima volta nel corso dell'episodio \"Sabrina\" (\"Abra and the Psychic Showdown\") in cui sconfigge Ash Ketchum. La capopalestra possiede un esemplare di Abra che si evolve successivamente in Kadabra. Sabrina da piccola non era mai riuscita ad avere degli amici, a causa dei continui allenamenti a cui era sottoposta per sviluppare i suoi poteri, e ci\u00f2 port\u00f2 a una divisione della sua personalit\u00e0 in un'algida Sabrina adulta e in una Sabrina bambina in cerca di amici. L'Haunter di Ash a pone fine alla situazione facendo ridere la Sabrina adulta e riunendola al suo alter ego. Nell'episodio \"Haunter contro Kadabra\" (\"Haunter Versus Kadabra\") Ash la sconfigge e le dona il suo Haunter. \u00c8 doppiata da Kae Araki e in italiano da Laura Brambilla e Cinzia Massironi (ridoppiaggio). Nel manga \"Pok\u00e9mon Adventures\" Sabrina \u00e8 affiliata al Team Rocket; su ordine di Giovanni rapisce Moltres e il professor Oak allo scopo di farsi rivelare dove si trova Mewtwo. Durante la battaglia a Zafferanopoli viene trattenuta da Verde, e quando giungono sul campo anche Rosso e Blu, Sabrina unisce Moltres ad Articuno e Zapdos creando Zapmolcuno, ma alla fine i tre allenatori riescono a batterla e a liberare i tre Pok\u00e9mon leggendari. Sabrina torna due anni dopo per aiutare a combattere i Superquattro di Kanto, affrontando Lorelei insieme a Verde (Green).\nKoga.\n \u00e8 il capopalestra di Fucsiapoli in \"Rosso e Blu\", \"Giallo\" e \"Rosso Fuoco e Verde Foglia\". Usa Pok\u00e9mon di tipo Veleno e conferisce la Medaglia Anima. In \"Oro e Argento\", \"Cristallo\" e \"Oro HeartGold e Argento SoulSilver\" entra a fare parte dei Superquattro di Johto venendo sostituito alla guida della palestra di Fucsiapoli dalla figlia Nina. Nell'anime Koga appare per la prima volta nel corso dell'episodio \"La villa dei ninja\" (\"The Ninja Pok\u00e9-Showdown\"), in cui viene sconfitto da Ash. \u00c8 doppiato da H\u014dch\u016b \u014ctsuka e Riccardo Lombardo. Nel manga \"Pok\u00e9mon Adventures\" Koga \u00e8 uno dei tre generali del Team Rocket (insieme a Lt. Surge e Sabrina) e riceve da Giovanni il compito di catturare Articuno: la missione va a buon fine, ma Koga viene infine sconfitto da Rosso e Blu a Zafferanopoli insieme al resto del Team Rocket e Articuno viene liberato. Si ripresenta due anni dopo per aiutare il gruppo a sconfiggere i Superquattro di Kanto che vogliono sterminare l'umanit\u00e0, combattendo insieme a Blue contro Agatha. Dopo la battaglia sparisce nel nulla e il suo posto di capopalestra a Fucsiapoli viene preso da sua figlia Nina. Un anno pi\u00f9 tardi, dopo la sconfitta di Maschera di Ghiaccio, lascia il crimine e istituisce i Superquattro di Johto con Bruno, Karen e Pino.\nBlaine.\n \u00e8 il capopalestra dell'Isola Cannella in \"Rosso e Blu\", \"Giallo\", \"Rosso Fuoco e Verde Foglia\" e delle Isole Spumarine in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Fuoco e conferisce la Medaglia Vulcano. Ama mettere alla prova i suoi sfidanti con quiz e indovinelli. Nell'anime Blaine appare per la prima volta nel corso dell'episodio \"L'uomo degli indovinelli\" (\"Riddle Me This\"). Dopo essere stato battuto la prima volta Ash sconfigge il capopalestra in \"Sfida vulcanica\" (\"Volcanic Panic\"), grazie all'aiuto del suo Charizard. \u00c8 doppiato da Toshiya Ueda e Gianfranco Gamba. Nel manga \"Pok\u00e9mon Adventures\" Blaine \u00e8 un ex scienziato del Team Rocket che ha abbandonato il gruppo perch\u00e9 contrario ai suoi metodi e ai suoi obiettivi. In seguito con l'aiuto di Rosso cattura Mewtwo, con il quale aiuta Giallo nel combattere Lance per impedirgli di distruggere l'umanit\u00e0. Nel torneo dei capipalestra sconfigge Sandra. Ottiene poi Entei per la sfida con Maschera di Ghiaccio. In seguito Blaine aiuta Blu e X nella lotta contro Elisio, ma viene sconfitto da Zygarde.\nNina.\n \u00e8 la figlia di Koga, succedutagli come capopalestra di Fucsiapoli in \"Oro e Argento\", \"Cristallo\" e \"Oro HeartGold e Argento SoulSilver\" dopo che il padre si unisce ai Superquattro di Johto. Usa Pok\u00e9mon di tipo Veleno e conferisce la Medaglia Anima. Nel manga \"Pok\u00e9mon Adventures\" Nina diventa capopalestra di Fucsiapoli quando il padre Koga sparisce dopo la battaglia con i Superquattro di Kanto. Il padre e Giovanni hanno cercato di farla unire al Team Rocket, ma lei ha sempre rifiutato. Nel torneo dei capipalestra si ritira dalla battaglia con Valerio.\nCapipalestra di Johto.\nValerio.\n \u00e8 il capopalestra di Violapoli in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Volante e conferisce la Medaglia Zefiro. Nell'anime Valerio appare per la prima volta nel corso dell'episodio \"Un incontro importante\" (\"Fighting Flyer with Fire\"), in cui viene sconfitto da Ash. \u00c8 doppiato da Akira Ishida e Luca Sandri. Nel manga \"Pok\u00e9mon Adventures\" nel torneo dei capipalestra Valerio vince per abbandono l'incontro con Nina.\nRaffaello.\n \u00e8 il capopalestra di Azalina in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Coleottero e conferisce la Medaglia Alveare. Nell'anime Raffaello appare nel corso dell'episodio \"Una palestra immersa nel verde\" (\"Gettin' The Bugs Out\"), in cui viene sconfitto da Ash. \u00c8 doppiato da Hiromi Ishikawa e Monica Bonetto. Nel manga \"Pok\u00e9mon Adventures\" Raffaello collabora nella lotta contro Maschera di Ghiaccio.\nChiara.\n \u00e8 la capopalestra di Fiordoropoli in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzata in Pok\u00e9mon di tipo Normale e conferisce la Medaglia Piana. Nell'anime Chiara appare negli episodi \"Una grande occasione\" (\"A Goldenrod Opportunity\") e \"Latte per tutti\" (\"A Dairy Tale Ending\"). La capopalestra sconfigge inizialmente Ash Ketchum, ma in seguito l'allenatore ha la meglio. \u00c8 doppiata da Y\u016bko Miyamura e Marcella Silvestri. Nel manga \"Pok\u00e9mon Adventures\" Chiara \u00e8 l'unica capopalestra a non essere sfidata da Suicune in cambio del suo aiuto nella lotta contro Maschera di Ghiaccio, in quanto ritenuta troppo debole. Nel torneo dei capipalestra viene sconfitta da Misty.\nAngelo.\n \u00e8 il capopalestra di Amarantopoli in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Spettro e conferisce la Medaglia Nebbia. Nell'anime Angelo appare negli episodi consecutivi \"La torre di latta\" (\"A Ghost of a Chance\") e \"Una tappa importante\" (\"From Ghost to Ghost\"), in cui viene sconfitto da Ash, e ne \"I campanelli rubati\" (\"For Ho-Oh the Bells Toll\"). Nel manga \"Pok\u00e9mon Adventures\" Angelo \u00e8 un grande amico di Eugenius e lo aiuta nella ricerca di Suicune. \u00c8 doppiato da Lorenzo Scattorin.\nFurio.\n \u00e8 il capopalestra di Fiorlisopoli in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Lotta e conferisce la Medaglia Tempesta. Nell'anime Furio appare per la prima volta nel corso dell'episodio \"Una prova di forza\" (\"Machoke, Machoke Man\") dove viene battuto da Ash. \u00c8 doppiato da Nobuaki Kakuda e Mario Zucca. Nel manga \"Pok\u00e9mon Adventures\" Furio \u00e8 stato il mentore di Blu. Aiuta a combattere il Neo Team Rocket di Maschera di Ghiaccio e, nel torneo dei capipalestra, viene sconfitto proprio da Blu.\nJasmine.\n \u00e8 la capopalestra di Olivinopoli in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzata in Pok\u00e9mon di tipo Acciaio e conferisce la Medaglia Minerale. \u00c8 inoltre presente nei videogiochi \"Diamante e Perla\" e \"Platino\". Nell'anime Jasmine appare in \"Avventure al faro!\" (\"Fight for the Light\") e \"Nervi d'acciaio\" (\"Nerves of Steelix\"), in cui viene battuta da Ash. Ricompare a Sinnoh dove fa da maestra a Kenny dopo il suo flop al Grand Festival e dove viene battuta in un'amichevole da Vulcano. \u00c8 l'allenatrice di Amphy, l'Ampharos che vive nel faro di Olivinopoli. \u00c8 doppiata da Yumi Kakazu e in italiano da Loredana Nicosia (ep. 210), Sonia Mazza (ep. 226) e Francesca Bielli (stagione 13). Nel manga \"Pok\u00e9mon Adventures\" Jasmine aiuta a combattere il Neo Team Rocket e, nel torneo dei capipalestra, sconfigge Brock.\nAlfredo.\n \u00e8 il capopalestra di Mogania in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Ghiaccio e conferisce la Medaglia Gelo. Nell'anime Alfredo compare per la prima volta in \"Un progetto malvagio (seconda parte)\" (\"Rage Of Innocence\"). Ash lo affronta con il suo Phanpy nell'episodio \"Freddo come il ghiaccio\" (\"Cold as Pryce!\") ma Alfredo lo batte facilmente, poi nell'episodio successivo \"Un incontro glaciale\" (\"Nice Pryce Baby\"), Ash lo affronta nuovamente vincendo la sua medaglia a causa del ritiro di Alfredo. \u00c8 doppiato da Motomu Kiyokawa e Enrico Bertorelli. Nel manga \"Pok\u00e9mon Adventures\" Alfredo \u00e8 raffigurato come un anziano costretto a usare una sedia a rotelle. Dietro alla sua aria innocente nasconde in realt\u00e0 l'identit\u00e0 di , il capo del Neo Team Rocket che mira a conquistare Johto e Kanto. Ha al suo servizio i Masked Children rapiti dalle loro famiglie quando erano bambini: Karen, Pino, Shum e Kart, e in precedenza anche Silver e Green ma che erano riusciti a scappare. Durante lo scontro finale entra in una dimensione temporale grazie a Celebi; ma Oro libera il Pok\u00e9mon e sigilla Alfredo nella dimensione alternativa. Liberato in seguito da Celebi, Alfredo si allea con Giovanni e Lance per aiutare Oro, Argento e Cris nella lotta contro Archer.\nSandra.\n \u00e8 la cugina di Lance e la capopalestra di Ebanopoli in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzata in Pok\u00e9mon di tipo Drago e conferisce la Medaglia Levante. Nell'anime Sandra appare per la prima volta nel corso dell'episodio \"L'ultima Medaglia\" (\"Beauty is Skin Deep\") Viene sfidata e sconfitta da Ash. Iris la affronta venendo per\u00f2 sconfitta. \u00c8 doppiata da Y\u016bko Mita, Maddalena Vadacca e Deborah Morese (stagione 16). Nel manga \"Pok\u00e9mon Adventures\" Sandra partecipa alla battaglia contro Maschera di Ghiaccio e nel torneo dei capipalestra viene sconfitta da Blaine.\nCapipalestra di Hoenn.\nPetra.\n \u00e8 la capopalestra di Ferrugipoli in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzata in Pok\u00e9mon di tipo Roccia e conferisce la Medaglia Pietra. Nell'anime Petra appare per la prima volta nel corso dell'episodio \"Tutti a scuola\" (\"Gonna Rule The School!\"). Nell'episodio successivo viene sconfitta da Ash. \u00c8 doppiata da Yuri Shiratori e Renata Bertolas. Nel manga \"Pok\u00e9mon Adventures\" collabora nella lotta contro il Team Magma e il Team Idro e per interrompere la battaglia tra Groudon e Kyogre.\nRudi.\n \u00e8 il capopalestra di Bluruvia in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzato in Pok\u00e9mon di tipo Lotta e conferisce la Medaglia Pugno. Nell'anime Rudi appare per la prima volta nel corso dell'episodio \"Sull'onda dell'entusiasmo\" (\"Brave the Wave\") durante il quale sconfigge in battaglia Ash. Ricompare in \"L'uragano\" (\"A Meditite Fight\") e nella puntata successiva viene battuto da Ash. \u00c8 doppiato da K\u014dhei Kiyasu e Marcello Cortese. Nel manga \"Pok\u00e9mon Adventures\" contribuisce alla battaglia contro il Team Magma e il Team Idro, sconfiggendo il generale Magma Hank.\nWalter.\n \u00e8 il capopalestra di Ciclamipoli in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzato in Pok\u00e9mon di tipo Elettro e conferisce la Medaglia Dinamo. Nell'anime Walter appare per la prima volta nel corso dell'episodio \"Incontro scioccante\" (\"Watt's with Wattson?\"), in cui viene sconfitto da Ash Ketchum e cattura un Electrike. Il capopalestra compare nuovamente in \"Incontri tra amici\" (\"Manectric Charge!\") dove il suo Electrike si evolve in Manectric e batte in un'amichevole Ash. \u00c8 doppiato da Ken'ichi Ogata e Pietro Ubaldi. Nel manga \"Pok\u00e9mon Adventures\" Walter partecipa alla battaglia contro il Team Magma e il Team Idro, sconfiggendo il generale Idro Shelly.\nFiammetta.\n \u00e8 la capopalestra di Cuordilava in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzata in Pok\u00e9mon di tipo Fuoco e conferisce la Medaglia Fiamma. Nell'anime Fiammetta appare per la prima volta nel corso dell'episodio \"Una Capopalestra inesperta\" (\"Poetry Commotion!\"), in cui viene sconfitta da Ash. \u00c8 doppiata da Rio Natsuki e Renata Bertolas. Nel manga \"Pok\u00e9mon Adventures\" Fiammetta \u00e8 una grande amica di Alice e sembra avere una relazione con Ottavio, generale del Team Magma. Collabora alla lotta contro il Team Magma e il Team Idro.\nNorman.\n \u00e8 il capopalestra di Petalipoli in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzato in Pok\u00e9mon di tipo Normale e conferisce la Medaglia Armonia. Nei giochi \u00e8 inoltre il padre del protagonista Brendon o Vera a seconda della scelta del giocatore. Nell'anime Norman \u00e8 il padre di Vera e Max. Appare per la prima volta nel corso dell'episodio \"Il fratellino\" (\"There's no Place Like Hoenn\"), mentre ne \"Il Quinto Obiettivo\" (\"Balance of Power\") Ash lo sconfigge guadagnando la sua medaglia. \u00c8 doppiato da J\u016br\u014dta Kosugi e Paolo Sesana. Nel manga \"Pok\u00e9mon Adventures\" Norman \u00e8 il padre di Ruby e partecipa alla battaglia contro il Team Magma e il Team Idro. Allo scopo di calmare Groudon e Kyogre cattura temporaneamente Rayquaza con l'aiuto di Lino. Successivamente muore a causa del controllo su Rayquaza senza un supporto, ma viene riportato in vita da Ruby e Celebi.\nAlice.\n \u00e8 la capopalestra di Forestopoli in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzata in Pok\u00e9mon di tipo Volante e conferisce la Medaglia Piuma. Nell'anime Alice appare per la prima volta nel corso dell'episodio \"Arrivo a Forestopoli!\" (\"Who's Flying Now?\"). Nella puntata \"Una sfida nel blu\" (\"Sky High Gym Battle!\") combatte e viene sconfitta da Ash Ketchum. \u00c8 doppiata da Hy\u014dsei e Laura Brambilla. Nel manga \"Pok\u00e9mon Adventures\" Alice \u00e8 la leader dei capipalestra di Hoenn e collabora a sconfiggere il Team Magma e il Team Idro.\nTell &amp; Pat.\n sono due gemelli capipalestra di Verdeazzupoli in \"Rubino e Zaffiro\", \"Smeraldo\" e \"Rubino Omega e Zaffiro Alpha\". Sono specializzati in Pok\u00e9mon di tipo Psico e conferiscono la Medaglia Mente. Nell'anime Tell &amp; Pat appaiono per la prima volta nel corso dell'episodio \"Il centro spaziale\" (\"It's Still Rocket Roll to Me!\") e nell'episodio successivo vengono battuti da Ash. Tell \u00e8 doppiato da Takahiro Mizushima e Paolo De Santis e Pat da Chisa Yokoyama e Giovanna Papandrea. Nel manga \"Pok\u00e9mon Adventures\" Tell &amp; Pat contribuiscono alla battaglia contro il Team Magma e il Team Idro.\nAdriano.\n \u00e8 il capopalestra di Ceneride in \"Rubino e Zaffiro\" e \"Rubino Omega e Zaffiro Alpha\". \u00c8 specializzato in Pok\u00e9mon di tipo Acqua e conferisce la Medaglia Pioggia. In \"Pok\u00e9mon Smeraldo\" prende il posto di Rocco Petri come Campione della Lega Pok\u00e9mon di Hoenn, mentre il suo posto come capopalestra di Ceneride viene preso dal suo maestro Rodolfo. Nell'anime Adriano \u00e8 un capocoordinatore che istituisce ogni anno una Gara Pok\u00e9mon denominata Coppa Adriano. Al vincitore del torneo consegna un Fiocco Acqua. Al contrario degli altri Fiocchi presenti nell'anime \u00e8 l'unico che pu\u00f2 fare accedere direttamente al Gran Festival di qualsiasi regione. \u00c8 doppiato da Toshiyuki Morikawa e Ruggero Andreozzi. Nel manga \"Pok\u00e9mon Adventures\" Adriano cattura temporaneamente Registeel con Rocco Petri allo scopo di fermare la lotta tra i Groudon e Kyogre. Durante lo scontro con il Team Magma e il Team Idro, Rocco lo nomina Campione di Hoenn al suo posto, in quanto aveva capito che sarebbe morto in battaglia.\nRodolfo.\n \u00e8 il mentore di Adriano, succedendogli come capopalestra di Ceneride in \"Pok\u00e9mon Smeraldo\", dopo che Adriano diventa Campione della Lega Pok\u00e9mon. \u00c8 specializzato in Pok\u00e9mon di tipo Acqua e conferisce la Medaglia Pioggia. Nell'anime Rodolfo \u00e8 il capopalestra di Ceneride; appare per la prima volta nel corso dell'episodio \"Capopalestra e gentiluomo\" (\"The Great Eight Fate!\") e nella puntata successiva viene battuto da Ash. \u00c8 doppiato da Sh\u014d Hayami e Claudio Moneta. Nel manga \"Pok\u00e9mon Adventures\" Rodolfo \u00e8 l'ex capopalestra di Ceneride che ha lasciato la carica a favore del suo allievo Adriano, ma dopo che Rocco Petri nomina Adriano Campione di Hoenn, Rodolfo decide di tornare capopalestra. Contribuisce alla lotta contro il Team Magma e il Team Idro.\nCapipalestra di Sinnoh.\nPedro.\n \u00e8 il capopalestra di Mineropoli in \"Diamante e Perla\" e \"Platino\". Usa Pok\u00e9mon di tipo Roccia e conferisce la Medaglia Carbone. \u00c8 il figlio del capopalestra Ferruccio. Nell'anime Pedro appare per la prima volta nell'episodio \"La prima Gara\" (\"Shapes of Things to Come\") durante il quale viene sconfitto da Paul. Ash sconfigge il capopalestra nel corso di \"La sfida contro Rampardos\" (\"O'er the Rampardos we Watched\") dopo avere perso una volta contro di lui. Ricompare in \"Vecchi affari di famiglia\" (\"Ancient Family Matters!\") dove va a trovare il padre Ferruccio e combatte con lui, anche se lo scontro viene interrotto da Team Rocket. Nell'episodio successivo \"Trattare con chi sta sulla difensiva\" (\"Dealing With Defensive Types!\") fa da arbitro nell'incontro tra suo padre e Ash. \u00c8 doppiato da Masataka Azuma e in italiano da Patrizio Prata (stagione 10) e Davide Albano (stagione 12). Nel manga \"Pok\u00e9mon Adventures\" collabora nella lotta con il Team Galassia.\nGardenia.\n \u00e8 la capopalestra di Evopoli in \"Diamante e Perla\" e \"Platino\". Usa Pok\u00e9mon di tipo Erba e conferisce la Medaglia Bosco. Nell'anime Gardenia appare per la prima volta nel corso dell'episodio \"... La ricerca continua!\" (\"The Grass-Type is Always Greener\"), e viene sconfitta da Ash in \"L'esperta di Pok\u00e9mon d'erba\" (\"The Grass Menagerie!\") dopo averlo battuto in un'amichevole. Ottiene inoltre il Cacnea di James in \"Addio, Cacnea!\" (\"Once There Were Greenfields\"). \u00c8 doppiata da Chieko Honda, Elisabetta Spinelli (stagione 10) e Benedetta Ponticelli (stagione 11). Nel manga \"Pok\u00e9mon Adventures\" Gardenia dona il suo esemplare di Cherrim a Platina.\nMarzia.\n \u00e8 la capopalestra di Rupepoli in \"Diamante e Perla\" e \"Platino\". Usa Pok\u00e9mon di tipo Lotta e conferisce la Medaglia Ciottolo. In \"Oro HeartGold e Argento SoulSilver\" \u00e8 possibile incontrare Marzia nel corso di una competizione mangereccia e prende parte al Pok\u00e9athlon. Nell'anime Marzia inizialmente non vuole pi\u00f9 svolgere il ruolo di capopalestra a causa di una pesante sconfitta subita da Paul, ma grazie a Lucinda e un incontro vinto contro di lei ritrova la carica e combatte con Ash. \u00c8 doppiata da Aya End\u014d e Francesca Bielli.\nOmar.\n \u00e8 il capopalestra di Pratopoli in \"Diamante e Perla\" e \"Platino\". Usa Pok\u00e9mon di tipo Acqua e conferisce la Medaglia Acquitrino. \u00c8 un wrestler professionale che indossa sempre una maschera da luchador ed \u00e8 conosciuto in tutta Sinnoh; fa diverse apparizioni anche in \"Oro HeartGold e Argento SoulSilver\". Nell'anime Omar appare per la prima volta nel corso dell'episodio \"Il Festival di Croagunk\" (\"Cream of the Croagunk Crop!\"). Ash lo sconfigge in \"La quarta Medaglia di Sinnoh!\" (\"A Crasher Course in Power!\"). \u00c8 doppiato da Tetsu Inada e Matteo Zanotti.\nFannie.\n \u00e8 la capopalestra di Cuoripoli in \"Diamante e Perla\" e \"Platino\". Usa Pok\u00e9mon di tipo Spettro e conferisce la Medaglia Vestigia. Parla con un accento straniero, che \u00e8 inglese nella versione originale dei giochi e francese in quella italiana. Sebbene Cuoripoli appaia presto nei giochi, in \"Diamante e Perla\" Fannie rifiuta la sfida fino a quando il giocatore non ha raccolto quattro medaglie; in \"Platino\" invece pu\u00f2 essere sfidata come terza capopalestra. \u00c8 appassionata di Gare Pok\u00e9mon e vi partecipa sovente. Nell'anime Fannie appare per la prima volta nel corso dell'episodio \"Imparare dalle proprie sconfitte\" (\"Playing the Leveling Field!\"). Ash visita due volte la palestra prima di incontrarla e ottenere la sua medaglia, anche se inizialmente viene sconfitto durante un'amichevole. Compare anche come giudice speciale al Grand Festival di Sinnoh. \u00c8 doppiata da Kikuko Inoue e Alessandra Karpoff.\nFerruccio.\n \u00e8 il capopalestra di Canalipoli in \"Diamante e Perla\" e \"Platino\". Usa Pok\u00e9mon di tipo Acciaio e conferisce la Medaglia Cava. \u00c8 il padre del capopalestra Pedro. Nell'anime Ferruccio appare per la prima volta nel corso dell'episodio \"Vecchi affari di famiglia\" (\"Ancient Family Matters!\") dove combatte con suo figlio Pedro, mentre nell'episodio successivo viene battuto da Ash. \u00c8 doppiato da Kazuki Yao e Mario Zucca. Nel manga \"Pok\u00e9mon Adventures\" Ferruccio \u00e8 il leader dei capipalestra di Sinnoh nella lotto contro il Team Galassia e dona uno Shieldon a Diamond.\nBianca.\n \u00e8 la capopalestra di Nevepoli in \"Diamante e Perla\" e \"Platino\". Usa Pok\u00e9mon di tipo Ghiaccio e conferisce la Medaglia Ghiacciolo. Nell'anime Bianca appare per la prima volta nel corso dell'episodio \"Ritorno a scuola!\" (\"Classroom Training!\"), \u00e8 una grande amica di Zoey e nell'episodio successivo viene sconfitta da Ash. \u00c8 doppiata da Noriko Shitaya e Giuliana Atepi. Nel manga \"Pok\u00e9mon Adventures\" soccorre Platinum da un gruppo di Graveler selvatici e in seguito accetta la sua sfida, venendo sconfitta.\nCorrado.\n \u00e8 il capopalestra di Arenipoli in \"Diamante e Perla\" e \"Platino\". Usa Pok\u00e9mon di tipo Elettro e conferisce la Medaglia Faro. \u00c8 amico del Superquattro Vulcano. Nell'anime Corrado appare per la prima volta nell'episodio \"Vulcano dei Superquattro!\" (\"Flint Sparks the Fire!\"). Ash riesce a sconfiggerlo solamente dopo la partecipazione di Lucinda al Grand Festival. \u00c8 doppiato da Hirofumi Nojima e Matteo Zanotti. Nel manga \"Pok\u00e9mon Adventures\" dona a Marzia un esemplare di Pachirisu.\nCapipalestra di Unima.\nIn \"Nero 2 e Bianco 2\" il ruolo di capopalestra di Levantopoli viene ricoperto da Komor.\nSpighetto, Chicco e Maisello.\n, e sono i capipalestra di Levantopoli in \"Nero e Bianco\" e conferiscono la Medaglia Tris. Spighetto schiera il Pok\u00e9mon di tipo Erba Pansage, Chicco il Pok\u00e9mon di tipo Fuoco Pansear e Maisello il Pok\u00e9mon di tipo Acqua Panpour; il giocatore deve affrontare solo uno dei tre e in particolare quello il cui Pok\u00e9mon ha un vantaggio di tipo nei confronti del Pok\u00e9mon iniziale del giocatore. Compaiono anche in \"Nero 2 e Bianco 2\" ma non nel ruolo di capipalestra. Nell'anime dopo la sconfitta sua e dei suoi fratelli da parte di Ash, Spighetto decide di accompagnare l'allenatore e Iris nel loro viaggio attraverso la regione di Unima, prendendo il posto di Brock come cuoco del gruppo. \u00c8 inoltre un di categoria A, in grado di determinare la compatibilit\u00e0 tra Pok\u00e9mon e allenatori. Spighetto \u00e8 doppiato da Mamoru Miyano e Davide Albano, Chicco da Masakazu Morita e Renato Novara e Maisello da Makoto Ishii e Federico Viola.\nAlo\u00e9.\n \u00e8 la capopalestra di Zefiropoli in \"Nero e Bianco\". \u00c8 specializzata in Pok\u00e9mon di tipo Normale e conferisce la Medaglia Base. Insieme al marito dirige inoltre il Museo di Zefiropoli. In \"Nero 2 e Bianco 2\" \u00e8 sempre la direttrice del museo ma non pi\u00f9 capopalestra. Nell'anime Alo\u00e9 appare per la prima volta nel corso dell'episodio \"Una notte nel museo di Zefiropoli!\" (\"A Night in the Nacrene City Museum!\"). Nelle puntate seguenti Ash Ketchum lotta contro di lei, riuscendo a sconfiggerla nel corso di \"Rivincita alla Palestra di Zefiropoli!\" (\"Rematch at the Nacrene Gym!\"). \u00c8 doppiata da Atsuko Tanaka e in italiano da Elda Olivieri e Chiara Gioncardi (\"Pok\u00e9mon Generazioni\").\nArtemisio.\n \u00e8 il capopalestra di Austropoli in \"Nero e Bianco\" e \"Nero 2 e Bianco 2\". \u00c8 specializzato in Pok\u00e9mon di tipo Coleottero e conferisce la Medaglia Scarabeo. Nell'anime Artemisio appare per la prima volta nel corso dell'episodio \"Nel Bosco Girandola con Sewaddle e Artemisio!\" (\"Sewaddle and Burgh in Pinwheel Forest!\") dove conosce Ash Ketchum, Iris e Spighetto. Ash lo affronta in \"Per amore dei Pok\u00e9mon Coleottero!\" (\"Battling For The Love of Bug-Types!\") riuscendo a prevalere sul capopalestra. \u00c8 doppiato da T\u014dru Furuya e in italiano da Ruggero Andreozzi e Flavio Arras (\"Pok\u00e9mon Generazioni\").\nCamelia.\n \u00e8 la capopalestra di Sciroccopoli in \"Nero e Bianco\" e \"Nero 2 e Bianco 2\". \u00c8 specializzata in Pok\u00e9mon di tipo Elettro e conferisce la Medaglia Volt. Nell'anime Camelia appare per la prima volta nel corso dell'episodio \"Camelia, una capopalestra elettrizzante!\" (\"Enter Elesa, Electrifying Gym Leader!\"). Sconfigge Belle ma perde contro Ash Ketchum. \u00c8 doppiata da Miyuki Sawashiro e in italiano da Gea Riva, Sabrina Bonfitto e Ludovica De Caro (\"Pok\u00e9mon Generazioni\").\nRafan.\n \u00e8 il capopalestra di Libecciopoli in \"Nero e Bianco\" e \"Nero 2 e Bianco 2\". \u00c8 specializzato in Pok\u00e9mon di tipo Terra e conferisce la Medaglia Sisma. Nell'anime Rafan appare per la prima volta nel corso dell'episodio \"Accelguardiano, alla riscossa!\" (\"The Mighty Accelguard to the Rescue!\"). Ash Ketchum sfida il capopalestra in \"Lotta contro il re delle miniere!\" (\"Battling the King of the Mines!\"). \u00c8 doppiato da Tsuguo Mogami e in italiano da Mario Zucca e Riccardo Lombardo (\"Pok\u00e9mon Generazioni\"). Nel manga \"Pok\u00e9mon Adventures\" Rafan \u00e8 il leader dei capipalestra di Unima nella lotta contro il Team Plasma.\nAnemone.\n \u00e8 la capopalestra di Ponentopoli in \"Nero e Bianco\" e \"Nero 2 e Bianco 2\". \u00c8 specializzata in Pok\u00e9mon di tipo Volante e conferisce la Medaglia Jet. Nell'anime la capopalestra Anemone, oberata dalle sfide degli allenatori, decide di creare incontri immaginari che si svolgono solamente nella sua testa, in modo da avere pi\u00f9 tempo per dedicarsi all'aviazione. Tuttavia, dopo avere lottato contro Spighetto e Ash Ketchum, torna a svolgere regolarmente il ruolo di capopalestra. \u00c8 doppiata da Kana Ueda e in italiano da Deborah Morese e Martina Tamburello (\"Pok\u00e9mon Generazioni\").\nSilvestro.\n \u00e8 un famoso ex attore e il capopalestra di Mistralopoli in \"Nero e Bianco\". \u00c8 specializzato in Pok\u00e9mon di tipo Ghiaccio e conferisce la Medaglia Stalattite. In \"Nero 2 e Bianco 2\" Silvestro torna a dedicarsi esclusivamente alla carriera da attore e indossa i panni di Fantasilvestro nel Pok\u00e9Wood. Nell'anime Silvestro appare per la prima volta nel corso dell'episodio \"Il guardiano della montagna!\" (\"Guarding the Guardian of the Mountain!\"). \u00c8 doppiato da Nobuo Tobita e Alessandro Zurla.\nAristide.\n \u00e8 il capopalestra di Boreduopoli in \"Nero\" e \"Nero 2 e Bianco 2\". \u00c8 specializzato in Pok\u00e9mon di tipo Drago e conferisce la Medaglia Leggenda. In \"Bianco\" \u00e8 presente come insegnamosse. Nell'anime Aristide \u00e8 un Maestro Drago ed \u00e8 stato il maestro di Iris da bambina. Appare per la prima volta in un flashback della ragazza nel corso dell'episodio \"Iris ed Excadrill contro l'Annientadraghi!\" (\"Iris and Excadrill Against the Dragon Buster!\"). Nell'episodio \"Aristide contro Iris: passato, presente e futuro!\" (\"Drayden Versus Iris: Past, Presente and Future!\") affronta Iris in una rivincita, battendola ancora. \u00c8 doppiato da Masaki Terasoma e Gianluca Iacono.\nIris.\n \u00e8 un'allenatrice specializzata in Pok\u00e9mon Drago. In \"Bianco\" ricopre la carica di capopalestra di Boreduopoli e conferisce la Medaglia Leggenda, mentre in \"Nero\" \u00e8 presente come insegnamosse. In \"Nero 2 e Bianco 2\" viene promossa Campione della Lega Pok\u00e9mon di Unima, lasciando l'incarico di capopalestra al solo Aristide. Nell'anime Iris \u00e8 stata allieva di Aristide e sogna di diventare un Maestro Drago. Appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"). In \"Entrino Iris e Axew!\" (\"Enter Iris and Axew!\") decide di accompagnare Ash Ketchum nel suo viaggio attraverso la regione di Unima. \u00c8 doppiata da Aoi Y\u016bki e Francesca Bielli. Nel manga \"Pok\u00e9mon Adventures\" \u00e8 l'allieva di Aristide e ha vissuto a Ebanopoli.\nVelia.\n \u00e8 la capopalestra di Zondopoli in \"Nero 2 e Bianco 2\". \u00c8 specializzata in Pok\u00e9mon di tipo Veleno e conferisce la Medaglia Arsenico. Nell'anime Velia appare per la prima volta nel corso dell'episodio \"Sfida alla palestra di Zondopoli!\" (\"Rocking the Virbank Gym!\"). Ash Ketchum la sfida per la sua ottava e ultima medaglia della regione di Unova; nello scontro Velia decide di utilizzare solamente tre Pok\u00e9mon, permettendo al ragazzo di schierarne sei. \u00c8 doppiata da Eri Kitamura e Jenny De Cesarei.\nCiprian.\n \u00e8 il capopalestra di Grecalopoli in \"Nero 2 e Bianco 2\". \u00c8 specializzato in Pok\u00e9mon di tipo Acqua e conferisce la Medaglia Onda. Nell'anime Ciprian \u00e8 un capopalestra e appare nell'episodio \"In viaggio per Grecalopoli!\" (\"The Road to Humilau\") dove viene battuto da Cameron. \u00c8 doppiato da Y\u016bji Ueda e Renato Novara.\nCapipalestra di Kalos.\nVioletta.\n \u00e8 la capopalestra di Novartopoli in \"X e Y\". \u00c8 specializzata in Pok\u00e9mon di tipo Coleottero e conferisce la Medaglia Insetto. Fotografa professionista, \u00e8 la sorella di Alexia. Nell'anime Violetta appare per la prima volta nel corso dell'episodio \"Una lotta da brivido alla Palestra di Novartopoli!\" (\"A Blustery Santalune Gym Battle!\") in cui affronta Ash Ketchum che viene sconfitto dalla capopalestra. Nell'episodio seguente, \"Una lotta sul filo di ghiaccio!\" (\"Battling on Thin Ice!\"), l'allenatore riesce ad ottenere la medaglia. Compare nuovamente in \"Lotte blasonate al castello!\" (\"Breaking Titles at the Chateau!\") dove affronta il capopalestra Lino venendo sconfitta. Insieme a tutti gli altri capipalestra di Kalos, riapparir\u00e0 negli episodi \"Una difesa granitica!\" (\"Rocking Kalos Defenses!\") e \"Un'unione perfetta!\" (\"Forming a More Perfect Union!\") per aiutare Ash e i suoi amici nella lotta contro Elisio. \u00c8 doppiata da Noriko Shitaya e Ludovica De Caro.\nLino.\n \u00e8 il capopalestra di Altoripoli in \"X e Y\". \u00c8 specializzato in Pok\u00e9mon di tipo Roccia e conferisce la Medaglia Rupe. Nell'anime Lino appare per la prima volta nel corso dell'episodio \"Lotte blasonate al castello!\" (\"Breaking Titles at the Chateau!\") dove affronta la capopalestra Violetta riuscendo a batterla. Lui e Ash Ketchum si affrontano in \"Alla conquista della vetta!\" (\"Climbing the Walls!\") dove l'allenatore riesce a batterlo vincendo la sua medaglia. Riappare negli episodi \"Una difesa granitica!\" (\"Rocking Kalos Defenses!\") e \"Un'unione perfetta!\" (\"Forming a More Perfect Union!\") aiutando Ash e i suoi amici, insieme a tutti i capipalestra di Kalos, nella lotta contro Elisio. \u00c8 doppiato da Hirofumi Nojima e Mattia Bressan.\nOrnella.\n \u00e8 la capopalestra di Yantaropoli in \"X e Y\". \u00c8 specializzata in Pok\u00e9mon di tipo Lotta e conferisce la Medaglia Lotta. Conosce i segreti della megaevoluzione e dopo avere vinto la sua medaglia dona al giocatore il megacerchio, la Lucarite e un esemplare di Lucario. Nell'anime Ornella appare per la prima volta nel corso dell'episodio \"Mega rivelazioni!\" (\"Mega Revelations!\"). La capopalestra segu e Ash e i suoi amici per alcune puntate, affrontando pi\u00f9 volte il ragazzo e il suo Pikachu. L'allenatore conquista la medaglia in \"Scontro finale alla palestra di Yantaropoli!\" (\"Showdown at the Shalour Gym!\"). In \"Un diamante allo stato grezzo!\" (\"A Diamond in the Rough!\") anche Alan riesce a batterla vincendo la Medaglia Lotta. Verr\u00e0 in aiuto di Alan, Ash e dei suoi amici negli episodi \"Una difesa granitica!\" (\"Rocking Kalos Defenses!\") e \"Un'unione perfetta!\" (\"Forming a More Perfect Union!\"), insieme a tutti i capipalestra della regione di Kalos nella lotta contro Elisio. \u00c8 doppiata da Yuka Terasaki, Sabrina Bonfitto (stagione 17) e Annalisa Longo (stagioni 18-19).\nAmur.\n \u00e8 il capopalestra di Temperopoli in \"X e Y\". \u00c8 specializzato in Pok\u00e9mon di tipo Erba e conferisce la Medaglia Pianta. Nell'anime Amur appare per la prima volta nel corso dell'episodio \"Panico a bassa temperatura!\" (\"Thawing an Icy Panic!\") e nell'episodio successivo \"Non fare d'ogni tipo Erba un fascio!\" (\"The Green, Green Grass Types of Home!\") affronta Ash Ketchum venendo battuto. Riappare negli episodi \"Una difesa granitica!\" (\"Rocking Kalos Defenses!\") e \"Un'unione perfetta!\" (\"Forming a More Perfect Union!\") insieme agli altri capipalestra di Kalos aiutando Ash e i suoi amici nella lotta contro Elisio. \u00c8 doppiato da Minoru Inaba, Cesare Rasini (stagione 18) e Giovanni Battezzato (stagione 19).\nLem.\n \u00e8 il capopalestra di Luminopoli in \"X e Y\". \u00c8 specializzato in Pok\u00e9mon di tipo Elettro e conferisce la Medaglia Voltaggio. Nell'anime Lem \u00e8 un giovane inventore e il capopalestra di Luminopoli. Insieme alla sorella minore Clem decide di accompagnare Ash Ketchum nel suo viaggio attraverso la regione di Kalos, nascondendogli inizialmente il fatto di essere un capopalestra. Quando la verit\u00e0 viene a galla, Lem lascia temporaneamente il gruppo per allenarsi in vista dello scontro con Ash, dal quale viene poi sconfitto. \u00c8 doppiato da Y\u016bki Kaji e Simone Lupinacci.\nVal\u00e9rie.\n \u00e8 la capopalestra di Romantopoli in \"X e Y\". \u00c8 specializzata in Pok\u00e9mon di tipo Folletto e conferisce la Medaglia Folletto. Nell'anime Val\u00e9rie appare per la prima volta nel corso dell'episodio \"Una lotta elegante!\" (\"A Fashionable Battle!\"). \u00c8 doppiata da Satsuki Yukino e Ludovica De Caro.\nAstra.\n \u00e8 la capopalestra di Fluxopoli in \"X e Y\". \u00c8 specializzata in Pok\u00e9mon di tipo Psico e conferisce la Medaglia Psico. Nell'anime Astra appare per la prima volta nel corso dell'episodio \"Destino brumoso, futuro radioso!\" (\"Cloudy Fate, Bright Future!\"). Ash Ketchum la affronta in \"Occhi puntati sul futuro!\" (\"All Eyes on the Future!\") riuscendo a sconfiggerla. Ricompare negli episodi \"Una difesa granitica!\" (\"Rocking Kalos Defenses!\") e \"Un'unione perfetta!\" (\"Forming a More Perfect Union!\"), insieme a tutti i capipalestra della regione di Kalos per aiutare Ash e i suoi amici nella lotta contro Elisio. \u00c8 doppiata da Masako Katsuki.\nEdel.\n \u00e8 il capopalestra di Fractalopoli in \"X e Y\". \u00c8 specializzato in Pok\u00e9mon di tipo Ghiaccio e conferisce la Medaglia Iceberg. Nell'anime Edel appare per la prima volta nel corso dell'episodio \"Doccia fredda sul campolotta ghiacciato!\" (\"All Hail the Ice Battlefield!\") dove affronta Ash Ketchum riuscendo a batterlo. Ash si prende una rivincita in \"Il ghiaccio si \u00e8 rotto!\" (\"A Real Icebreaker!\") vincendo la sua medaglia. Insieme gli altri capipalestra della regione di Kalos aiuta Ash e i suoi amici, negli episodi \"Una difesa granitica!\" (\"Rocking Kalos Defenses!\") e \"Un'unione perfetta!\" (\"Forming a More Perfect Union!\"), nella lotta contro Elisio. \u00c8 doppiato da Ry\u016bzabur\u014d \u014ctomo e Cesare Rasini.\nCapitani e Kahuna di Alola.\nLiam.\n \u00e8 il capitano della sfida nella Grotta Sottobosco nell'isola Mele Mele in \"Sole e Luna\" e \"Ultrasole e Ultraluna\". \u00c8 specializzato in Pok\u00e9mon di tipo Normale. Figura di riferimento per gli allenatori del luogo, in passato ha frequentato la Scuola per Allenatori, dalla quale \u00e8 diplomato. Nell'anime Liam appare per la prima volta nel corso dell'episodio \"Allenamento da leggenda!\" (\"Turning Heads and Training Hard!\"), dove si scopre essere un ex studente della Scuola di Pok\u00e9mon dell'Isola Mele Mele, nonch\u00e9 ex allievo del Professor Kukui. Possiede un esemplare di Eevee. \u00c8 doppiato da Yudai Chiba.\nHala.\n \u00e8 il Kahuna dell'isola Mele Mele e un Superquattro di Alola in \"Sole e Luna\", specializzato in Pok\u00e9mon di tipo Lotta. \u00c8 il nonno di Hau ed \u00e8 considerato uno dei pi\u00f9 grandi allenatori di Alola. Assieme al professor Kukui consegna al giocatore il suo Pok\u00e9mon iniziale. In \"Ultrasole e Ultraluna\" riveste solo il ruolo di Kahuna e consegna al giocatore il supercerchio Z. Nell'anime Hala appare per la prima volta nell'episodio \"Dominare il dominante!\" (\"To Top a Totem!\"), dove si rivela essere il creatore del cerchio Z consegnato ad Ash Ketchum da Tapu Koko. Egli guida Ash verso la Grotta Sottobosco, in modo che l'allenatore possa iniziare il giro delle isole. Successivamente affronta Ash, venendo sconfitto. \u00c8 doppiato da Nobuyuki Hiyama e Massimiliano Lotti. Nel manga \"Pok\u00e9mon Adventures\" Hala organizza un torneo Pok\u00e9mon a Lili nella speranza di scovare gli allenatori pi\u00f9 forti i quali viaggeranno per le quattro isole di Alola.\nSuiren.\n \u00e8 il capitano dalla sfida nella Collina Scrosciante dell'isola Akala in \"Sole e Luna\" e \"Ultrasole e Ultraluna\". \u00c8 specializzata in Pok\u00e9mon di tipo Acqua. Nell'anime Suiren compare per la prima volta nell'episodio \"Alola a una nuova avventura!\" (\"Alola to New Adventure!\") come studentessa della Scuola Pok\u00e9mon dell'isola Mele Mele e nuova compagna di classe di Ash. \u00c8 doppiata da Hitomi Kikuchi e Stefania Rusconi.\nKawe.\n \u00e8 il capitano dalla sfida nella Parco Vulcano Wela dell'isola Akala in \"Sole e Luna\" e \"Ultrasole e Ultraluna\". \u00c8 specializzato in Pok\u00e9mon di tipo Fuoco e ha una grande passione per la danza. Nell'anime Kawe compare per la prima volta nell'episodio \"Alola a una nuova avventura!\" (\"Alola to New Adventure!\"). \u00c8 uno degli studenti della Scuola Pok\u00e9mon dell'isola Mele Mele, nonch\u00e9 compagno di classe di Ash. Suo nonno era il Kahuna dell'isola Akala e da lui ha ereditato il cerchio Z e il pirium Z. \u00c8 doppiato da Kaito Ishikawa e Alessandro Capra.\nIbis.\n \u00e8 il capitano dalla sfida nella Giungla Ombrosa dell'isola Akala in \"Sole e Luna\" e \"Ultrasole e Ultraluna\". \u00c8 specializzata in Pok\u00e9mon di tipo Erba. Ha una grande passione per la cucina, che spesso la porta alla creazione di piatti dall'aspetto e sapore singolari. Nell'anime Ibis compare per la prima volta nell'episodio \"Alola a una nuova avventura!\" (\"Alola to New Adventure!\"). \u00c8 una degli studenti della Scuola Pok\u00e9mon dell'isola Mele Mele e una compagna di classe di Ash. \u00c8 doppiata da Reina Ueda e Sabrina Bonfitto.\nAlyxia.\n \u00e8 il Kahuna dell'isola Akala e una Superquattro di Alola in \"Sole e Luna\" e \"Ultrasole e Ultraluna\", specializzata in Pok\u00e9mon di tipo Roccia. Malgrado la giovane et\u00e0, grazie alle sue grandi abilit\u00e0 nelle lotte Pok\u00e9mon \u00e8 stata scelta per ricoprire la carica di Kahuna; ci\u00f2 nonostante ha un carattere assai modesto. Nell'anime Alyxya compare per la prima volta nell'episodio \"La donna che sussurrava ai Pok\u00e9mon!\" (\"The Island Whisperer!\"). Accompagna Ash Ketchum e i suoi amici all'isola Akala, inoltre dona il cerchio Z a Suiren. Ash riesce a batterla nella Grande Prova ottenendo da lei il Petrium Z. Nel manga \"Pok\u00e9mon Adventures\" \u00e8 tra i promotori del torneo Pok\u00e9mon tra i giovani allenatori di Alola per decidere chi di loro prender\u00e0 parte al viaggio nelle isole della regione.\nChrys.\n \u00e8 il capitano dalla sfida del Picco Hokulani dell'isola Ula Ula in \"Sole e Luna\" e \"Ultrasole e Ultraluna\". \u00c8 specializzato in Pok\u00e9mon di tipo Elettro. Ha una grande passione per la meccanica. Bench\u00e9 i capitani siano selezionati dai Kahuna delle rispettive isole, Chrys ha ottenuto il suo incarico dal cugino Tapso, che in passato lo ha designato come suo successore. Chrys \u00e8 inoltre il proprietario del Festiplaza, una struttura che permette funzionalit\u00e0 aggiuntive e minigiochi. Nell'anime Chrys compare per la prima volta nell'episodio \"Alola a una nuova avventura!\" (\"Alola to New Adventure!\"), in cui \u00e8 uno degli studenti della Scuola Pok\u00e9mon dell'isola Mele Mele, nonch\u00e9 nuovo compagno di classe di Ash Ketchum.\nMalpi.\n \u00e8 il capitano dalla sfida nel Supermarket Abbandonato dell'isola Ula Ula e un Superquattro di Alola in \"Sole e Luna\" e \"Ultrasole e Ultraluna\". \u00c8 specializzata in Pok\u00e9mon di tipo Spettro. Viene rivelato che Malpi \u00e8 entrata a fare parte della Lega Pok\u00e9mon di Alola perch\u00e9 il Kahuna Augusto aveva rifiutato l'incarico. Nell'anime Malpi appare per la prima volta nel corso dell'episodio \"Non ci daresti un Cerchio Z?\" (\"Why Not Give Me a Z-Ring Sometime?\"). Lavora alla biblioteca di Malie e possiede un esemplare cromatico di Mimikyu e uno Shuppet. Dopo che Ash perde la sua prima lotta contro il Kahuna Augusto, Malpi lo aiutar\u00e0 ad allenarsi in vista della rivincita. \u00c8 doppiata da Ilaria Silvestri.\nAugusto.\n \u00e8 il Kahuna dell'isola Ula Ula in \"Sole e Luna\" e \"Ultrasole e Ultraluna\", specializzato in Pok\u00e9mon di tipo Buio. In \"Sole e Luna\" \u00e8 presentato inizialmente come un misterioso agente della Polizia Internazionale che aiuta il protagonista ad entrare nel villaggio di Poh, occupato dai membri del Team Skull. Dopo la sconfitta di Guzman Augusto si rivela essere il Kahuna di Ula Ula e pi\u00f9 tardi nel gioco sfida il giocatore presso il porto di Malie. Successivamente viene invitato dal Professor Kukui a divenire membro dei Superquattro nella Lega Pok\u00e9mon di Alola, ma rifiuta in quanto considera pi\u00f9 importante l'incarico di Kahuna affidatogli dal Pok\u00e9mon Protettore. Il suo posto come Superquattro viene perci\u00f2 occupato da Malpi. Nell'anime Augusto appare per la prima volta nel corso dell'episodio \"Non ci daresti un Cerchio Z?\" (\"Why Not Give Me a Z-Ring Sometime?\"), dove si scopre essere una vecchia conoscenza di Giovanni, capo del Team Rocket. Nello stesso episodio consegna un Cerchio Z a Jessie e James. Nell'episodio successivo, affronta Ash nella Grande Prova dell'Isola Ula Ula e riesce a batterlo. Nel corso dell'episodio \"Una presa di coscienza!\" (\"Guiding an Awakening!\"), dopo un duro allenamento, il ragazzo di Biancavilla si prende la rivincita e lo sconfigge, ottenendo da lui un Lycanrochium Z.\nRika.\n \u00e8 il capitano dalla sfida nel Canyon di Poni dell'isola Poni in \"Sole e Luna\" e \"Ultrasole e Ultraluna\". \u00c8 specializzata in Pok\u00e9mon di tipo Folletto. In \"Sole e Luna\" \u00e8 troppo impegnata nella pittura per allestire una prova e per questo consegna subito al giocatore il Follettium Z. In \"Ultrasole e Ultraluna\" la sua prova consiste nel raccogliere sette petali colorati. Per farlo il giocatore deve sfidare in una lotta uno ad uno i sette Capitani del Giro delle Isole. Dopo avere raccolto tutti i petali Rika li prender\u00e0 per formare un \"Fiore arcobaleno\", che servir\u00e0 ad evocare il Pok\u00e9mon dominante. Nell'anime Rika appare per la prima volta nel corso dell'episodio \"Le diverse forme dell'amore!\" (\"The Shape of Love to Come!\"). \u00c8 una pittrice e aiuta Ash ad interpretare il significato dei disegni del suo Poipole.\nHapi.\n \u00e8 il Kahuna dell'isola Poni in \"Sole e Luna\" e \"Ultrasole e Ultraluna\", specializzata in Pok\u00e9mon di tipo Terra. Hapi accoglie il giocatore e Lylia quando arrivano presso la sua abitazione sull'isola Poni. La ragazza funge quindi da guida per i due e li accompagna al Tempio del Passaggio con la speranza di incontrare il Pok\u00e9mon Protettore Tapu Fini. Hapi viene poi nominata Kahuna di Poni dal guardiano dell'isola, al posto del nonno deceduto recentemente. La nuova Kahuna decide perci\u00f2 di raccontare al giocatore e a Lylia tutte le sue conoscenze riguardo Solgaleo in \"Sole\" e Lunala in \"Luna\", rivelando loro che il flauto mancante si trova probabilmente sull'isola Exeggutor. Pi\u00f9 avanti nel gioco Hapi sfida il giocatore ai piedi del Canyon di Poni. In \"Ultrasole e Ultraluna\" la Grande Prova di Hapi si tiene invece sull'isola Exeggutor. Nell'anime Hapi appare per la prima volta nel corso dell'episodio \"Un'isola e un progetto piccante!\" (\"That's Some Spicy Island Research!\"), dove incontra Ash e i suoi compagni di scuola. In \"Ricordi nella nebbia!\" (\"Memories in the Mist!\"), viene nominata Kahuna dell'Isola Poni. Successivamente lotta contro Ash nella Grande Prova dell'Isola Poni; il ragazzo la sconfigge e ottiene da lei un Metallium Z come riconoscimento. Possiede un esemplare di Mudsdale e un Golurk.\nLega Pok\u00e9mon.\nLa \u00e8 l'organizzazione che raccoglie i migliori allenatori di una determinata regione del mondo dei Pok\u00e9mon. Essa \u00e8 composta dai e dal . Nei giochi il giocatore deve affrontare in successione tutti e cinque questi allenatori per confermarsi Campione. Nell'anime la Lega Pok\u00e9mon consiste in un vero e proprio torneo a eliminazione diretta tra gli allenatori che hanno raccolto almeno otto medaglie in quella regione.\nLega Pok\u00e9mon di Kanto.\nIl Campione della Lega Pok\u00e9mon di Kanto in \"Rosso e Blu\", \"Giallo\" e \"Rosso Fuoco e Verde Foglia\" \u00e8 Blu, e Trace in \"Pok\u00e9mon Let's Go, Pikachu!\" e \"Let's Go, Eevee!\".\nLorelei.\n \u00e8 una dei Superquattro della Lega Pok\u00e9mon di Kanto in \"Rosso e Blu\", \"Giallo\" e \"Rosso Fuoco e Verde Foglia\". \u00c8 specializzata in Pok\u00e9mon di tipo Ghiaccio. Nell'anime Lorelei appare per la prima volta nel corso dell'episodio \"Lezioni di Vita\" (\"The Mandarin Island Miss Match\"), in cui viene sfidata e sconfigge Ash Ketchum. \u00c8 presente anche nell'arco narrativo della Lega di Orange, in cui \u00e8 chiamata Prima. \u00c8 doppiata da Maria Kawamura e in italiano da Maddalena Vadacca e Emanuela Pacotto (\"Pok\u00e9mon Generazioni\"). Nel manga \"Pok\u00e9mon Adventures\" Lorelei fa parte del complotto dei Superquattro di Kanto ordito da Lance per sterminare l'umanit\u00e0. Dopo avere intrappolato Rosso nel ghiaccio tenta di eliminare Giallo e Bill, ma i due vengono salvati dall'intervento di Verde. Nello scontro finale combatte con Verde e Sabrina ne esce sconfitta. Torna tre anni dopo al Settipelago per aiutare il gruppo a sconfiggere il Team Rocket.\nBruno.\n \u00e8 uno dei Superquattro della Lega Pok\u00e9mon di Kanto in \"Rosso e Blu\", \"Giallo\" e \"Rosso Fuoco e Verde Foglia\" e l'unico a riprendere il suo ruolo anche nella Lega Pok\u00e9mon di Johto in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Lotta. Nell'anime Bruno fa una breve apparizione nel primo episodio \"L'inizio di una grande avventura\" (\"Pok\u00e9mon, I choose you!\") ma il suo nome viene menzionato solamente dopo 70 puntate, nel corso dell'episodio \"Il segreto dei Pok\u00e9mon\" (\"To Master the Onixpected\"). \u00c8 doppiato da Toshiyuki Morikawa e in italiano da Riccardo Lombardo e Marco Pagani (\"Pok\u00e9mon Generazioni\"). Nel manga \"Pok\u00e9mon Adventures\" Bruno fa parte del complotto dei Superquattro di Kanto per distruggere l'umanit\u00e0, anche se contro la sua volont\u00e0 in quanto \u00e8 controllato da Agatha. Nello scontro finale combatte con Bill e Lt. Surge, ma viene sconfitto e liberato dal controllo grazie all'arrivo di Rosso. Un anno pi\u00f9 tardi, dopo la sconfitta di Maschera di Ghiaccio, fonda i Superquattro di Johto con Karen, Pino e Koga.\nAgatha.\n \u00e8 una dei Superquattro di Kanto in \"Rosso e Blu\", \"Giallo\" e \"Rosso Fuoco e Verde Foglia\". \u00c8 specializzata in Pok\u00e9mon di tipo Spettro. Nell'anime Agatha compare nell'episodio \"Arrivederci, amici\" (\"The Scheme Team\") come capopalestra temporanea di Smeraldopoli in attesa del sostituto di Giovanni. \u00c8 doppiata da Kazuko Sugiyama e in italiano da Grazia Migneco e Valeria Falcinelli (\"Pok\u00e9mon Generazioni\"). Nel manga \"Pok\u00e9mon Adventures\" Agatha fa parte del complotto dei Superquattro di Kanto ordito per sterminare l'umanit\u00e0, ed \u00e8 lei che controlla la mente di Bruno costringendolo a seguire lei, Lance e Lorelei. Nutre un profondo odio per il professor Oak che l'ha sconfitta in passato nella finale della Lega Pok\u00e9mon. Mentre Rosso affronta Giovanni a Smeraldopoli, lei affronta Blu presso la Centrale elettrica in quanto nipote del Professor Oak, ma \u00e8 costretta a ritirarsi. Due anni dopo, durante lo scontro finale, viene sconfitta definitivamente da Blu e Koga.\nLance.\n \u00e8 uno dei Superquattro di Kanto in \"Rosso e Blu\", \"Giallo\" e \"Rosso Fuoco e Verde Foglia\" e il Campione della Lega Pok\u00e9mon di Johto in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Drago ed \u00e8 il cugino di Sandra. Nell'anime Lance appare per la prima volta nel corso dei due episodi intitolati \"Un progetto malvagio\" (\"Talkin' 'Bout an Evolution\"); nelle due puntate tenta di fermare il piano del Team Rocket di catturare il Gyarados Rosso. \u00c8 inoltre presente nel corso di \"Team contro team\" (\"Gaining Groudon\") e di \"Battaglia epica\" (\"The Scuffle of Legends\"), durante i quali tenta di sconfiggere il Team Magma e il Team Idro e di fermare la battaglia tra Groudon e Kyogre. \u00c8 doppiato in giapponese da Susumu Chiba e Yoshimasa Hosoya (\"Pok\u00e9mon Generazioni\") e in italiano da Luca Sandri, Nicola Bartolini Carrassi (\"Pok\u00e9mon: Advanced Battle\") e Ruggero Andreozzi (\"Pok\u00e9mon Generazioni\"). Nel manga \"Pok\u00e9mon Adventures\" Lance ordisce il complotto dei Superquattro di Kanto per sterminare l'umanit\u00e0 e creare un mondo di soli Pok\u00e9mon, in quanto sostiene che gli umani distruggono l'habitat dei Pok\u00e9mon, e per farlo vuole prendere il controllo di Lugia. \u00c8 anche in possesso dei poteri di Smeraldopoli, grazie al quale legge nel pensiero dei Pok\u00e9mon e li guarisce. Durante lo scontro finale sconfigge il Mewtwo di Blaine e si impadronisce di Lugia. Giallo con l'aiuto di Rosso, Blu e Verde manda infine in fumo il piano di Lance, sconfiggendolo e liberando Lugia. Dopo essere sparito, ricompare un anno dopo come collaboratore di Argento nella lotta contro Maschera di Ghiaccio.\nLega Pok\u00e9mon di Johto.\nOltre a Pino e Karen fanno parte dei Superquattro di Johto in \"Oro e Argento\", \"Cristallo\" e \"Oro HeartGold e Argento SoulSilver\" anche Bruno e Koga. Il Campione invece \u00e8 Lance.\nPino.\n \u00e8 uno dei Superquattro di Johto in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzato in Pok\u00e9mon di tipo Psico. Nel manga \"Pok\u00e9mon Adventures\" \u00e8 uno dei Masked Children rapiti da Maschera di Ghiaccio quando erano bambini allo scopo di servirlo, ma dopo la sconfitta del suo capo abbandona il crimine e forma i Superquattro di Johto con la sua ex compagna Karen, Koga e Bruno.\nKaren.\n \u00e8 una dei Superquattro di Johto in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 specializzata in Pok\u00e9mon di tipo Buio. Nel manga \"Pok\u00e9mon Adventures\" Karen \u00e8 una dei Masked Children rapita da Maschera di Ghiaccio quando era bambina allo scopo di servirlo, ma dopo la sconfitta del suo capo abbandona il crimine e forma i Superquattro di Johto con il suo ex compagno Pino, Koga e Bruno.\nLega Pok\u00e9mon di Hoenn.\nAdriano sostituisce Rocco Petri come Campione della Lega Pok\u00e9mon di Hoenn in \"Smeraldo\".\nFosco.\n \u00e8 uno dei Superquattro di Hoenn in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzato in Pok\u00e9mon di tipo Buio. Nel manga \"Pok\u00e9mon Adventures\" Fosco cattura Regirock con l'aiuto di Drake allo scopo di fermare la battaglia tra Groudon e Kyogre; dopo la morte di Rocco Petri il Pok\u00e9mon viene liberato.\nEster.\n \u00e8 una dei Superquattro di Hoenn in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzata in Pok\u00e9mon di tipo Spettro. Nel manga \"Pok\u00e9mon Adventures\" Ester cattura Regice insieme a Frida per tentare di fermare la lotta tra Groudon e Kyogre; dopo la morte di Rocco Petri il Pok\u00e9mon viene liberato.\nFrida.\n \u00e8 uno dei Superquattro di Hoenn in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzata in Pok\u00e9mon di tipo Ghiaccio. Nel manga \"Pok\u00e9mon Adventures\" Frieda cattura Regice con l'aiuto di Ester allo scopo di interrompere la battaglia tra Groudon e Kyogre; dopo la morte di Rocco Petri il Pok\u00e9mon viene liberato.\nDrake.\n \u00e8 uno dei Superquattro di Hoenn in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 specializzato in Pok\u00e9mon di tipo Drago. Nell'anime Drake compare nel corso dell'episodio \"Nessuno \u00e8 Imbattibile\" (\"Vanity Affair\") dove affronta Ash Ketchum riuscendo a batterlo, poi salva il Pikachu di Ash dal Team Rocket. \u00c8 doppiato da Sh\u014dz\u014d Iizuka. Nel manga \"Pok\u00e9mon Adventures\" Drake cattura Regirock insieme a Fosco perch\u00e9 li aiuti a fermare la battaglia tra Groudon e Kyogre; dopo la morte di Rocco Petri il Pok\u00e9mon viene liberato.\nRocco Petri.\n \u00e8 il Campione di Hoenn in \"Rubino e Zaffiro\" e \"Rubino Omega e Zaffiro Alpha\". In \"Smeraldo\" viene invece sostituito da Adriano. Appare inoltre di frequente in \"HeartGold e SoulSilver\". \u00c8 figlio di Pierangelo Petri, presidente della Devon SpA, e ha una grande passione per pietre rare e minerali. Nell'anime Rocco appare per la prima volta nel corso dell'episodio \"La grotta\" (\"A Hole Lotta Trouble\"), in cui sconfigge Jessie e James del Team Rocket. L'allenatore compare nuovamente in \"Megaevoluzione - Episodio Speciale II\", in cui affronta Alan in un incontro di Pok\u00e9mon che per\u00f2 viene interrotto da Elisio. Ricompare a Kalos, dove aiuta Ash e Alan nella lotta finale contro Elisio. \u00c8 stato lui a consegnare a Sandro la Pietrachiave con la quale fare megaevolvere il suo Sceptile, inoltre predende Sandro come suo assistente. \u00c8 doppiato da Rintar\u014d Nishi. Nel manga \"Pok\u00e9mon Adventures\" Rocco cattura con Adriano Registeel allo scopo di fermare la battaglia tra Groudon e Kyogre. Capendo che sarebbe morto in battaglia contro il Team Magma e il Team Idro, lascia il posto di Campione ad Adriano, e perisce poi a causa del controllo su Regice, Regirock e Registeel. Viene riportato in vita da Ruby e Celebi e ricompare a Sinnoh alla ricerca di pietre rare. \u00c8 doppiato da Stefano Pozzi (stagione 19).\nLega Pok\u00e9mon di Sinnoh.\nAaron.\n \u00e8 uno dei Superquattro di Sinnoh in \"Diamante e Perla\" e \"Platino\"; specializzato in Pok\u00e9mon di tipo Coleottero. Nell'anime Aaron appare per la prima volta nel corso dell'episodio \"Il Pok\u00e9mon ritrovato!\" (\"A Trainer and Child Reunion\"). Nella puntata successiva viene sconfitto da Camilla in un incontro valido per il titolo di Campione di Sinnoh. \u00c8 doppiato da Kensh\u014d Ono e Renato Novara.\nTerrie.\n \u00e8 uno dei Superquattro di Sinnoh in \"Diamante e Perla\" e \"Platino\". \u00c8 specializzata in Pok\u00e9mon di tipo Terra. Nell'anime Terrie appare nell'episodio \"Un grosso segreto!\" (\"An Elite Coverup!\") in cui sconfigge in battaglia Ash. \u00c8 doppiata da Y\u014dko Matsuoka e Elda Olivieri.\nVulcano.\n \u00e8 uno dei Superquattro di Sinnoh in \"Diamante e Perla\" e \"Platino\". \u00c8 specializzato in Pok\u00e9mon di tipo Fuoco. \u00c8 amico del capopalestra Corrado e fratello di Chicco. Nell'anime Vulcano appare per la prima volta nell'episodio \"Vulcano dei Superquattro!\" (\"Flint Sparks the Fire!\"). Tenta di convincere Corrado a non mollare le lotte Pok\u00e9mon, e ci riesce mostrandogli la sua battaglia vinta contro Ash. Successivamente assiste alla battaglia tra Ash e Corrado e, nella puntata successiva, sconfigge in un'amichevole Jasmine. Nella sua ultima apparizione sfida Camilla a un incontro per il titolo di Campione di Sinnoh uscendone sconfitto. \u00c8 doppiato da T\u014dru Nara e Renato Novara.\nLuciano.\n \u00e8 uno dei Superquattro di Sinnoh in \"Diamante e Perla\" e \"Platino\". \u00c8 specializzato in Pok\u00e9mon di tipo Psico. Nell'anime Luciano appare per la prima volta nel corso dell'episodio \"Un Superquattro come amico\" (\"An Elite Meet and Greet!\") durante il quale perde contro Camilla in un incontro valido per il titolo di Campione di Sinnoh e sconfigge in battaglia Lucinda. \u00c8 doppiato da Daisuke Namikawa e Alessandro Rigotti.\nCamilla.\n \u00e8 la Campionessa di Sinnoh in \"Diamante e Perla\" e \"Platino\". \u00c8 inoltre presente in \"Oro HeartGold e Argento SoulSilver\", \"Nero e Bianco\", \"Nero 2 e Bianco 2\" e \"Sole e Luna\". Ha una grande passione per la storia e la mitologia e trascorre gran parte del suo tempo a esplorare e studiare vari siti associati a Pok\u00e9mon leggendari nella regione di Sinnoh. In \"Diamante e Perla\" e \"Platino\" assiste il giocatore nella lotta contro il Team Galassia e quando appare Giratina e trascina Cyrus nel Mondo Distorto. Nell'anime Camilla appare per la prima volta nel corso dell'episodio \"Il coraggio di Paul\" (\"Top-Down Training!\") durante il quale sconfigge in un'amichevole Paul. Ricompare altre volte durante la serie per sventare i piani del Team Galassia e per difendere il titolo di Campionessa di Sinnoh da altri allenatori. Nella regione di Unima affronta il Superquattro Catlina in un combattimento amichevole durante l'inaugurazione della Coppa Junior. \u00c8 doppiata in giapponese da Tomo Sakurai e Aya End\u014d (\"Pok\u00e9mon Generazioni\") e in italiano da Elisabetta Spinelli.\nLega Pok\u00e9mon di Unima.\nIris sostituisce Nardo come Campione della Lega Pok\u00e9mon di Unima in \"Nero 2 e Bianco 2\".\nAntemia.\n \u00e8 una dei Superquattro di Unima in \"Nero e Bianco\" e \"Nero 2 e Bianco 2\". \u00c8 specializzata in Pok\u00e9mon di tipo Spettro e ha una passione per la scrittura.\nMirton.\n \u00e8 uno dei Superquattro di Unima in \"Nero e Bianco\" e \"Nero 2 e Bianco 2\". \u00c8 specializzato in Pok\u00e9mon di tipo Buio.\nCatlina.\n \u00e8 una dei Superquattro di Unima in \"Nero e Bianco\" e \"Nero 2 e Bianco 2\"; specializzata in Pok\u00e9mon di tipo Psico. Appare in precedenza come Asso Lotta in \"Platino\" e \"Oro HeartGold e Argento SoulSilver\", sebbene non combatta direttamente ma lasci tale incombenza al suo maggiordomo Paride. Nell'anime Catlina appare nell'episodio \"La Coppa Junior ha inizio!\" (\"Jostling for the Junior Cup!\"). \u00c8 doppiata da Miyu Matsuki.\nMarzio.\n \u00e8 uno dei Superquattro di Unima in \"Nero e Bianco\" e \"Nero 2 e Bianco 2\" \u00c8 specializzato in Pok\u00e9mon di tipo Lotta.\nNardo.\n \u00e8 il Campione di Unima in \"Nero e Bianco\", mentre viene sostituito da Iris in \"Nero 2 e Bianco 2\". Appare diverse volte nel corso dei giochi per aiutare il giocatore a fermare il Team Plasma. Affronta infine N, ma viene sconfitto, spingendo il giocatore a scendere in campo personalmente contro N. \u00c8 doppiato da Dario Oppido.\nLega Pok\u00e9mon di Kalos.\nTimeus.\n \u00e8 uno dei Superquattro di Kalos in \"X e Y\". \u00c8 specializzato in Pok\u00e9mon di tipo Acciaio. Nell'anime Timeus fa un breve cameo nel diciassettesimo lungometraggio, in cui lo si vede lottare contro la campionessa Diantha.\nMalva.\n \u00e8 una dei Superquattro di Kalos in \"X e Y\". \u00c8 specializzata in Pok\u00e9mon di tipo Fuoco. Ha fatto parte del Team Flare e per questo prova rancore al giocatore per avere sconfitto l'organizzazione. Al termine del gioco viene convinta da Bellocchio a collaborare nel fermare i piani di Xante. Nell'anime Malva appare per la prima volta nell'episodio \"Destino brumoso, futuro radioso!\" (\"Cloudy Fate, Bright Future!\"). \u00c8 inoltre presente nello speciale \"Megaevoluzione - Episodio Speciale IV\" (\"Pok\u00e9mon: Mega Evolution Special IV\") dove affronta Alan venendo sconfitta. Compare infine in occasione della Lega Pok\u00e9mon di Kalos. \u00c8 doppiata da Akeno Watanabe e in italiano da Cinzia Massironi e Tania De Domenico (\"Pok\u00e9mon Generazioni\").\nLilia.\n \u00e8 una dei Superquattro di Kalos in \"X e Y\". \u00c8 specializzata in Pok\u00e9mon di tipo Drago.\nNarciso.\n \u00e8 uno dei Superquattro di Kalos in \"X e Y\". \u00c8 specializzato in Pok\u00e9mon di tipo Acqua. Nell'anime Narciso appare per la prima volta nel corso dell'episodio \"Megaevoluzione - Episodio Speciale I\" (\"Pok\u00e9mon: Mega Evolution Special I\"), in cui sconfigge Alan.\nDiantha.\n \u00e8 la campionessa di Kalos in \"X e Y\". \u00c8 una famosa star del cinema, popolare in tutta Kalos. Nella serie animata appare per la prima volta nell'episodio \"I legami dell'evoluzione!\" (\"The Bonds of Evolution!\"). Assister\u00e0 alla Lega Pok\u00e9mon consegnando il premio a Alan quando vincer\u00e0 la lega, poi aiuter\u00e0 Ash e i capipalestra nella lotta contro Elisio che verr\u00e0 sconfitto da Zygarde. Nel manga, durante la sua ricerca di Zygarde, affronter\u00e0 Malva riuscendo a batterla. \u00c8 doppiata da Fumiko Orikasa e Loretta Di Pisa.\nLega Pok\u00e9mon di Alola.\nAll'inizio dell'avventura in \"Sole e Luna\" la Lega Pok\u00e9mon di Alola non esiste ancora, ma viene inaugurata poco prima della conclusione del gioco riunendo tutti gli allenatori pi\u00f9 forti della regione. Oltre a Kahili fanno parte dei Superquattro anche i Kahuna Hala e Alyxia e il capitano Malpi. Il Campione \u00e8 invece il professor Kukui. In \"Ultrasole e Ultraluna\" Tapso prende il posto di Hala come Superquattro e Hau\nquello del professor Kukui come Campione.\nKahili.\n \u00e8 una dei Superquattro di Alola in \"Sole e Luna\" e \"Ultrasole e Ultraluna\". \u00c8 specializzata in Pok\u00e9mon di tipo Volante. \u00c8 una giocatrice di golf professionista e in passato ha preso parte anche lei al giro delle isole. Nel manga \"Pok\u00e9mon Adventures\" Kahili dona a Sun un cerchio Z. Nell'anime Kahili appare per la prima volta nel corso dell'episodio \"Tieni gli occhi sulla palla!\" (\"Keeping Your Eyes on the Ball!\") e a differenza dei giochi non \u00e8 una Superquattro. Partecipa alla Lega Pok\u00e9mon di Alola, ma non riesce a superare la fase preliminare e viene eliminata.\nTapso.\n \u00e8 uno dei Superquattro di Alola in \"Ultrasole e Ultraluna\", in cui prende il posto di Hala. \u00c8 specializzato in Pok\u00e9mon di tipo Acciaio. \u00c8 presente anche in \"Sole e Luna\". Gestisce l'Osservatorio Hokulani e il Sistema Memoria Pok\u00e9mon di Alola ed \u00e8 un ex capitano del giro delle isole. \u00c8 il cugino di Chrys, che ha ereditato l'incarico di capitano proprio da Tapso. \u00c8 inoltre un amico di vecchia data del professor Kukui, dato che in passato i due hanno preso parte insieme al giro delle isole. Nell'anime Tapso viene intravisto in una foto in \"Amore a prima giravolta!\" (\"Love at First Twirl!\"). Appare fisicamente per la prima volta in \"Notti di piogge d'amore!\" (\"Showering the World with Love!\").\nLega Pok\u00e9mon di Galar.\nIn \"Pok\u00e9mon Spada\" e \"Scudo\" la Lega Pok\u00e9mon non prevede la presenza dei Superquattro, ma si articola in un torneo a eliminazione diretta e nella sfida ad alcuni capopalestra e al Campione.\nDandel.\n \u00e8 il Campione della Lega di Galar, nonch\u00e9 fratello maggiore di Hop. \u00c8 lui a sponsorizzare sia Hop che il giocatore permettendo a entrambi di prendere parte alle sfide in palestra. Tenter\u00e0 vanamente di catturare il Pok\u00e9mon leggendario Eternatus.\nOrganizzazioni.\nTeam Rocket.\nIl \u00e8 un'organizzazione criminale operante nelle regioni di Kanto e Johto in \"Rosso e Blu\", \"Giallo\", \"Rosso Fuoco e Verde Foglia\", \"Oro e Argento\", \"Cristallo\" e \"Oro HeartGold e Argento SoulSilver\". Il gruppo si dedica allo sfruttamento e al furto di Pok\u00e9mon con lo scopo di dominare il mondo. In \"Ultrasole e Ultraluna\" l'organizzazione ricompare sotto il nome di per impadronirsi della tecnologia della Fondazione \u00c6ther; tra i membri figurano i leader delle organizzazioni criminali di altre regioni del mondo dei Pok\u00e9mon quali Ivan, Max, Cyrus, Elisio e Ghecis. Nell'anime il Team Rocket \u00e8 l'antagonista principale e ricorrente di Ash Ketchum e del suo gruppo. Nel manga \"Pok\u00e9mon Adventures\" il Team Rocket recluta i tre capipalestra Lt. Surge, Sabrina e Koga. L'organizzazione tenta di fondere insieme i tre uccelli leggendari, ma viene attaccata e sconfitta da Rosso, Blu e Verde nel suo quartier generale di Zafferanopoli. In seguito Maschera di Ghiaccio tenta di riformare il Team Rocket, ma viene fermato.\nGiovanni.\n \u00e8 il leader del Team Rocket in \"Rosso e Blu\", \"Giallo\" e \"Rosso Fuoco e Verde Foglia\". Il suo sogno \u00e8 quello di possedere una collezione dei pi\u00f9 forti Pok\u00e9mon esistenti e usarla per conquistare il mondo. Negli stessi titoli ricopre inoltre il ruolo di capopalestra di Smeraldopoli, \u00e8 specializzato in Pok\u00e9mon di tipo Terra e conferisce la Medaglia Terra. Dopo essere stato sconfitto dal giocatore dichiara il suo intento di sciogliere il Team Rocket. In \"Oro e Argento\" e \"Cristallo\" Giovanni non appare, nonostante l'organizzazione criminale sia ancora attiva nella regione di Johto. Nel corso della storia i membri del Team Rocket tentano invano di contattarlo, prendendo possesso della Torre Radio di Fiordoropoli. In \"Oro HeartGold e Argento SoulSilver\" si scopre che Giovanni \u00e8 nascosto all'interno delle Cascate Tohjo, in cui \u00e8 possibile sfidarlo. In \"Ultrasole e Ultraluna\", inoltre, Giovanni \u00e8 il capo del Team Rainbow Rocket.\nTeam Magma e Team Idro.\nIl e il sono due organizzazioni criminali operanti nella regione di Hoenn e presenti in \"Rubino e Zaffiro\" e \"Rubino Omega e Zaffiro Alpha\". Sono in continua lotta tra loro in quanto il Team Magma desidera espandere la terra grazie all'aiuto di Groudon, mentre il Team Idro vuole ricorrere al potere di Kyogre per espandere gli oceani. In \"Rubino\" e \"Rubino Omega\" il Team Magma \u00e8 l'avversario e il Team Idro un alleato del giocatore, mentre \u00e8 il contrario in \"Zaffiro\" e \"Zaffiro Alpha\". In \"Smeraldo\" invece si devono affrontare entrambi i gruppi. Nell'anime le due organizzazioni s'incontrano ne \"La grotta dei tempi\" (\"A Three Team Scheme\"). Kyogre e Groudon vengono evocati nel corso di \"Team contro team\" tramite la Sfera rossa e la Sfera blu. Quest'ultima si fonde con il Pikachu di Ash, mentre Ivan viene controllato dalla prima. Groundon si serve di Pikachu per sconfiggere Kyogre e infine le due sfere si distruggono a vicenda e i due Pok\u00e9mon leggendari si ritirano rispettivamente nel fondo dell'oceano e all'interno di un vulcano. Nell'episodio \"Il trasformista\" (\"The Ribbon Cup Caper\") l'Agente Jenny rivela che entrambi i Team hanno deciso di sciogliersi dopo avere compreso che \u00e8 impossibile riuscire ad ottenere il controllo dei Pok\u00e9mon leggendari. Nel manga, i due team vengono sconfitti durante la battaglia per fermare Groudon e Kyogre.\nMax.\n \u00e8 il leader del Team Magma. In \"Ultrasole e Ultraluna\" Ivan \u00e8 uno dei membri del Team Rainbow Rocket. Nell'anime Max appare negli episodi \"Team contro team\" (\"Gaining Groudon\") e \"Battaglia epica\" (\"The Scuffle of Legends\"), in cui tenta di controllare Kyogre, ma \u00e8 infine sconfitto da Groudon e dal Pikachu di Ash. In seguito decide di sciogliere il Team Magma avendo compreso l'entit\u00e0 dei suoi sbagli, per poi sparire. Nel manga Max prende il controllo di Groudon tramite la Sfera Rossa, ma soccombe alla volont\u00e0 del Pok\u00e9mon non riuscendo a controllare il potere della sfera, che gli viene poi sottratta da Ruby, Sapphire e Adriano. Scomparso a lungo nel Mondo Distorto, Max riemerge tempo dopo insieme a Ivan e ruba a Bill la Gemma rossa, invocando con l'aiuto di Hoopa Groudon. Dopo averlo fatto megaevolvere in ArcheoGroudon, Max sconfigge Rosso e Verde e unisce poi i poteri del Pok\u00e9mon con ArcheoKyogre e Rayquaza per distruggere un meteorite che minacciava la Terra; conclusa la missione il suo corpo si dissolve nel nulla.\nIvan.\n \u00e8 il leader del Team Idro. In \"Ultrasole e Ultraluna\" Ivan \u00e8 uno dei membri del Team Rainbow Rocket. Nell'anime Ivan appare negli episodi \"Team contro team\" (\"Gaining Groudon\") e \"Battaglia epica\" (\"The Scuffle of Legends\"), dove prende il controllo di Kyogre, perdendo per\u00f2 la ragione. Quando Kyogre viene sconfitto da Groudon e dal Pikachu di Ash, Ivan comprende i suoi sbagli, scioglie il Team Idro e scompare. Nel manga, Ivan \u00e8 il direttore della Hoenn TV con cui fa propaganda per la sua organizzazione e per screditare il Team Magma. In seguito prende il controllo di Kyogre tramite la Sfera Blu, ma soccombe alla volont\u00e0 del Pok\u00e9mon non riuscendo a controllare il potere della sfera, che gli viene poi sottratta da Ruby, Sapphire e Adriano. Diverso tempo dopo ritorna sotto l'alias di Guile Hideout per distruggere il Parco Lotta di Hoenn servendosi di un Kyogre falso e di Jirachi, ma viene sconfitto da Rosso, Giallo, Ruby, Sapphire ed Emerald. Scomparso a lungo nel Mondo Distorto, Ivan riemerge tempo dopo insieme a Max e ruba a Bill la Gemma blu, invocando Kyogre con l'aiuto di Hoopa. Dopo averlo fatto megaevolvere in ArcheoKyogre, Ivan sconfigge Rosso e Verde e unisce poi i poteri del Pok\u00e9mon con ArcheoGroudon e Rayquaza per distruggere un meteorite che minacciava la Terra; conclusa la missione il suo corpo si dissolve nel nulla. \u00c8 doppiato in giapponese da Masaki Aizawa e Rikiya Koyama (\"Pok\u00e9mon Generazioni\") e in italiano da Ivo De Palma e Luca Ghignone (\"Pok\u00e9mon Generazioni\").\nTeam Galassia.\nIl \u00e8 un'organizzazione criminale operante nella regione di Sinnoh e presente in \"Diamante e Perla\" e \"Platino\". Il suo obiettivo principale \u00e8 di catturare Dialga e Palkia rispettivamente creatori del tempo e dello spazio. Inoltre \u00e8 interessata a Mesprit, Azelf e Uxie. In \"Platino\" il loro piani falliscono quando Giratina emerge dal Mondo Distorto. Nella serie animata, per prendere il controllo di Palkia e Dialga il Team Galassia ingaggia anche la cacciatrice di Pok\u00e9mon J affinch\u00e9 catturi Azelf, Uxie e Mesprit. Alla fine grazie a Camilla, Ash e compagni, Cyrus rimane intrappolato in un'altra dimensione e il resto del Team viene arrestato. Nel manga \"Pok\u00e9mon Adventures\" per raggiungere il loro obiettivo accedono anche al Mondo Distorto.\nCyrus.\n \u00e8 il capo del Team Galassia in \"Diamante e Perla\" e \"Platino\". Nonostante collabori con i suoi sottoposti, il suo scopo consiste nel creare un nuovo universo unicamente per se stesso, creando un mondo privo di emozioni, che considera inutili e una debolezza. In \"Ultrasole e Ultraluna\" Cyrus \u00e8 uno dei membri del Team Rainbow Rocket. Nell'anime Cyrus appare per la prima volta nel corso dell'episodio \"Lo splendore della Splendisfera\" (\"Losing Its Lustrous\"). La sua ambizione \u00e8 quella di creare un mondo perfetto, quindi prende il controllo di Dialga e Palkia, i quali con i loro poteri creano un varco per un nuovo mondo, quindi Cyrus entra nel varco, impedendo agli altri membri del Team Galassia di seguirlo, in quanto non aveva intenzione di condividere il nuovo mondo con nessun altro. Apparir\u00e0 in \"Pok\u00e9mon Generazioni\", nell'episodio \"Un nuovo mondo\" dove, dopo avere cercato di prendere il controllo di Dialga e Palkia, viene portato nel Mondo Distorto da Giratina, decidendo di rimanere l\u00ec in quanto lo considera un mondo perfetto. Nel manga lui, Dialga e Palkia vengono tutti e tre risucchiati nel Mondo Distorto ma alla fine Cyrus riuscir\u00e0 a salvare i Pok\u00e9mon leggendari da Giratina insieme a Diamond e Pearl, e bench\u00e9 decide di sciogliere il Team Plasma, i suoi generali (tutti tranne Plutinio) continueranno a seguirlo. \u00c8 doppiato da Kenta Miyake e Gianluca Iacono.\nPlutinio.\n \u00e8 uno dei quattro comandanti del Team Galassia, tra i quattro \u00e8 quello con il grado pi\u00f9 basso. Dopo la sconfitta di Cyrus prender\u00e0 il comando del Team Galassia allo scopo di catturare il Pok\u00e9mon leggendario Heatran. A quanto pare \u00e8 stato lui a scoprire per primo il Pok\u00e9mon Rotom. Nella serie animata apparir\u00e0 per la prima volta in \"Salviamo il mondo dalla rovina!\" (\"Saving the World From Ruins!\"). Aiuter\u00e0 Cyrus a prendere possesso dei Pok\u00e9mon Dialga e Palkia nella Vetta Lancia, ma quando Cyrus acceder\u00e0 al nuovo mondo creato dai due Pok\u00e9mon non permettendo agli altri membri dell'impresa di seguirlo, Plutinio \u00e8 l'unico a non rimanerne sorpreso avendo intuito da subito che Cyrus non avrebbe diviso il nuovo mondo con nessun altro. Si presume che sia l'unico membro del Team Galassia ad essere fuggito evitando l'arresto. Nel manga tenter\u00e0 di catturare il maggior numero possibile di Pok\u00e9mon leggendari venendo tuttavia arrestato da Bellocchio. \u00c8 doppiato da K\u014dsei Tomita, e in italiano da Antonio Paiola.\nMartes.\n \u00e8 uno dei quattro comandanti del Team Galassia, \u00e8 molto devota nei confronti di Cyrus. Nella serie animata appare per la prima volta nel corso dell'episodio \"Lo splendore della Splendisfera\" (\"Losing Its Lustrous\") viene arrestata insieme agli altri membri del Team Galassia dopo la scomparsa di Cyrus nella Vetta Lancia. \u00c8 doppiata da Rie Tanaka, Sayaka Kitahara (Pok\u00e9mon Generazioni), e in italiano da Jolanda Granato.\nGiovia.\n \u00e8 uno dei quattro comandanti del Team Galassia. Nell'anime appare per la prima volta nell'episodio \"Due team da sconfiggere!\" (\"Double Team Turnover!\"). Nella Vetta Lancia verr\u00e0 sconfitta da Camilla e infine arrestata. \u00c8 doppiata da Chinami Nishimura, Michiko Kaiden (Pok\u00e9mon Generazioni)\nSaturno.\n \u00e8 uno dei quattro comandanti del Team Galassia. Nell'anime appare per la prima volta in \"Il furto della sfera\" (\"A Secret Sphere of Influence!\"). Lui e Brock si affronteranno pi\u00f9 volte nel corso della serie, infine Brock lo sconfigger\u00e0 nella Vetta Lancia e Saturno verr\u00e0 arrestato. \u00c8 doppiato da Akemi Okamura, Daiki Yamashita (Pok\u00e9mon Generazioni) , e in italiano da Paolo De Santis.\nTeam Plasma.\nIl \u00e8 un'organizzazione criminale che opera nella regione di Unima e appare in \"Nero e Bianco\" e \"Nero 2 e Bianco 2\". Il Team Plasma \u00e8 guidato da N, che si rivela poi essere una marionetta nelle mani di Ghecis. Altri membri di spicco sono i Sette Saggi e il Trio Oscuro. Apparentemente lo scopo del Team Plasma \u00e8 quello di liberare i Pok\u00e9mon dagli allenatori e per riuscire nell'intento non esitano a rapire Pok\u00e9mon. In realt\u00e0 il loro vero obiettivo consiste nel liberare Zekrom in \"Nero\" e Reshiram in \"Bianco\". in \"Nero 2 e Bianco 2\", due anni dopo la sua sconfitta, il Team Plasma si riorganizza con l'obiettivo di appropriarsi del potere di Kyurem e dominare il mondo intero.\nGhecis.\n \u00e8 il padre di N e il vero capo del Team Plasma. Manipola il figlio nel fargli credere di essere l'eroe che liberer\u00e0 i Pok\u00e9mon dall'oppressione dei loro allenatori, mentre in realt\u00e0 intende solo sfruttarlo per ottenere il controllo del mondo intero come dittatore e poi sbarazzarsi di lui. L'idea del Team Plasma di liberare i Pok\u00e9mon per il loro bene \u00e8 in realt\u00e0 una scusa perch\u00e9 Ghecis stesso possa avere un esercito di Pok\u00e9mon e usarlo per conquistare il mondo. In \"Nero e Bianco\" Ghecis affronta il giocatore dopo il rinsavimento di N, venendo sconfitto e cedendo progressivamente alla pazzia mentre viene condotto via dai suoi servitori del Trio Oscuro. In \"Nero 2 e Bianco 2\" Ghecis lascia la leadership del Team Plasma ad Acromio, anche se in realt\u00e0 continua con il suo piano di conquistare del mondo. Si scopre infatti che il suo vero obiettivo \u00e8 coprire di ghiaccio Unima e le altre regioni tramite Kyurem, a discapito dei suoi abitanti, ma \u00e8 nuovamente sconfitto impazzendo del tutto. In \"Ultrasole e Ultraluna\" Ghecis \u00e8 uno dei membri del Team Rainbow Rocket, in particolare intende manipolare Giovanni e usare le Ultracreature per creare un esercito in grado di conquistare non solo il suo mondo, ma anche ogni altro mondo esistente, facendo di lui il re dell'universo. Nell'anime, nella veste di capo del Team Plasma, lo scopo di Ghecis \u00e8 quello di ottenere il controllo di Reshiram. Con l'aiuto di Acromio, Ghecis sviluppa un congegno in grado di controllare la mente dei Pok\u00e9mon, che riesce nel suo intento fino all'intervento di Ash e N che liberano Reshiram dal controllo dell'apparecchio. Ghecis e i suoi sottoposti vengono quindi arrestati da Bellocchio. Una curiosit\u00e0: Ghecis \u00e8 discendente di re Harmonia Grophius, signore di Unima migliaia di anni prima di lui. \u00c8 doppiato da Masaki Aizawa e Luca Sandri.\nN.\n, il cui vero nome \u00e8 , \u00e8 il figlio di Ghecis e il re del Team Plasma. Fin da bambino mostra di possedere la capacit\u00e0 di leggere nel cuore dei Pok\u00e9mon e di sentire le loro voci interiori. Intendendo sfruttare il suo potere al fine di controllare Reshiram, Ghecis fa nascere in N un forte risentimento nei confronti degli umani e lo manipola per fargli credere di essere l'eroe che liberer\u00e0 i Pok\u00e9mon dall'oppressione dei loro allenatori, ponendolo a capo del Team Plasma. Per ottenere il suo scopo in \"Nero e Bianco\" cattura Zekrom o Reshiram, ma \u00e8 sconfitto dal giocatore, capendo infine di essere stato raggirato dal padre. In \"Nero 2 e Bianco 2\" tenta insieme a Zekrom o Reshiram di fermare Ghecis, permettendo la trasformazione di Kyurem nella sua forma potenziata. Nell'anime N incontra Ash Ketchum, Spighetto e Iris e nonostante sia in disaccordo con la filosofia di Ash, li accompagna brevemente nel corso della loro avventura. In seguito viene rapito dal Team Plasma per invocare Reshiram. Quando il gruppo viene infine sconfitto, N inizia a comprendere il valore della convivenza tra umani e Pok\u00e9mon e si separa da Ash e i suoi amici, mentre Ghecis e il Team Plasma vengono arrestati da Bellocchio. \u00c8 doppiato in giapponese da Y\u016bichi Nakamura e Akira Ishida (\"Pok\u00e9mon Generazioni\") e in italiano da Alessandro Capra e Simone Lupinacci (\"Pok\u00e9mon Generazioni\").\nAcromio.\n \u00e8 un ricercatore indipendente in \"Nero 2 e Bianco 2\", impegnato nello studio dei poteri dei Pok\u00e9mon e nella massimizzazione del loro potenziale. Si allea con il Team Plasma per ottenere i finanziamenti per portare avanti le sue ricerche. In \"Ultrasole e Ultraluna\" contribuisce alla lotta contro Ghecis e il Team Rainbow Rocket. Nell'anime Acromio mette a punto un dispositivo per permettere a Ghecis di controllare Reshiram ed \u00e8 infine arrestato insieme al resto del gruppo da Bellocchio. \u00c8 doppiato da Junichi Suwabe e Andrea De Nisco.\nTeam Flare.\nIl \u00e8 un'organizzazione criminale presente in \"X e Y\" e operante nella regione di Kalos. Il suo obiettivo \u00e8 creare un mondo ideale in cui non vi siano pi\u00f9 guerre e ingiustizie, e realizzabile attraverso lo stermino della razza umana e dei Pok\u00e9mon, utilizzando l'arma suprema dell'antico re di Kalos e il potere di Xerneas o Yveltal a seconda del gioco. Nell'anime il Team Flare cerca di controllare Zygarde usufruendo dell'energia della megaevoluzione con l'aiuto dell'ignaro Alan, ma il loro piano va in fumo quando Elisio viene sconfitto da Zygarde, con l'aiuto di Ash Ketchum e Alan. Successivamente Xante prova a ricreare il Team Flare ma Ash, Lem, Serena e Clem riescono a fermarlo.\nElisio.\n \u00e8 il capo del Team Flare in \"X e Y\". Ossessionato dalla ricerca della bellezza eterna, intende attivare l'arma suprema del suo antenato AZ per sterminare la vita sul pianeta. Il suo piano gli si ritorce contro quando l'arma distrugge il quartier generale del Team Flare. In \"Ultrasole e Ultraluna\" torna come uno dei membri del Team Rainbow Rocket. Nell'anime Elisio intende raggiungere il suo scopo controllando Zygarde, ma a causa dell'intervento di Ash e Alan perde il controllo del Pok\u00e9mon leggendario, il quale distrugge la base dell'organizzazione. \u00c8 doppiato da Hideaki Tezuka in originale e in italiano da Marco Balbi (serie televisiva Pok\u00e9mon XYZ) e Giuseppe Calvetti (ONA \"Pok\u00e9mon Generazioni\").\nXante.\n \u00e8 uno scienziato membro del Team Flare in \"X e Y\". Dopo la sconfitta del Team Flare, Xante \u00e8 al centro delle vicende nelle indagini di Bellocchio a Luminopoli. Nell'anime appare per la prima volta nel corso dell'episodio \"Dalla A alla Z!\" (\"From A to Z!\") in cui aiuta Elisio nel suo piano per la conquista di Kalos. Quando Elisio viene sconfitto, Xante cerca di rimettere in piedi il Team Flare, ma viene fermato da Ash Ketchum, Serena, Lem e Clem ed \u00e8 infine arrestato e consegnato all'agente Jenny. \u00c8 doppiato da Tsuguo Mogami.\nMati\u00e8re.\n \u00e8 una ragazzina orfana che vive per le vie di Luminopoli con il suo Espurr Mimi in \"X e Y\". Viene in seguito adottata da Bellocchio, ma \u00e8 ingannata da Xante nel diventare una cavia per una tuta di potenziamento, controllata a distanza dallo scienziato, che esalta le sue capacit\u00e0 fisiche a livelli sovraumani, le concede la possibilit\u00e0 di modificare la programmazione di una Pok\u00e9 Ball e le permette di cambiare il suo aspetto. Sotto il nome in codice di Esprit la ragazza compie una serie di malefatte per conto di Xante, prima di essere sconfitta e liberata dal controllo della tuta dal giocatore e da Bellocchio. Il personaggio appare nell'episodio \"Le indagini\" di \"Pok\u00e9mon Generazioni\" dove, nelle vesti di Esprit aggredisce un'allenatrice per le strade di Luminopoli a causa dell'apparecchiatura che esercita controllo sulla sua mente, ma Bellocchio riesce ad aiutarla a tornare in s\u00e9 con l'aiuto di Espurr. Nel manga fugge di casa per via del rapporto conflittuale con i suoi genitori, indossa la tuta potenziata di Xante che le permette di cambiare aspetto, e attacca Ornella e Cetrillo per scoprire i segreti della megaevoluzione. Lei e X libereranno AZ il quale era prigioniero del Team Flare, prover\u00e0 poi a rubare Xerneas a Y ma poi catturer\u00e0 il Pok\u00e9mon leggendario Zygarde, che per\u00f2 le verr\u00e0 sottratto da Elisio. \u00c8 doppiata da Maaya Uchida.\nTeam Skull.\nIl \u00e8 un'organizzazione criminale presente in \"Sole e Luna\" e \"Ultrasole e Ultraluna\" operante nella regione di Alola. Il gruppo \u00e8 guidato da Guzman, il cui obiettivo \u00e8 divenire il pi\u00f9 forte allenatore di Alola; per solidificare il proprio status egli ricorre ad ogni incorrettezza, come ad esempio rubare i Pok\u00e9mon altrui, assillare i coltivatori di bacche e mettere sottosopra i luoghi di svolgimento delle prove. Dientro compenso collaborano con la Fondazione \u00c6ther. In seguito agli eventi del gioco il gruppo viene sciolto. Nell'anime il Team Skull ha gli stessi obiettivi dei videogiochi.\nGuzman.\n \u00e8 il capo del Team Skull in \"Sole e Luna\" \u00e8 \"Ultrasole e Ultraluna\". \u00c8 specializzato in Pok\u00e9mon di tipo Coleottero. Allenatore valido e competitivo, predilige le lotte senza esclusione di colpi. Il suo obiettivo \u00e8 quello di divenire il pi\u00f9 forte allenatore di Alola; per solidificare il proprio status egli ricorre ad ogni incorrettezza, a tal punto da razziare ogni Insectium Z presente nella regione pur di impedirne l'utilizzo ad altri allenatori. Personaggio ambizioso, detesta perdere e quando viene sconfitto tende sempre a rimproverarsi da solo, parlando in terza persona. Da giovane ha completato il giro delle isole, ma non \u00e8 mai riuscito a diventare capitano. Nel manga \"Pok\u00e9mon Adventures\" il suo nome \u00e8 Guzma. Desideroso di affrontare Sun prende parte al torneo Pok\u00e9mon a Lili ritrovandoselo come avversario, uscendone tuttavia sconfitto.\nPlumeria.\n \u00e8 un ufficiale del Team Skull in \"Sole e Luna\" e \"Ultrasole e Ultraluna\". \u00c8 specializzata in Pok\u00e9mon di tipo Veleno. Tiene unito il gruppo ed \u00e8 considerata una sorella maggiore, severa ma attenta e disponibile, dai suoi sottoposti. Riceve l'ordine di rapire Lylia e di condurla all'\u00c6ther Paradise. Nell'anime Plumeria appare per la prima volta nel corso dell'episodio \"Un'isola e un progetto piccante!\" (\"That's Some Spicy Island Research!\").\nIridio.\n \u00e8 un ragazzo al soldo del Team Skull e uno dei rivali del protagonista in \"Sole e Luna\" e \"Ultrasole e Ultraluna\". Considera l'abilit\u00e0 nella lotta come fine da perseguire. Iridio aiuta il giocatore a ritrovare Lylia, rapita con la forza da Plumeria e portata alla Fondazione \u00c6ther. Qui il ragazzo si rivela essere il fratello di Lylia, nonch\u00e9 figlio della direttrice Samina; originariamente membro della Fondazione, Iridio era venuto a conoscenza dell'ossessione della madre per le Ultracrature e si era reso conto dei guai che avrebbe portato il desiderio di portare questi potenti esseri ad Alola. Per questa ragione era fuggito improvvisamente rubando Tipo Zero, uno dei tre prototipi in studio presso la Fondazione e creato per contrastare le Ultracreature. Nell'anime Iridio appare per la prima volta nell'episodio \"Una rivalit\u00e0 lampante!\" (\"A Glaring Rivalry!\") lui e Ash in breve tempo diventano rivali, infatti si batteranno diverse volte nel corso della serie \"Sole e Luna\". Parteciper\u00e0 alla Lega di Alola dove batter\u00e0 sua sorella Lylia, e anche James del Team Rocket, infine, dopo avere sconfitto pure Kawe acceder\u00e0 alla finale dove affronter\u00e0 Ash venendo battuto. \u00c8 doppiato da Nobuhiko Okamoto e Andrea Oldani. Nel manga \"Pok\u00e9mon Adventures\" Iridio prende parte al torneo Pok\u00e9mon di Lili, dove affronta Hau e Moon, sconfiggendoli, per poi essere battuto da Sun.\nFondazione \u00c6ther.\nLa \u00e8 un'organizzazione presente in \"Sole e Luna\" e \"Ultrasole e Ultraluna\" che ha sede nella regione di Alola, sull'\u00c6ther Paradise. L'obiettivo di questa fondazione \u00e8 apparentemente di prendersi cura dei Pok\u00e9mon feriti, tuttavia vengono condotte anche varie ricerche, specialmente sulle Ultracreature e Ultravarchi, e sui Pok\u00e9mon Cosmog e Tipo Zero. L'organizzazione intende sfruttare il potere di Cosmog per portare le Ultracreature ad Alola in \"Sole e Luna\" e per viaggiare attraverso l'Ultravarco e affrontare Necrozma in \"Ultrasole e Ultraluna\", senza considerare le conseguenze delle loro azioni. A tal fine collabora con il Team Skull.\nSamina.\n \u00e8 la direttrice della Fondazione \u00c6ther in \"Sole e Luna\" e \"Ultrasole e Ultraluna\". \u00c8 una donna dall'apparenza gentile e benevola con l'obiettivo di creare un mondo utopistico per i Pok\u00e9mon. In realt\u00e0 \u00e8 ossessionata dalle Ultracreature ed \u00e8 disposta a sacrificare tutto pur di possedere questi misteriosi e potenti esseri. A causa di questa sua mania estrania i figli Lylia e Iridio. Samina si fonde con Nihilego ma viene salvata da Solgaleo in \"Sole\" e Lunala in \"Luna\". In seguito si reca a Kanto con sua figlia a trovare Bill per cercare di curarsi dalle tossine di Nihilego. Nell'anime Samina compare in \"Un incontro tra sogno e realt\u00e0!\" (\"A Dream Encounter!\") dove viene presentata fin da subito come la madre di Lylia e Iridio. Viene catturata da Nihilego e condotta nell'Ultramondo, venendo liberata dai suoi figli e da Ash Ketchum con l'aiuto di Solgaleo. \u00c8 doppiata da Sayaka Kinoshita in originale e Laura Brambilla in italiano (serie Pok\u00e9mon Sole e Luna, Pok\u00e9mon Sole e Luna Ultraleggende e Pok\u00e9mon Evoluzioni).\nVicio.\n \u00e8 uno scienziato che lavora per la Fondazione \u00c6ther. In \"Sole e Luna\" affronta numerose volte il protagonista all'\u00c6ther Paradise per impedirgli di salvare Lylia. In \"Ultrasole e Ultraluna\" tradisce la Fondazione e si allea con il Team Rainbow Rocket. Nell'anime Vicio appare per la prima volta nel corso dell'episodio \"Un incontro tra sogno e realt\u00e0!\" (\"A Dream Encounter!\"), e come membro della Fondazione \u00c6ther supporta Samina nella ricerca sulle Ultracreature. ha condotto esperimenti di dubbia moralit\u00e0 di cui nemmeno Samine era a conoscenza, ad esempio all'insaputa di tutti ha creato nei laboratori dell'\u00c6ther Paradise il Pok\u00e9mon Tipo Zero allo scopo di contrastare le Ultracreature. Vicio ruba Cosmog il quale di evolve in Cosmoem; quest'ultimo apre l'Ultravarco dal quale esce Nihilego che si accanisce contro lo stesso Vicio e cattura Samina. Dopo che Ash Ketchum e i suoi amici salvano Samina, Vicio viene perdonato subendo tuttavia una retrocessione di grado. \u00c8 doppiato da Mitsuaki Madono e Massimo Di Benedetto.\nUltrapattuglia.\nL' \u00e8 un'organizzazione che appare in \"Ultrasole e Ultraluna\". Quando Necrozma evade dall'Ultramondo per assorbire la luce di Alola, l'Ultrapattuglia giunge nella regione attraverso un Ultravarco per cercare di fermarla e impedire che Alola faccia la fine del loro mondo, ormai ammantato dall'oscurit\u00e0. Collaborano quindi con la Fondazione \u00c6ther svolgendo ricerche sugli Ultravarchi e sulle Ultracreature. Per spostarsi da un mondo all'altro utilizzano Solgaleo e Lunala. Conducono il protagonista nel loro mondo e gli chiedono di sconfiggere Necrozma, che nel frattempo ha rubato la luce dell'isola Poni di Alola. Infine, come ringraziamento per avere salvato la luce di Alola e placato l'ira di Necrozma, permettono al protagonista di continuare a utilizzare i due Pok\u00e9mon leggendari per esplorare l'Ultramondo e decidono di rimanere ad Alola per proseguire le loro ricerche. In \"Pok\u00e9mon Ultrasole\" i membri dell'Ultrapattuglia sono Darus e Zoy, mentre in \"Pok\u00e9mon Ultraluna\" sono Mirin e Syron.\nTeam Yell.\nIl \u00e8 un'organizzazione presente nei giochi \"Pok\u00e9mon Spada\" e \"Scudo\". Sono guidati da Ginepro, che ricopre anche il ruolo di Capopalestra di Spikeville. Sono grandi ammiratori dell'allenatrice Mary e il loro obiettivo \u00e8 favorirne l'ascesa a Campionessa della Lega di Galar ostacolando in tutti i modi i suoi rivali.\nGinepro.\n \u00e8 il capo del Team Yell nonch\u00e9 capopalestra di Spikeville in \"Pok\u00e9mon Spada\" e \"Scudo\". \u00c8 specializzato in Pok\u00e9mon di tipo Buio. \u00c8 il fratello maggiore di Mary. Di tutti i capopalestra di Galar \u00e8 l'unico a non usare il fenomeno Dynamax nei suoi incontri in palestra.\nMary.\n \u00e8 un'allenatrice che ambisce a diventare la Campionessa di Galar, ed \u00e8 rivale del giocatore in \"Spada e Scudo\". \u00c8 la sorella minore del capopalestra Ginepro, e proprio come lui \u00e8 specializzata nell'uso dei Pok\u00e9mon di tipo Buio. Da avversaria, passer\u00e0 poi a diventare alleata del giocatore.\nMacro Cosmos.\nLa \u00e8 una societ\u00e0 che opera su Galar, gestita da Rose. \u00c8 una compagnia di risorge energetiche, inoltre \u00e8 essa a presiedere la Lega Pok\u00e9mon. Tramite la Macro Cosmos \u00e8 possibile sfruttare il fenomeno Dynamax negli incontri in palestra e nella lega. La sede principale della Macro Cosmos \u00e8 la Rose Tower (chiamata poi Torre Lotta) a Goalwick, inoltre hanno uno stabilimento pure a Knuckleburgh, nella Centrale Energetica.\nRose.\n \u00e8 il presidente della Lega Pok\u00e9mon di Galar, e tramite la sua azienda ha reso disponibili, sia nelle lotte in palestra che nelle lotte della Lega, i combattimenti Dynamax e Gigamax. Rose sponsorizza Beet nelle lotte in palestra. Apparentemente sembra un benefattore, ma in realt\u00e0 \u00e8 ossessionato dalle risorse energetiche che, stando alle stime, tra mille anni si esauriranno e dunque Galar rester\u00e0 senza fonti energetiche. Desideroso di creare una fonte di energia inesauribile, attirer\u00e0 verso il Pok\u00e9mon leggendario Eternatus tutta l'energia Dynamax della regione, proprio durante la Lega. Purtroppo il piano non ha l'esito sperato, infatti Eternatus perde completamente il controllo, venendo comunque battuto dal giocatore e da Hop che rilasciano nuovamente l'energia Dynamax, mentre Rose si dimette dal suo incarico di presidente.\nOlive.\n \u00e8 l'assistente di Rose, lavora nella sua impresa, prova molta stima nei suoi confronti, tanto che farebbe qualunque cosa per lui. Segretamente lo aiuta nel suo piano per incanalare tutta l'energia Dynamax nella regione di Galar nel Pok\u00e9mon Eternatus.\nPersonaggi secondari.\nProfessori.\nProfessor Oak.\n, o pi\u00f9 comunemente , \u00e8 l'inventore del Pok\u00e9dex ed \u00e8 considerato il pi\u00f9 grande studioso e ricercatore di Pok\u00e9mon. In \"Rosso e Blu\", \"Giallo\", \"Rosso Fuoco e Verde Foglia\" e \"Let's Go, Pikachu! e Let's Go, Eevee!\" guida il giocatore alla scoperta del mondo dei Pok\u00e9mon, gli consegna il suo Pok\u00e9mon iniziale e lo incarica di completare il Pokedex. \u00c8 inoltre il nonno di Blu. In \"Oro e Argento\" e \"Cristallo\" conduce un suo programma radiofonico e permette al giocatore di accedere al Monte Argento. In \"Oro HeartGold e Argento SoulSilver\", una volta sconfitto Rosso, Oak dona al protagonista uno degli starter della prima generazione. In \"Diamante e Perla\" offre al giocatore il Pok\u00e9dex, una volta incontrati i 150 Pok\u00e9mon della regione di Sinnoh. Nell'anime il Professor Oak appare per la prima volta nel corso dell'episodio \"L'inizio di una grande avventura\" (\"Pok\u00e9mon, I Choose You!\") in cui consegna ad Ash Ketchum il suo primo Pok\u00e9mon Pikachu, in quanto il ragazzo si era attardato e gli altri starter erano gi\u00e0 stati tutti distribuiti. Del passato dello studioso si sa ben poco: da ragazzo era un allenatore di Pok\u00e9mon e ha viaggiato nella regione di Johto in compagnia di un Charmeleon. Nel lungometraggio \"Pok\u00e9mon 4Ever\", incontra Celebi che, inseguito da un cacciatore di Pok\u00e9mon, si teletrasporta nel futuro, dove Samuel incontra e stringe amicizia con Ash. Nell'adattamento giapponese \u00e8 stato doppiato da Unsh\u014d Ishizuka fino all'episodio 1037. A seguito della morte prematura di Ishizuka, dall'episodio 1038 \u00e8 doppiato da Kenyu Horiuchi. Nell'adattamento italiano \u00e8 doppiato da Riccardo Rovatti, Flavio Aquilone (\"Pok\u00e9mon 4Ever\") e Mario Scarabelli (\"\"). Nel manga \"Pok\u00e9mon Adventures\" viene rapito dal Team Rocket allo scopo di sapere dove si trova Mewtwo, ma viene liberato da Rosso, Blu e Verde che sconfiggono l'organizzazione a Zafferanopoli. Successivamente partecipa alla Lega Pok\u00e9mon dove sconfigge Verde in semifinale per poi ritirarsi prima della finale. Due anni dopo collabora a combattere i Superquattro di Kanto. Un anno dopo ingaggia Crystal affinch\u00e9 faccia un resoconto dei Pok\u00e9mon di Johto, rimanendo per\u00f2 coinvolto nella battaglia contro Maschera di Ghiaccio. Un anno dopo viene rapito da Deoxys e portato nel Settipelago. Infine un anno dopo \u00e8 lui che ingaggia Emerald per recarsi al Parco Lotta di Hoenn a cercare Jirachi.\nProfessor Elm.\nIl \u00e8 un ricercatore di Pok\u00e9mon che si occupa di dare il Pok\u00e9dex e il Pok\u00e9mon iniziale ai nuovi allenatori di Johto in \"Oro e Argento\", \"Cristallo\" e \"Oro HeartGold e Argento SoulSilver\". \u00c8 un vecchio studente del Professor Oak e conduce le sue ricerche sull'evoluzione e sulle uova dei Pok\u00e9mon. \u00c8 spesso con la testa tra le nuvole e a volte dimentica addirittura di mangiare a causa dell'impegno nelle sue ricerche. Anche nell'anime il Professor Elm \u00e8 spesso distratto poich\u00e9 concentrato sul lavoro. In \"Un'iscrizione difficile\" (\"Don't Touch That 'Dile\"), prima puntata in cui compare, scambia Jessie per l'Infermiera Joy, permettendole di rubare uno dei suoi Pok\u00e9mon: Totodile. \u00c8 doppiato da Kazuhiko Inoue e in italiano da Gianluca Iacono e Davide Albano (ridoppiaggio). Nel manga \"Pok\u00e9mon Adventures\", dona a Oro un Cyndaquil e a Crystal un Chikorita, invece il suo Totodile viene rubato da Argento. Contribuisce nella lotta con Maschera di Ghiaccio ed \u00e8 lui a svelare che in realt\u00e0 \u00e8 uno dei capipalestra di Johto.\nProfessor Birch.\nIl \u00e8 un ricercatore di Pok\u00e9mon che si occupa di dare il Pok\u00e9dex e il Pok\u00e9mon iniziale ai nuovi allenatori di Hoenn in \"Rubino e Zaffiro\", \"Smeraldo\" e \"Rubino Omega e Zaffiro Alpha\". \u00c8 il padre del rivale del protagonista, Brendon o Vera a seconda della scelta del giocatore. Nell'anime il professor Birch \u00e8 conosciuto per il suo lavoro di ricercatore sul campo. La prima apparizione avviene nell'episodio \"Pikachu in Pericolo\" (\"Get The Show On The Road!\") in cui consegna a Vera il suo primo Pok\u00e9mon: Torchic. \u00c8 doppiato da Fumihiko Tachiki, Stefano Albertini e Giorgio Bonino. Nel manga \"Pok\u00e9mon Adventures\" \u00e8 il padre di Sapphire e un grande amico di Norman. Dona Treecko a Lino, Torchic ad Aron, Wailord e Tropius a Sapphire e Mudkip a Ruby.\nProfessor Rowan.\nIl \u00e8 un ricercatore di Pok\u00e9mon che si occupa di dare il Pok\u00e9dex e il Pok\u00e9mon iniziale ai nuovi allenatori di Sinnoh in \"Diamante e Perla\" e \"Platino\". Rowan studia soprattutto l'evoluzione e i Pok\u00e9mon leggendari. Nell'anime Lucinda riceve dal professor Rowan il suo primo Pok\u00e9mon, Piplup, nel corso dell'episodio \"Un Inizio Burrascoso\" (\"Following a Maiden's Voyage!\"). Il Professor Rowan appare inoltre negli episodi da \"L'Accademia Pok\u00e9mon Estiva!\" (\"Camping It Up!\") a \"La Gara Finale! Il Triathlon dei Pok\u00e9mon!\" (\"One Team, Two Team, Red Team, Blue Team\") dove \u00e8 il responsabile dell'Accademia Pok\u00e9mon Estiva a cui partecipano Ash, Brock, Lucinda, Conway, Angie e Jessie. \u00c8 doppiato da Iemasa Kayumi e Mario Scarabelli. Nel manga \"Pok\u00e9mon Adventures\" dona Piplup, Chimchar e Turtwig a Lady Platina Berlitz.\nProfessoressa Aralia.\nLa \u00e8 una ricercatrice di Pok\u00e9mon che si occupa di dare il Pok\u00e9dex e il Pok\u00e9mon iniziale ai nuovi allenatori di Unima in \"Nero e Bianco\" e \"Nero 2 e Bianco 2\". Nell'anime la professoressa Aralia appare per la prima volta nel corso dell'episodio \"All'ombra di Zekrom!\" (\"In The Shadow of Zekrom!\"). Consegna uno Snivy a Diapo e un Oshawott ad Ash Ketchum. \u00c8 doppiata da Naomi Shind\u014d e Laura Brambilla. Nel manga \"Pok\u00e9mon Adventures\" consegna uno Snivy a Komor e un Oshawott a Belle.\nProfessor Platan.\nIl \u00e8 il principale ricercatore di Pok\u00e9mon di Kalos in \"X e Y\". A differenza di altri professori Platan permette al giocatore di scegliere uno dei tre Pok\u00e9mon iniziali della prima generazione, mentre lo starter della sesta generazione viene consegnato da un compagno del protagonista. Nell'anime il professor Platan consegna un Fennekin a Serena. \u00c8 doppiato da Hiroshi Tsuchida. Nel manga \"Pok\u00e9mon Adventures\" il professor Platan affronta X in una lotta Pok\u00e9mon, sconfiggendo il Chespin che gli aveva donato. Dopo la sconfitta del Team Flare invia Sina e Dexio nella regione di Alola al fine di indagare su Zygarde.\nProfessor Kukui.\nIl \u00e8 un ricercatore di Pok\u00e9mon che si occupa di dare il Pok\u00e9dex e il Pok\u00e9mon iniziale ai nuovi allenatori di Alola in \"Sole e Luna\" e \"Ultrasole e Ultraluna\". \u00c8 specializzato nello studio delle mosse e ha una personalit\u00e0 energetica ed eccentrica. \u00c8 inoltre sposato con la professoressa Magnolia. Nella sua giovent\u00f9 ha partecipato al giro delle isole assieme al suo amico d'infanzia Tapso. Egli frequenta spesso anche lo Stadio Royale, dove \u00e8 noto con l'alter ego di Mister Royale, un misterioso wrestler con il volto coperto da una maschera di lucha libre. In seguito riveste il ruolo di fondatore e Campione della Lega Pok\u00e9mon di Alola. Nell'anime il professor Kukui lavora come insegnante alla Scuola Pok\u00e9mon dell'isola Mele Mele ed \u00e8 conosciuto per il suo lavoro di ricercatore sul campo. Compare per la prima volta nell'episodio \"Alola a una nuova avventura!\" (\"Alola to New Adventure!\"). Ash vive con lui durante la sua permanenza alla scuola. L'allenatore riceve dal professore sia il Pok\u00e9dex Rotom che un Rockruff. \u00c8 doppiato da Keiichi Nakagawa e Paolo De Santis. Nel manga \"Pok\u00e9mon Adventures\" riceve da Moon un Rotom, Pok\u00e9mon che normalmente non si trova nella regione di Alola, allo scopo di farlo entrare nel Pok\u00e9dex di Sun al quale ha consegnato un Litten. Iscrive Sun al torneo di Lili al quale parteciper\u00e0 anche lui sotto l'alias di Mister Royale, venendo per\u00f2 battuto proprio da Sun.\nProfessoressa Magnolia.\nLa \u00e8 una ricercatrice sposata con il Professor Kukui che studia il rapporto tra Pok\u00e9mon e le dimensioni parallele. Amica di Zania, con la quale condivide l'interesse nello studio dei sogni, la professoressa Magnolia appare per la prima volta nell'applicazione per Nintendo 3DS \"RAdar Pok\u00e9mon\", in cui comunica al giocatore di avere rilevato l'esistenza di una dimensione parallela in cui vivono alcuni Pok\u00e9mon che \u00e8 possibile catturare e trasferire in \"Nero 2 e Bianco 2\". In \"Sole e Luna\" e \"Ultrasole e Ultraluna\" lavora al Centro Ricerche Interdimensionali di Kantai, dove svolge ricerche sugli universi paralleli, sulle Ultracreature e sui fenomeni che si verificano nella regione di Alola. Nell'anime la professoressa Magnolia appare per la prima volta nel corso dell'episodio \"Un incontro tra sogno e realt\u00e0!\". Lavora per la Fondazione \u00c6ther a stretto contatto con la direttrice Samina e indaga sugli Ultravarchi. \u00c8 lei a informare Ash e i suoi compagni di scuola dell'esistenza delle Ultracreature. Nell'episodio \"La nuova avventura dei professori\" (\"The Professors' New Adventure!\") sposa il Professor Kukui e va a vivere con lui e Ash al suo laboratorio di ricerca. \u00c8 doppiata da Sachi Kokury\u016b e Gea Riva.\nSviluppatori del Sistema Memoria Pok\u00e9mon.\nBill.\n \u00e8 l'inventore del Sistema Memoria Pok\u00e9mon. In \"Rosso e Blu\", \"Giallo\" e \"Rosso Fuoco e Verde Foglia\" abita a Miramare e chiede l'aiuto del protagonista per riottenere il suo corpo, scambiato con quello di un Clefairy nel corso di un esperimento finito male. Come ricompensa consegna al giocatore un biglietto per la M/N Anna. In \"Oro e Argento\" e \"Cristallo\" Bill va a trovare i suoi parenti a Fiordoropoli; una volta che la macchina del tempo \u00e8 in funzione, consegna al giocatore un Eevee. Nell'anime Bill appare nel corso dell'episodio \"Il mistero del faro\" (\"Mystery at the Lighthouse\"), dove incontra Ash, Brock e Misty bloccato in un costume da Kabuto. \u00c8 doppiato da Masaya Onosaka e in italiano da Luca Bottale e Massimo Di Benedetto (ridoppiaggio). Nel manga \"Pok\u00e9mon Adventures\" rimane coinvolto nella sfida con il Team Rocket e con i Superquattro di Kanto, in cui assiste Giallo nella lotta contro Lorelei e Lt. Surge contro Bruno. Pi\u00f9 tardi aiuta a contrastare i piani di Maschera di Ghiaccio e del Team Rocket e Giovanni presso il Settipelago.\nLanette.\n \u00e8 una sviluppatrice del Sistema Memoria Pok\u00e9mon in \"Rubino e Zaffiro\" e \"Smeraldo\". \u00c8 la sorella di Colette. Nel manga \"Pok\u00e9mon Adventures\" lei e Colette si recano a Kanto per aggiornare il Sistema Memoria Pok\u00e9mon e renderlo compatibile con quello di Hoenn.\nColette.\n \u00e8 una sviluppatrice del Sistema Memoria Pok\u00e9mon e la creatrice della Banca Pok\u00e9mon. \u00c8 presente in \"\" e nell'applicazione Banca Pok\u00e9mon. \u00c8 la sorella di Lanette. Nel manga \"Pok\u00e9mon Adventures\" lei e Lanette si recano a Kanto per aggiornare il Sistema Memoria Pok\u00e9mon e renderlo compatibile con quello di Hoenn.\nCelio.\n \u00e8 uno sviluppatore del Sistema Memoria Pok\u00e9mon in \"Rosso Fuoco e Verde Foglia\". Vive nel Settipelago ed \u00e8 amico di Bill. Nel manga \"Pok\u00e9mon Adventures\" Rosso e Blu gli affidano Verde, svenuta dopo l'incontro con Deoxys.\nBebe.\n \u00e8 una sviluppatrice del Sistema Memoria Pok\u00e9mon in \"Diamante e Perla\" e \"Platino\".\nMico.\n \u00e8 una sviluppatrice del Sistema Memoria Pok\u00e9mon in \"Nero e Bianco\" e \"Nero 2 e Bianco 2\". \u00c8 la sorella di Zania.\nAssi Lotta.\nCatlina \u00e8 l'Asso del Maniero Lotta nel Parco Lotta in \"Platino\" e \"Oro HeartGold e Argento SoulSilver\", ma si rifiuta di combattere facendo lottare al proprio posto il suo maggiordomo Paride.\nAlberta.\n \u00e8 l'Asso della Torre Lotta nel Parco Lotta in \"Smeraldo\" e conferisce il Simbolo Abilit\u00e0. In \"Sole e Luna\" Alberta compare come membro della Polizia Internazionale dopo un incidente che le ha causato la perdita della memoria. Insieme a Bellocchio guida il giocatore nella missione delle Ultracreature. Nell'anime Alberta appare per la prima volta nel corso dell'episodio \"Un'amica o una rivale?\" (\"Talking a Good Game\"). Vince facilmente la prima sfida contro Ash, ma nella rivicinta l'allenatore riesce a batterla. \u00c8 doppiata da Akiko Kimura. Nel manga \"Pok\u00e9mon Adventures\" Alberta dirige la resistenza contro Guile Hideout al Parco Lotta. L'uomo misterioso, che altri non \u00e8 che Ivan, la prende temporaneamente in ostaggio in cambio di informazioni su Jirachi.\nSpartaco.\n \u00e8 l'Asso del Palazzo Lotta nel Parco Lotta in \"Smeraldo\" e conferisce il Simbolo Spirito. Nell'anime Spartaco appare per la prima volta nel corso dell'episodio \"La crisi di Sceptile\" (\"Cutting the Ties that Bind\"). In \"Incontro nella Giungla\" (\"Ka Boom with a View\") affronta e viene sconfitto da Ash Ketchum. \u00c8 doppiato da Nachi Nozawa e Mario Scarabelli. Nel manga \"Pok\u00e9mon Adventures\" Emerald lo affronta con la limitazione di non potere impartire ordini ai propri Pok\u00e9mon, che devono lottare affidandosi esclusivamente al loro istinto. In seguito Spartaco partecipa alla battaglia contro Guile Hideout.\nSavino.\n \u00e8 l'Asso dell'Azienda Lotta nel Parco Lotta in \"Smeraldo\" e conferisce il Simbolo Conoscenza. Nell'anime Savino appare per la prima volta nel corso dell'episodio \"Articuno, il Pok\u00e9mon leggendario\" (\"Numero Uno Articuno\") e nell'episodio successivo viene battuto da Ash. \u00c8 doppiato da Nobuyuki Hiyama. Nel manga \"Pok\u00e9mon Adventures\" Savino l'Asso incaricato di sorvegliare i Pok\u00e9mon del Parco Lotta ed \u00e8 il primo ad accettare la sfida di Emerald.\nBaldo.\n \u00e8 l'Asso della Piramide Lotta nel Parco Lotta in \"Smeraldo\" e conferisce il Simbolo Audacia. Utilizza un trio di Pok\u00e9mon leggendari. Nell'anime \u00e8 chiamato Brandon ed \u00e8 l'ultimo Asso del Parco ad affrontare Ash. Ne \"La banda al completo\" (\"Gathering the Gang of Four!\"), Ash ottiene la meglio dopo essere stato sconfitto due volte. Nell'episodio \"Scontro nella Piramide Lotta\" (\"A Pyramiding Rage!\"), in cui sconfigge l'allenatore Paul, Baldo viene chiamato Mariano. Nell'episodio successivo, \"I pilastri dell'amicizia\" (\"Pillars of Friendship\"), Baldo salva Regigigas con l'aiuto di Ash, Brock e Lucinda dalla cacciatrice di Pok\u00e9mon J. \u00c8 doppiato da Masayuki Komuro, Diego Sabre (stagione 9) e Luca Semeraro (stagione 12). Nel manga \"Pok\u00e9mon Adventures\" Baldo possiede Regirock, Regice e Registeel, che ha catturato dopo che i tre sono scomparsi in seguito alla battaglia contro Groudon e Kyogre.\nTolomeo.\n \u00e8 l'Asso della Cupola Lotta nel Parco Lotta in \"Smeraldo\" e conferisce il Simbolo Tattica. Nell'anime Tolomeo appare per la prima volta nel corso dell'episodio \"Ash a Lezione di Strategia\" (\"Tactics Theatrics!\") dove viene sconfitto da Ash. \u00c8 doppiato da Kenta Miyake e Claudio Moneta.\nValentina.\n \u00e8 l'Asso del Dojo Lotta nel Parco Lotta in \"Smeraldo\" e conferisce il Simbolo Valore. Nell'anime Valentina appare nel corso dell'episodio \"La Ruota del Parco\" (\"Wheel of Frontier\"), durante il quale viene sconfitta da Ash. \u00c8 doppiata da Sanae Kobayashi e Elisabetta Spinelli.\nFortunata.\n \u00e8 l'Asso della Serpe Lotta nel Parco Lotta in \"Smeraldo\" e conferisce il Simbolo Fortuna. Nell'anime Fortunata \u00e8 presente nel corso dell'episodio 434 intitolato \"Ash contro la Regina Fortunata\" (\"Queen Of The Serpentine\"), in cui viene sconfitta da Ash. \u00c8 doppiata da Atsuko Tanaka e Debora Magnaghi.\nPalmer.\n \u00e8 l'Asso della Torre Lotta nel Parco Lotta in \"Platino\" e \"Oro HeartGold e Argento SoulSilver\". \u00c8 inoltre presente in \"Diamante e Perla\" all'interno della Torre Lotta ed \u00e8 il padre di Barry. Nell'anime Palmer appare per la prima volta nell'episodio \"Il tour del mistero!\" (\"Historical Mystery Tour!\"). Nella puntata successiva, \"Sfida contro un grande!\" (\"Challenging a Towering Figure!\"), sconfigge in battaglia Ash. \u00c8 doppiato da Nobuyuki Hiyama. Nel manga \"Pok\u00e9mon Adventures\" aiuta Lady Platina Berlitz nel suo viaggio attraverso il Mondo Distorto. \u00c8 doppiato da Giorgio Bonino\nSpino.\n \u00e8 l'Asso dell'Azienda Lotta nel Parco Lotta in \"Platino\" e \"Oro HeartGold e Argento SoulSilver\".\nDalia.\n \u00e8 l'Asso dell'Arena Lotta nel Parco Lotta in \"Platino\" e \"Oro HeartGold e Argento SoulSilver\". Nel manga \"Pok\u00e9mon Adventures\" Dalia affronta Lady Platina Berlitz scambiandosi le rispettive squadre di Pok\u00e9mon. Inizialmente ha la meglio perch\u00e9 Platina si rifiuta di danneggiare le proprie creature, ma quando la ragazza trova finalmente il coraggio di contrattaccare, Dalia viene sconfitta.\nMara.\n l'Asso del Palco Lotta nel Parco Lotta in \"Platino\" e \"Oro HeartGold e Argento SoulSilver\".\nPolizia Internazionale.\nLa \u00e8 un'organizzazione del mondo dei \"Pok\u00e9mon\" che contrasta le imprese criminali presenti nelle varie regioni. Fa il suo esordio in \"Rosso Fuoco e Verde Foglia\", in cui un agente si trova sulla M/N Anna. In \"Platino\", \"Nero e Bianco\" e \"X e Y\" combatte le varie organizzazioni criminali, rispettivamente Team Galassia, Team Plasma e Team Flare, mentre in \"Sole e Luna\" indaga sulle Ultracreature. Il membro di spicco della Polizia Internazionale \u00e8 l'agente Bellochio, inoltre anche il Kahuna Augusto fa parte dell'agenzia, cos\u00ec come l'Asso del Parco Lotta Alberta.\nBellocchio.\n \u00e8 un membro della Polizia Internazionale. Appare per la prima volta in \"Platino\", in cui indaga sul Team Galassia. In \"Nero e Bianco\" richiede l'assistenza del giocatore per arrestare i Sette Saggi del Team Plasma. In \"X e Y\" si spaccia per investigatore per indagare su Xante. Torna in \"Sole e Luna\", dove collabora con il giocatore nel catturare le Ultracreature. Nell'anime Bellocchio appare per la prima volta nel corso dell'episodio \"Trappola sulla ferrovia\" (\"Frozen on Their Tracks\"). In \"La lotta leggendaria!\" (\"The Battle Finale of Legend!\") arresta i membri del Team Galassia. Il personaggio compare nuovamente nella regione di Unima in \"Il piano segreto del Team Plasma!\" (\"Team Plasma's Pok\u00e9mon Power Plot!\"). Nell'episodio \"Oltre la verit\u00e0 e gli ideali!\" (\"What Lies Beyond Truth and Ideals!\") smantella il Team Plasma. Bellocchio \u00e8 sulle tracce di Giovanni nella puntata \"L'inseguimento\" (\"The Chase\") di \"Pok\u00e9mon Generazioni\" e aiuta Chicco in \"La Magmapietra\" a impedire al Team Galassia di impossessarsi di Heatran. \u00c8 doppiato da Masaki Terasoma e Matteo Zanotti.\nAltri personaggi.\nEugenius.\n \u00e8 un esperto di Pok\u00e9mon leggendari in \"Cristallo\". \u00c8 alla ricerca di Suicune assieme al suo amico Angelo. Nell'anime Eugenius \u00e8 presente nell'episodio \"I campanelli rubati\" (\"For Ho-Oh the Bells Toll\"), in cui \u00e8 in cerca di Suicune, e nello speciale \"Il leggendario Pok\u00e9mon tuono\" (\"Legend of Thunder!\"), dove aiuta Jimmy, Marina e Jackson a difendere Raikou dal Team Rocket rappresentato da Attila, Hun ed il Professor Sebastian. Prova invidia verso Ash, in quanto l'allenatore ha visto il Pok\u00e9mon leggendario Ho-Oh. Eugenius compare nuovamente nel sesto episodio di \"Pok\u00e9mon Generazioni\", \"Il ritorno\". Nel manga \"Pok\u00e9mon Adventures\" \u00e8 alla ricerca di Suicune insieme ad Angelo e aiuta a combattere Maschera di Ghiaccio.\nChicco.\n \u00e8 il fratello di Vulcano in \"Diamante e Perla\" e \"Platino\". Chicco \u00e8 presente all'interno del Monte Ostile ed \u00e8 possibile incontrarlo all'interno della Torre Lotta. Nell'anime Chicco appare per la prima volta nel corso dell'episodio \"La caccia al tesoro!\" (\"Bucking the Treasure Trend!\"). Compare nuovamente nell'episodio \"La Magmapietra\" in \"Pok\u00e9mon Generazioni\", dove aiuta Bellocchio a combattere contro il Team Galassia. \u00c8 doppiato da Akeno Watanabe.\nDemetra.\n \u00e8 un'allenatrice presente nei pressi del Bosco Evopoli e all'interno della Torre Lotta in \"Diamante e Perla\" e \"Platino\". Nell'anime Demetra appare per la prima volta nel corso dell'episodio \"Il miele incantato\" (\"Some Enchanted Sweetening\") e nei due episodi successivi. \u00c8 inoltre la protagonista dell'episodio \"L'antico ch\u00e2teau\" di \"Pok\u00e9mon Generazioni\". \u00c8 doppiata da Maria Kawamura e in italiano da Daniela Fava e Martina Felli (\"Pok\u00e9mon Generazioni\").\nMarisio.\n \u00e8 un allenatore presente in \"Diamante e Perla\", \"Platino\" e \"Oro HeartGold e Argento SoulSilver\". Consegna al protagonista un uovo di Riolu e in \"Platino\" dona inoltre la MN 04, contenente Forza. Appare in seguito alla Torre Lotta. Nell'anime si chiama Fabiolo ed appare per la prima volta nel corso di \"Pace dello spirito, addio\" (\"Steeling Peace of Mind!\"). L'allenatore e il suo Lucario compaiono nuovamente nell'episodio successivo, \"Salviamo il mondo dalla rovina!\" (\"Saving the World From Ruins!\"). \u00c8 doppiato da Y\u016b Mizushima e Renato Novara.\nAndy &amp; Torn.\n sono i capometr\u00f2 del Metr\u00f2 Lotta in \"Nero e Bianco\" e \"Nero 2 e Bianco 2\". Nell'anime i due gestiscono il servizio metropolitano a Sciroccopoli e appaiono per la prima volta nel corso dell'episodio \"Beheeyem, Duosion e il ladro di sogni!\" (\"Beheeyem, Duosion and the Dream Thief!\"), mentre negli episodi \"Caos dal sottosuolo!\" (\"Crisis from the Underground Up!\") e \"Lotta metropolitana!\" (\"Battle for the Underground!\") aiutano Ash Ketchum, Iris e Spighetto a recuperare i Pok\u00e9mon rubati dal Team Rocket. In \"Caccia al timbro!\" (\"Lost at the Stamp Rally!\") Andy &amp; Torn affrontano Ash e Spighetto in una lotta doppia riuscendo a batterli. Sono doppiati rispettivamente da Kensuke Sat\u014d e Kiyotaka Furushima.\nZania.\n \u00e8 una ricercatrice specializzata nello studio degli allenatori e dei sogni dei Pok\u00e9mon in \"Nero e Bianco\" e \"Nero 2 e Bianco 2\". Amica della professoressa Aralia, \u00e8 la creatrice del C-Gear. In \"Nero e Bianco\" dona al protagonista la MN 01 contenente Taglio e permette l'accesso alla funzionalit\u00e0 Pok\u00e9mon Dream World. Zania \u00e8 inoltre amica della Professoressa Magnolia, personaggio presente nel RAdar Pok\u00e9mon. Nell'anime Zania appare nell'episodio \"L'energia dei sogni!\" (\"Dreams by the Yard Full!\"). \u00c8 doppiata da Maria Kawamura.\nAlexia.\n \u00e8 una giornalista di Luminopoli sorella di Violetta in \"X e Y\". Nell'anime Ash, Iris e Spighetto incontrano Alexia nell'Isola del Raccolto. La giornalista accompagna i protagonisti nel loro viaggio attraverso le Isole Cristalline diretti verso la regione di Kanto, utilizzando una telecamera per filmare il suo reportage. \u00c8 doppiata da Aya End\u014d e Tania De Domenico. Nel manga \"Pok\u00e9mon Adventures\" Alexia e Violetta intervistano Y a Borgo Bozzetto, ma vengono interrotte dall'arrivo di Xerneas e Yveltal.\nAZ.\n \u00e8 un uomo misterioso riconoscibile per la sua altezza elevata di quasi tre metri in \"X e Y\". Viene rapito da Elisio e durante la prigionia incontra il protagonista e rivela di essere un antico e immortale re di Kalos, antenato di Elisio, che utilizz\u00f2 un'arma distruttiva per mettere fine a una lunga guerra, ma facendo s\u00ec che il suo amato Floette lo abbandonasse disgustato. Dopo che il giocatore diventa Campione della Lega Pok\u00e9mon, AZ lo sfida in una lotta, al termine della quale capisce i suoi errori e Floette torna da lui. Nell'anime AZ appare nell'episodio \"La redenzione\" di \"Pok\u00e9mon Generazioni\", in cui sfida Calem venendo sconfitto. A fine episodio si riunir\u00e0 al suo Floette. Nel manga \"Pok\u00e9mon Adventures\" si ricongiunge, dopo tremila anni, al Floette a cui \u00e8 sempre stato legato.\nCetrillo.\n \u00e8 il nonno di Ornella in \"X e Y\". Dona al giocatore il Megacerchio. Nell'anime Ash Ketchum, Serena, Lem e Clem lo incontrano per la prima volta in \"La grotta delle sfide!\" (\"The Cave of Trials!\"). Affronta sua nipote in una sfida Pok\u00e9mon riuscendo a batterla, inoltre fa da arbitro nello scontro il palestra tra Ornella e Ash che vede quest'ultimo come vincitore. \u00c8 doppiato da Unsh\u014d Ishizuka.\nClem.\n \u00e8 la sorella di Lem in \"X e Y\". Prima della lotta nella palestra di Luminopoli, Clem sottopone il giocatore a dei quiz e solo dopo averli superati \u00e8 possibile affrontare Lem. Nell'anime Clem appare per la prima volta nel corso dell'episodio \"Kalos, dove iniziano i sogni e le avventure!\" (\"Kalos, Where Dreams and Adventures Begin!\"), in cui insieme al fratello conosce Ash Ketchum, appena giunto a Kalos dalla regione di Kanto. Clem e Lem decidono di viaggiare con Ash nella regione di Kalos, inoltre anche Serena si unir\u00e0 al gruppo. Clem ambisce a diventare un'allenatrice, \u00e8 una bambina vivace che ama i Pok\u00e9mon. Durante il viaggio Clem e gli altri incontrano un Pok\u00e9mon sconosciuto, Clem decide di portarlo con s\u00e9 chiamandolo Mollicino; alla conclusione della Lega Pok\u00e9mon di Kalos a Luminopoli, il Team Flare mette in pericolo la citt\u00e0 e si scopre che Mollicino \u00e8 la Forma Nucleo di Zygarde, di cui il Team Flare prende il controllo. Clem riesce per\u00f2 a fare rinsavire il Pok\u00e9mon, il quale si scaglia contro Elisio, il leader del Team Flare. \u00c8 doppiata da Mika Kanai e Valentina Pallavicino. Nel manga \"Pok\u00e9mon Adventures\" Clem affronta il Team Flare combattendo insieme a Lem, X, Alexia e Violetta.\nManuel Oak.\n \u00e8 un ricercatore di Pok\u00e9mon di Alola, cugino del professor Oak in \"Sole e Luna\". Indaga sulle forme regionali presenti sul territorio. Nell'anime Manuel Oak appare per la prima volta nel corso dell'episodio \"Alola a una nuova avventura!\" (\"Alola to New Adventure!\"), dove \u00e8 presentato come il preside della Scuola Pok\u00e9mon di Mele Mele. Qui Ash e Delia Ketchum gli consegnano un uovo Pok\u00e9mon speditogli dal cugino Samuel. \u00c8 doppiato da Unsh\u014d Ishizuka e Claudio Moneta. Nel manga \"Pok\u00e9mon Adventures\" Manuel Oak prende parte al torneo Pok\u00e9mon di Lili come arbitro durante gli incontri.\nMorel.\n \u00e8 un allenatore specializzato in Pok\u00e9mon di tipo Drago. In \"Pok\u00e9mon Sole\" e \"Luna\" \u00e8 possibile affrontarlo sul Monte Lanakila una volta che il giocatore ottiene il titolo di Campione. In \"Ultrasole e Ultraluna\" il giocatore pu\u00f2 affrontare Morel a Malie. Appare nell'anime, nell'episodio \"Puntare al massimo livello!\" (\"Aiming for the Top Floor!\") dove affronta Kawe riuscendo a batterlo, successivamente combatter\u00e0 contro Ash venendo sconfitto. Nel manga giunge ad Alola allo scopo di sfidare le Ultracreature, alleandosi con Vicio, catturando Moon e imprigionandola alla \u00c6ther Paradise, anche se poi Iridio riuscir\u00e0 a salvarla.\nBrandobaldo e Scudobaldo.\n e sono fratelli, nonch\u00e9 discendenti della famiglia reale che un tempo regnava su Galar. Usando il Desiostelle intendono trasformare i Pok\u00e9mon leggendari Zamazenta e Zacian in creature feroci cos\u00ec da metterli in cattiva luce agli occhi della popolazione di Galar, in quanto da loro ritenuti colpevoli di avere messo in ombra la famiglia reale quando salvarono la regione."}
{"id": "4615339", "revid": "830939", "url": "https://it.wikipedia.org/wiki?curid=4615339", "title": "Arciduca del bagno", "text": ""}
{"id": "4615341", "revid": "287204", "url": "https://it.wikipedia.org/wiki?curid=4615341", "title": "Vigolo Baselga", "text": "Vigolo Baselga \u00e8 una frazione del comune di Trento. Al censimento del 2011 contava 263 abitanti.\nAssieme a Baselga del Bondone, Cadine, Candriai, Norge, Sopramonte e Vason forma la circoscrizione amministrativa numero 3 di Bondone di Trento.\nGeografia fisica.\nIl paese, di piccole dimensioni, gode di una buona vista sulla Valle dei Laghi, ed \u00e8 in vista del paese di Terlago e dell'omonimo lago.\nStoria.\nFu comune autonomo fino al 1968; dal 1928 al 1947 fu aggregato al comune di Terlago ed infine al comune di Trento."}
{"id": "4615345", "revid": "73843", "url": "https://it.wikipedia.org/wiki?curid=4615345", "title": "La Roue Tourangelle 2007", "text": "La Roue Tourangelle 2007, sesta edizione della corsa e valida come evento dell'UCI Europe Tour 2007 categoria 1.2, si svolse il 25 marzo 2007 su un percorso totale di circa 186\u00a0km. Fu vinta dal russo Jurij Trofimov che termin\u00f2 la gara in 4h18'30\", alla media di 43,172\u00a0km/h.\nPartenza con 136 ciclisti, dei quali 104 portarono a termine la gara."}
{"id": "4615346", "revid": "767487", "url": "https://it.wikipedia.org/wiki?curid=4615346", "title": "The Reverend Salamander Unattached", "text": "The Reverend Salamander Unattached \u00e8 un cortometraggio muto del 1915. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 12 luglio 1915."}
{"id": "4615355", "revid": "547034", "url": "https://it.wikipedia.org/wiki?curid=4615355", "title": "Rebecca Blank", "text": "Biografia.\nOriginaria del Missouri, la Blank si laure\u00f2 in economia all'Universit\u00e0 del Minnesota e per molti anni svolse la professione di docente universitaria, lavorando alla Princeton e alla Northwestern University.\nFra il 1997 e il 1999 la Blank fu una dei tre membri del Consiglio dei Consulenti Economici, essendo stata scelta per l'incarico dall'allora Presidente Clinton.\nCirca dieci anni dopo, la Blank torn\u00f2 a ricoprire un incarico governativo quando venne nominata sottosegretario al Commercio da Barack Obama. Due anni pi\u00f9 tardi fu nominata vicesegretario ad interim e nell'agosto dello stesso anno si ritrov\u00f2 a dover svolgere le funzioni di segretario al Commercio dopo le dimissioni di Gary Locke. A ottobre Obama nomin\u00f2 il segretario ufficiale John Bryson, ma meno di un anno dopo l'uomo dovette dimettersi per problemi di salute e la Blank (che nel frattempo era stata nominata vicesegretario effettivo) si trov\u00f2 nuovamente a dover rivestire l'incarico di segretario.\nNel febbraio del 2013 la Blank rassegn\u00f2 le proprie dimissioni da segretario per accettare l'incarico di cancelliere all'Universit\u00e0 del Wisconsin-Madison."}
{"id": "4615356", "revid": "1690913", "url": "https://it.wikipedia.org/wiki?curid=4615356", "title": "Circolo Pattinatori Grosseto", "text": "Il Circolo Pattinatori Grosseto 1951 \u00e8 una societ\u00e0 italiana di hockey su pista con sede a Grosseto. I suoi colori sociali sono il bianco e il rosso.\nStoria.\nDalla fondazione alla serie B (1951-1969).\nLa societ\u00e0 fu fondata nel 1951 ed inizi\u00f2 l'attivit\u00e0 agonistica nel 1952 organizzando le prime gare a livello locale e provinciale. Tra i personaggi chiave si ricordano Mario Parri, fondatore e primo presidente del Circolo Pattinatori Grosseto. Inizialmente gli allenamenti si svolgevano nel campo di piazza della Vasca e nella piazza De Maria di fronte Porta Vecchia, ben diversa da come appare oggi, per poi trasferirsi a giocare alla Pista dei Pini della vicina Follonica per il primo campionato ufficiale nel 1955, la Promozione. Nel 1957 la squadra viene promossa in serie C, per poi essere retrocessa nuovamente. Nel 1961 il C.P. Grosseto si trasferisce nel palazzetto di Marina di Grosseto, appena costruito, e due anni dopo ritorna a solcare i campi della serie C. Nel 1966 fu costruito lo storico campo da gioco di viale Manetti ad opera dell'impresario edile e pattinatore Egidio Mangiavacchi e la squadra pot\u00e9 tornare a giocare nel capoluogo, classificandosi terza dietro al Primavera Prato e il Circolo Pattinatori Pistoia. L'anno successivo per\u00f2 il C.P. Grosseto, dopo aver rischiato in un primo momento di non poter giocare in seguito all'alluvione che colp\u00ec la citt\u00e0 e ridusse in pessime condizioni il campo di viale Manetti, ottenne la promozione in serie B arrivando primo e conquistando la prima coppa nella storia della societ\u00e0.\nGli anni della serie A (1970-1979).\nNel 1970, dopo solo due stagioni in B, la squadra fu promossa per la prima volta in serie A grazie ad un ripescaggio in seguito alla rinuncia dello Skating Follonica. Mario Parri lasci\u00f2 la presidenza a Gianni Marini, rimanendo per\u00f2 con la carica di presidente onorario. La prima stagione nel massimo campionato italiano si concluse con una retrocessione, ma la squadra riusc\u00ec ad essere promossa nuovamente tre anni dopo. Nel campionato 1975 si ha il miglior piazzamento di sempre del C.P. Grosseto in serie A: terzo posto dietro al Novara e al Breganze. Nei campionati successivi la squadra conquista un settimo posto (campionato 1976), un dodicesimo (campionato 1977) - salvandosi con un ripescaggio - e infine venendo retrocessa al termine del campionato 1978. Tra i migliori giocatori di queste annate si ricordano Ra\u00f9l Martinazzo, Giancarlo Fantozzi e Massimo Mariotti.\nNumerosi furono tuttavia i trofei vinti in questi anni dalle formazioni giovanili: un campionato nazionale Juniores (1972), tre campionati nazionali Esordienti (1975, 1978, 1980), tre campionati nazionali Ragazzi (1978, 1982, 1984) e due campionati nazionali Allievi (1980, 1981). Si segnalano anche due medaglie d'oro ai Giochi della Giovent\u00f9 (1978, 1980).\nIl declino e la scomparsa (1980-2007).\nNegli anni ottanta la squadra dovette abbandonare lo storico campo di viale Manetti, non pi\u00f9 idoneo, trasferendosi prima al palazzetto dello Stadio Olimpico e successivamente a Castiglione della Pescaia. Nel 1984 il team grossetano fu promosso nella neo-nata serie A2, classificandosi quarto nel campionato 1984-1985, ad un posto dalla promozione. Nella stagione successiva la squadra si posizion\u00f2 quinta e nello stesso anno gioc\u00f2 la finale di Coppa Italia contro il campione d'Italia Novara, perdendo 4-7. Al termine del 1986 la squadra si smembr\u00f2 e i migliori giocatori, tra cui si ricordano Enrico Mariotti, si accasano in altre societ\u00e0. La stagione 1986-1987 vide il Grosseto classificato ultimo e retrocesso in serie B, categoria nella quale militer\u00e0 fino al 1989, anno della scomparsa della storica societ\u00e0.\nNegli anni novanta e duemila l'hockey continu\u00f2 ad essere praticato amatorialmente in citt\u00e0, tramite sporadiche iniziative locali e grazie ad una squadra di \"Veterani\" che partecipava ad alcune manifestazioni amatoriali anche a livello europeo. Marco Mariotti fond\u00f2 per un breve tempo l'Hockey Club Grosseto, che per\u00f2 non riusc\u00ec a far ritornare l'hockey professionistico nel capoluogo toscano.\nLa rifondazione (dal 2008).\nIl 12 giugno 2008, dopo quasi vent'anni di inattivit\u00e0, viene rifondato il \"Circolo Pattinatori Grosseto 1951\". La societ\u00e0 fu iscritta inizialmente al campionato di serie B, disputando le partite interne al Palasport di Follonica, essendo il campo di viale Manetti ancora inadeguato; tuttavia il campionato si concluse mediocremente e la societ\u00e0 sospese la propria partecipazione alla serie B. La direzione affid\u00f2 a Massimo Mariotti la formazione dei giovani, allenando bambini prima al campo da gioco della chiesa del Cottolengo, e successivamente alla palestra della scuola elementare di viale Giotto, con corsi di hockey nelle classi. Il 16 ottobre 2010 venne inaugurato il campo di viale Manetti, ristrutturato e reso agibile dopo trent'anni di abbandono.\nDal 3 agosto 2017, dopo libere elezioni, Stefano Osti diventa il nuovo presidente del Circolo Pattinatori Grosseto, mentre a Massimo Mariotti, tecnico della nazionale, viene affidato il compito di monitorare la crescita dei ragazzi del vivaio. La societ\u00e0 ha iscritto la squadra seniores in Serie B nella stagione 2018-2019. Nelle finali di Serie B svoltesi a Castiglione della Pescaia nel maggio 2019, la squadra conquista la serie A2 al primo tentativo. Nella stagione sportiva 2019-2020, la formazione biancorossa, conquista la Serie A1, vincendo tutte le partite della regular season, cosicch\u00e9 dopo moltissimi anni il Circolo Pattinatori Grosseto pu\u00f2 giocare on Serie A1. La nuova guida tecnica viene affidata a Federico Paghi.\nStrutture.\nLa societ\u00e0 nella sua storia ha utilizzato: il campo di viale Manetti sede storica della societ\u00e0, inaugurato nel 1966 e ristrutturato nel 2010, non coperto e per questo, sebbene nuovamente agibile, non adatto per lo sport invernale; la pista di via Mercurio, con la copertura effettuata nel 2015 e la pista di via Leoncavallo. Negli anni hanno ospitato le gare del C.P. Grosseto, oltre che i campi amatoriali degli esordi in piazza della Vasca e piazza De Maria, anche la Pista dei Pini (1955-1961) ed il Palasport di Follonica (2008-2009), il palazzetto di Marina di Grosseto (1961-1967), quello dello Stadio Olimpico e quello di Castiglione della Pescaia (1980-1987); infine i campi da gioco del Cottolengo (2009) e della scuola di via Giotto (2013). Dalla stagione 2019/2020 il Circolo Pattinatori Grosseto 1951, ha la propria casa in via Mercurio, dove giuocano tutte le squadre dalla serie A2 fino ai bambini dell'avviamento."}
{"id": "4615357", "revid": "731511", "url": "https://it.wikipedia.org/wiki?curid=4615357", "title": "Akeel Morris", "text": " \nCarriera.\nMinor League.\nMorris venne selezionato nel 2010 al 10\u00ba giro del draft amatoriale della MLB come 302\u00aa scelta dai New York Mets. Nello stesso anno inizi\u00f2 nella Gulf Coast League \"rookie\" con i GCL Mets finendo con una vittoria e una sconfitta, 2.19 di ERA in 8 partite di cui 6 da partente. Nel 2011 pass\u00f2 nella Appalachian League \"rookie\" con i Kingsport Mets finendo con 3 vittorie e 2 sconfitte, 3.86 di ERA in 11 partite tutte da partente con un incontro completo.\nNel 2012 pass\u00f2 nella New York-Penn League \"singolo A breve stagione\" con i Brooklyn Cyclones finendo con nessuna vittoria e 6 sconfitte, 7.98 di ERA e 2 salvezze in 11 partite di cui 6 da partente. Nel 2013 gioc\u00f2 con i Cyclones finendo con 4 vittorie e una sconfitta, 1.00 di ERA e una salvezza in 14 partite di cui 3 da partente (45.0 inning).\nMajor League.\nMorris debutt\u00f2 in MLB il 17 giugno 2015, al Rogers Centre di Toronto contro i Toronto Blue Jays. Torn\u00f2 in Minor league, in double A, il giorno seguente.\nL'8 giugno 2016 i Mets scambiarono Morris con gli Atlanta Braves, in cambio del lanciatore Kelly Johnson. Fu assegnato in double A con i Mississippi Braves il giorno stesso e termin\u00f2 la stagione 2016 con nessuna presenza in MLB. \nIl 6 luglio 2017, Morris venne promosso dai Braves in major league. Termin\u00f2 la stagione 2017 con 7.1 inning giocati e 9 strikeout.\nIl 31 marzo 2018 Morris fu designato per il riassegnamento dai Braves. Tre giorni dopo, il 3 aprile, fu scambiato con i Los Angeles Angels in cambio di un compenso monetario e un giocatore da nominare pi\u00f9 tardi.\nAtlantic League (ALPB) e Minor League.\nIl 1\u00ba aprile 2019, Morris venne selezionato dai High Point Rockers della Atlantic League of Professional Baseball. L'8 luglio, venne scambiato con i Southern Maryland Blue Crabs che lo scambiarono a loro volta, il 12 luglio, con i New Britain Bees.\nIl 6 novembre 2019, venne selezionato dai Long Island Ducks ma non gioc\u00f2 nessuna partita nel 2020 per via della cancellazione della stagione, a causa della pandemia di COVID-19. Divenne free agent nello stesso anno.\nIl 17 maggio 2021, firm\u00f2 nuovamente con i Ducks. Il contratto di Morris venne selezionato l'11 giugno 2021, dai San Francisco Giants che lo assegnarono nella Doppia-A. Divenne free agent a fine stagione."}
{"id": "4615362", "revid": "1728", "url": "https://it.wikipedia.org/wiki?curid=4615362", "title": "Fondo specchio", "text": ""}
{"id": "4615364", "revid": "713714", "url": "https://it.wikipedia.org/wiki?curid=4615364", "title": "Vito Nicoletti", "text": "Biografia.\nFiglio di Carlo Nicoletti e Antonia Casadei, nacque a Coriano il 7 marzo 1909. Nel giugno 1924 partecip\u00f2 a Coriano ad un'azione simbolica contro il regime fascista, in protesta all'omicidio di Giacomo Matteotti, imbrattando con il contenuto dei pozzi neri la sede comunale del partito fascista. Successivamente all'azione Vito Nicoletti fugg\u00ec all'arresto, avviando da quel momento la sua militanza nel sindacato clandestino. Dopo aver terminato la regia scuola industriale di Rimini si impieg\u00f2 come falegname ebanista e si iscrisse alla Confederazione del Lavoro, sezione lavoranti del legno, ed al Partito Comunista d'Italia. Nel 1925 con due compagni di partito di Coriano part\u00ec per Roma per trovare un'occupazione e per collaborare alle attivit\u00e0 antifasciste nella capitale. Nel 1925 si trovava a Roma quando il 12 settembre venne fermato e munito di foglio di via per Coriano. La sera del 26 settembre ripart\u00ec per Roma e da allora venne costantemente vigilato dalla Questura in quanto classificato come comunista pericoloso di III categoria. Ricercato dalla polizia per la sua attivit\u00e0 antifascista fugg\u00ec a Torino e vi abit\u00f2 fino al 1929. Dal 1929 fece ritorno a Coriano per brevi periodi dove continu\u00f2 ad essere vigilato. Il 29 aprile 1933 venne arrestato a Roma in quanto scoperto come capo settore di un'organizzazione comunista nei quartieri Trastevere, Testaccio e San Lorenzo; venne rilasciato il 16 dicembre dello stesso anno e riprese domicilio a Roma. Scont\u00f2 8 mesi di carcere quasi tutti in isolamento. Dal 1934 la Questura di Roma lo ricomprese tra le persone da arrestare in occasione di determinate circostanze, come parate o feste patriottiche. Sempre la Questura di Roma nel 1938 scrisse al Ministero dell'Interno che Nicoletti nel 1937 prese parte a riunioni di comunisti in avversione al fascismo, e che partecip\u00f2 a sottoscrizioni per sovvenire a famiglie di antifascisti defunti o incarcerati. Il 17 giugno 1940 venne inviato al campo di concentramento di Manfredonia. Il 2 febbraio 1941, in quanto ritenuto buon organizzatore perci\u00f2 pericoloso, venne inviato come internato politico alle isole Tremiti. Il 15 settembre 1941 fu trasferito al confino a Pisticci. Fu poi trasferito al campo di concentramento di Avezzano dove nell'ottobre 1942 partecip\u00f2 ad azioni di rivolta antifasciste. Per questo motivo venne tradotto nelle carceri di Roma in attesa di un nuovo trasferimento al campo di concentramento di Fabriano. Liberato dall'internamento il 31 agosto 1943 prese domicilio a Fabriano con la famiglia, dopo essere tornato in bicicletta per un breve periodo a Coriano. Stabilitosi poi a Fabriano, prese parte alla lotta di Liberazione nella V Brigata Garibaldi. Divenne membro dal settembre 1943 del CLN clandestino di Fabriano in qualit\u00e0 di assessore ai lavori pubblici come rappresentante del PCI\nFinita la guerra decise di rimanere a Fabriano dove svolse attivit\u00e0 sindacale. Contribu\u00ec alla ricostituzione della locale Camera del Lavoro, di cui divenne successivamente Segretario. Il 1953 lo vede trasferirsi ad Ancona dove divenne responsabile territoriale poi regionale del sindacato dei mezzadri nonch\u00e9 componente della segreteria Confederale CGIL.\nNel 1956 rientr\u00f2 a Rimini e venne chiamato a dirigere la Camera del Lavoro CGIL di Rimini, dove manterr\u00e0 l'incarico di Segretario Generale fino al settembre 1968.\nDivenne successivamente consigliere comunale fino al 1975. Dopo l'esperienza di Segretario Generale della CGIL di Rimini diresse il sindacato mezzadri fino al 1973 per poi essere eletto alla segreteria generale dello SPI CGIL Rimini fino al 1977, anno in cui cess\u00f2 l'attivit\u00e0 sindacale.\nSuccessivamente Nicoletti \u00e8 stato presidente del consiglio di quartiere \"Borgo Mazzini-Ina casa\" di Rimini fino al 1980, quartiere dove risiedeva con la famiglia.\nToponomastica.\nIl comune di Coriano ha intitolato un viale a Vito Nicoletti, nella zona industriale della cittadina.\nNel luglio 2013 l'amministrazione comunale di Rimini ha dichiarato l'intenzione di intitolare a Vito Nicoletti una rotatoria nei pressi della Camera del Lavoro CGIL di Rimini."}
{"id": "4615366", "revid": "73843", "url": "https://it.wikipedia.org/wiki?curid=4615366", "title": "La Roue Tourangelle 2006", "text": "La Roue Tourangelle 2006, quinta edizione della corsa e valida come evento dell'UCI Europe Tour 2006 categoria 1.2, si svolse il 19 marzo 2006 su un percorso totale di circa 192\u00a0km. Fu vinta dal russo Sergej Kolesnikov che termin\u00f2 la gara in 4h44'12\", alla media di 40,535\u00a0km/h.\nPartenza con 176 ciclisti, dei quali 98 portarono a termine la gara."}
{"id": "4615373", "revid": "203463", "url": "https://it.wikipedia.org/wiki?curid=4615373", "title": "Parma (veliero)", "text": "La Parma \u00e8 stata una nave a vela a quattro alberi con chiglia in acciaio, varata nel 1902 a Port Glasgow in Scozia.\nNel 1936, dopo aver subito un incidente nel porto di Glasgow, fu portata ad Haifa, dove fu privata dell'alberatura, usata come serbatoio per carburanti fino al 1938 e poi demolita.\nEra una nave gemella della \"Eclipse\", varata quattro mesi dopo nello stesso cantiere navale.\nDescrizione.\nLa \"Parma\" \u00e8 stata uno dei velieri pi\u00f9 grandi mai costruiti. Aveva una lunghezza (fuori tutto) di 99,85 m, larghezza di 14,15 m, pescaggio di 8,53 m e portata lorda di 5.300 tonnellate. Tre dei quattro alberi erano armati con vele quadre, uno con vele auriche. Aveva 32 vele, con superficie totale di 3.500 m\u00b2. L'equipaggio era composto da 26-30 marinai. Era une delle navi a vela note come \"windjammers\".\nStoria.\nInizialmente la nave si chiamava \"Arrow\" ed era di propriet\u00e0 della \"Anglo-American Oil Co. Ltd\" di Londra, che la usava per il trasporto di kerosene. Nel 1912 fu venduta all'armatore tedesco F. Laeisz di Amburgo, che la rinomin\u00f2 Parma. Tutte le navi a vela della compagnia F. Laeisz, note con il nome \"Flying P-Liner\", avevano un nome che cominciava con la lettera P.\nDurante la prima guerra mondiale, per ragioni di sicurezza data la sua vulnerabilit\u00e0, fu messa all'ancora nel porto cileno di Iquique. Al termine del conflitto fu assegnata al Regno Unito, come parte delle riparazioni di guerra dovute dalla Germania.\nNel 1921 Il Regno Unito la rivendette alla F. Laeisz di Amburgo, che la impieg\u00f2 per il trasporto di nitrati tra la Germania e il Cile. Nel 1931 fu venduta alla \"Ruben De Cloux &amp; Alan Villiers\" di Mariehamn in Finlandia. La \"Parma\" era allora la pi\u00f9 grande nave a vela battente bandiera finlandese. Nel 1936, dopo aver subito un incidente nel porto di Glasgow, fu venduta all'autorit\u00e0 portuale di Haifa. Non essendo pi\u00f9 idonea per la navigazione, l'alberatura fu smantellata e lo scafo venne usato come serbatoio per carburanti fino al 1938, anno in cui fu demolita.\nEra una nave molto veloce: nel 1933, trasportando cereali da Port Victoria in Australia a Falmouth in Inghilterra, impieg\u00f2 83 giorni per la traversata, un record per allora. Il navigatore e scrittore australiano Alan Villiers, comandante della nave, ha descritto il viaggio nel libro \"The Last of the Wind Ships\".\nUn modello in grande scala della nave Parma \u00e8 conservato nel museo \"\u00c5land Maritime Museum\" di Mariehamn in Finlandia."}
{"id": "4615376", "revid": "1305772", "url": "https://it.wikipedia.org/wiki?curid=4615376", "title": "Il cammino per la felicit\u00e0", "text": "Il cammino per la felicit\u00e0 (\"Ich trag dich bis ans Ende der Welt\") \u00e8 un film tv del 2010, diretto da Christine Kabisch.\nTrama.\nDopo diciotto anni di matrimonio, alla scoperta del tradimento del marito, Anna decide di seguire il burbero padre Horst che sta partendo per il Cammino di Santiago di Compostela.\nProduzione.\nIl film \u00e8 stato girato lungo il Cammino di Santiago: sono mostrate, tra le altre, le citt\u00e0 di Le\u00f3n, Santiago di Compostela e Cabo Fisterra.\nDistribuzione.\nData di prima visione.\nLe date di prima visione internazionali sono state:"}
{"id": "4615377", "revid": "585241", "url": "https://it.wikipedia.org/wiki?curid=4615377", "title": "Ich trag dich bis ans Ende der Welt", "text": ""}
{"id": "4615382", "revid": "226458", "url": "https://it.wikipedia.org/wiki?curid=4615382", "title": "Digital Micromirror Device", "text": "DMD o digital micromirror device (dispositivo digitale a microspecchi) \u00e8 un semiconduttore ottico sul quale si basa la tecnologia di proiezione DLP.\nUn chip DMD \u00e8 composto da migliaia di microspecchi ognuno dei quali corrisponde ad un pixel dell'immagine proiettata.\nGli specchi vengono orientati tramite segnali elettrici e possono ruotare individualmente \u00b110-12\u00b0, dallo stato ON a quello OFF. Nello stato ON la luce dalla sorgente viene riflessa rendendo il pixel completamente luminoso, nello stato OFF \u00e8 completamente scuro.\nEssendo questa una tecnologia digitale (prevede solamente due stati, ovvero ON e OFF) per produrre tonalit\u00e0 intermedie lo specchio viene cambiato di stato rapidamente e il rapporto tra stato ON e stato OFF determina la tonalit\u00e0.\nUn chip DMD pu\u00f2 produrre oltre 1024 tonalit\u00e0 (10 bit). Vedi Digital Light Processing per capire come vengono riprodotti i colori in sistemi basati su chip DMD.\nIl risultato \u00e8 una proiezione molto vivida e brillante che permette il passaggio diretto dall'immagine digitale a quella proiettata."}
{"id": "4615388", "revid": "122751417", "url": "https://it.wikipedia.org/wiki?curid=4615388", "title": "Julia (linguaggio di programmazione)", "text": "Julia, \u00e8 un linguaggio di programmazione, multi-paradigma, open source pubblicato a partire dal 2012 (anche se le basi furono poste nel 2009) da un gruppo di programmatori impegnati professionalmente nel campo del calcolo numerico pensato con lo scopo di fornire uno strumento ad alte prestazioni dedicato in maniera particolare al mondo della programmazione scientifica. Scritto in C++ e Scheme questo linguaggio si basa su di un compilatore JIT (Just In Time) che si appoggia a sua volta sul noto framework LLVM. Fin dalle prime fasi dello sviluppo gli autori si sono impegnati nel fornire al linguaggio un adeguato supporto di librerie implementate tra l'altro in gran parte in Julia stesso ponendo nel contempo grande enfasi sulle prestazioni che dovevano essere comparabili con quelle ottenute in C o Fortran. Pur essendo stato ideato per applicazioni di carattere numerico e scientifico non \u00e8 tuttavia precluso il suo utilizzo come strumento general purpose.\nHello, World.\nIl seguente esempio propone il classico \"Hello, World!\":\nprint(\"Hello, World!\")\nCome esempio pi\u00f9 complesso ma significativo ecco il modo in cui si pu\u00f2 risolvere con questo linguaggio il noto problema delle 8 regine:\naddqueen(queens, queen) = push!(copy(queens), queen)\nhitsany(queen, queens) = any(map(x -&gt; hits(queen, x), queens))\nhits(a, b) = any(a .== b) || first(abs.(a .- b)) == last(abs.(a .- b))\nfunction solve(x, y, n, d = Vector{Tuple{Int, Int}}())\n if iszero(n)\n return d\n end\n for px in 1:x, py in 1:y\n if !hitsany((px, py), d)\n s = solve(x, y, n - 1, addqueen(d, (px, py)))\n if s !== nothing\n return s\n end\n end\n end\n return nothing\nend\nfor i in 1:8\n println(\"# Solve for $i:\\n\", solve(8, 8, i))\nend"}
{"id": "4615392", "revid": "63756", "url": "https://it.wikipedia.org/wiki?curid=4615392", "title": "Adma", "text": "Adma (\"Admah\") \u00e8 una citt\u00e0 nominata nell'Antico Testamento. Era una delle \"citt\u00e0 della piana\", e formava una pentapoli insieme con altre quattro della valle di Siddim, Sodoma, Gomorra, Zoar e Zeboim. \nIl suo nome, in ebraico \"'adhmah\", \u00e8 tratto da una radice che significa \"rosso\" (la stessa da cui potrebbe derivare il nome Adamo); il significato viene indicato dalle varie fonti come \"terra rossa\", \"terrosa\" o \"fortezza\".\nIn Gn \u00e8 una delle citt\u00e0 citate come confinanti con il territorio di Canaan; in Gn , viene spiegato che Adma e le altre quattro citt\u00e0 della pentapoli erano state per dodici anni sotto il controllo dei re di Sennaar, Ellasar, Elam e Goim, e si ribellarono contro di loro; in quel periodo, era re di Adma un uomo di nome Sinab (o Sineab, Scinab). In Dt viene rivelato che la citt\u00e0 venne distrutta assieme a Sodoma, Gommora e Zeboim quando Dio mand\u00f2 la pioggia di fuoco; in riferimento a tale evento, viene nuovamente citata in Os .\nAlcuni studiosi hanno cercato di identificarla con la citt\u00e0 di Adam (o Adama) citata in Gs , nonch\u00e9 di localizzarla dove si trova attualmente Damieh, un guado del fiume Giordano."}
{"id": "4615393", "revid": "47767", "url": "https://it.wikipedia.org/wiki?curid=4615393", "title": "Admah", "text": ""}
{"id": "4615399", "revid": "767487", "url": "https://it.wikipedia.org/wiki?curid=4615399", "title": "Palatodonta bleekeri", "text": "La palatodonta (Palatodonta bleekeri) \u00e8 un rettile marino estinto, vicino all'origine dei placodonti. Visse nel Triassico medio (Anisico, circa 245 milioni di anni fa) e i suoi resti fossili sono stati ritrovati nei Paesi Bassi.\nDescrizione.\nQuesto animale \u00e8 noto solo per un piccolo cranio, lungo poco pi\u00f9 di due centimetri. Questo cranio era alto e corto, e ricordava alla lontana quello del placodonte primitivo \"Paraplacodus\". Come i placodonti, \"Palatodonta\" possedeva denti sul palato, ma mentre questi ultimi erano spessi e smussati nei placodonti, in \"Palatodonta\" erano sottili e appuntiti (come quelli che circondano le fauci della maggior parte degli altri rettili). Le piccole dimensioni e alcune caratteristiche delle ossa indicano che l'esemplare di \"Palatodonta\" era un giovane.\nClassificazione.\nIl fossile di \"Palatodonta\" \u00e8 stato scoperto nella zona di Winterswijk, nei Paesi Bassi, e descritto per la prima volta nel 2013. \u00c8 stato considerato affine ai placodonti, un gruppo di rettili caratterizzati da denti palatali tondeggianti e una corazza sul corpo. A causa delle differenze nella dentatura, \"Palatodonta\" non \u00e8 ritenuto un vero placodonte ma una forma basale, probabilmente ancestrale a questo gruppo. Il fossile di \"Palatodonta\" \u00e8 molto importante per capire l'origine dei placodonti, rimaste misteriose fino alla scoperta di questo animale. La scoperta di animali vicini all'origine dei placodonti in Europa, inoltre, suggerisce che questo gruppo si svilupp\u00f2 in questo continente.\nSignificato del nome.\nIl nome generico, \"Palatodonta\", si riferisce alla fila di denti sulle ossa palatine del palato. L'epiteto specifico, \"bleekeri\", \u00e8 in onore di Remco Bleeker, un paleontologo amatore, che scopr\u00ec il fossile nell'estate del 2010 nella cava Silbeco presso Winterswijk."}
{"id": "4615400", "revid": "22356", "url": "https://it.wikipedia.org/wiki?curid=4615400", "title": "Palatodonta", "text": ""}
{"id": "4615405", "revid": "880789", "url": "https://it.wikipedia.org/wiki?curid=4615405", "title": "Miracolo eucaristico di Ivorra", "text": "Il miracolo eucaristico di Ivorra sarebbe avvenuto nell'omonima localit\u00e0 spagnola nell'anno 1010: mentre un sacerdote celebrava la messa, dubit\u00f2 della reale presenza di Cristo nel vino consacrato, e questo si sarebbe trasformato in sangue.\nStoria.\nNel 1010 a Ivorra, piccolo comune spagnolo della Catalogna, regione compresa tra i Pirenei e il Mediterraneo, mentre il sacerdote Bernat Oliver, che dubitava della reale presenza di Cristo nell'eucaristia, stava celebrando la messa, secondo quanto tramandato dalla tradizione le specie del vino consacrato, contenute nel calice, si trasformarono in sangue, versandosi sul corporale.\nIl vescovo della comarca di Urgell, il futuro sant'Ermengaudio, si rec\u00f2 a Ivorra per documentarsi sui fatti, informando successivamente papa Sergio IV il quale, con una bolla, dichiar\u00f2 l'evento miracoloso; le reliquie furono successivamente conservate, insieme al documento pontificio, sotto l'altare maggiore della nuova chiesa parrocchiale, intitolata a San Cugat e inaugurata nel 1055 dal vescovo Guifredo Guillem. Attualmente il corporale macchiato di sangue \u00e8 custodito in un prezioso reliquiario gotico del 1426.\nNel 1663, per accogliere i pellegrini, fu costruito l'attuale santuario. La vicenda \u00e8 ricordata ogni anno nella seconda domenica di Pasqua, in una festa detta del \"Sant Dubte\" (Santo Dubbio). Dal 2010, per commemorare l'evento, si esegue nel santuario l'oratorio \"Noces de sang\", con musica di Valent\u00ed Miserachs."}
{"id": "4615408", "revid": "767487", "url": "https://it.wikipedia.org/wiki?curid=4615408", "title": "Placodontiformes", "text": "I placodontiformi (Placodontiformes) sono un clade di rettili estinti, che include i placodonti e i loro parenti pi\u00f9 prossimi (\"Palatodonta\"). Il clade fu descritto nel 2013 con la descrizione di \"Palatodonta\". I placodontiformi sono il clade pi\u00f9 basale dei saurotterigi, e sono il \"sister group\" degli eosaurotterigi, che include tutti gli altri saurotterigi (pachipleurosauri, notosauri, pistosauri e plesiosauri).\nFilogenesi.\nDi seguito, un cladogramma che indica la posizione dei placodontiformi all'interno dei saurotterigi (Neenan et al., 2013):"}
{"id": "4615409", "revid": "1543377", "url": "https://it.wikipedia.org/wiki?curid=4615409", "title": "Stroppa (famiglia)", "text": "Gli Stroppa o Struppa furono una famiglia nobiliare genovese.\nStoria.\nOriginari del borgo di Struppa, dal 1926 quartiere di Genova, da cui prenderebbe il nome che deriverebbe dal termine genovese \"strouppa\", ovvero insieme di genti od animali.\nVenne ascritta alla nobilt\u00e0 genovese nel 1170 e confluita nell'albergo Salvago nel 1528.\nUno dei rappresentanti pi\u00f9 illustri della famiglia fu Araone da Struppa, diplomatico ed ammiraglio al servizio della Repubblica di Genova.\nArma.\nL'arma della famiglia Stroppa era di rosso alla fascia d'oro, ad un tortello sul tutto d'argento ornato di un'aquila coronata di nero."}
{"id": "4615414", "revid": "182396", "url": "https://it.wikipedia.org/wiki?curid=4615414", "title": "Tipaza", "text": ""}
{"id": "4615427", "revid": "93556", "url": "https://it.wikipedia.org/wiki?curid=4615427", "title": "Lista di circhi romani", "text": "Segue l'elenco dei circhi romani."}
{"id": "4615436", "revid": "690043", "url": "https://it.wikipedia.org/wiki?curid=4615436", "title": "Fattoria Santonuovo", "text": "Fattoria Santonuovo o Fattoria Banchieri \u00e8 una villa che si trova in localit\u00e0 Santonuovo, nel comune di Quarrata in provincia di Pistoia.\nStoria.\nLa villa risale al XVII secolo e fu costruita da Pietro Banchieri per le nozze di suo figlio Niccol\u00f2 con Caterina Rospigliosi, nipote di Papa Clemente IX, sui terreni del Montemagno, di propriet\u00e0 della famiglia gi\u00e0 dal XIII secolo. La Fattoria Santonuovo divenne poi la residenza di Monsignor Zanobi Banchieri , che ne fece il suo rifugio, dedicandosi anche ala costruzione della Chiesa di San Germano in Santonuovo, sorgente su un terreno di propriet\u00e0 Banchieri. Nel XIX secolo Giovanni Francesco Banchieri vi aggiunse la torre e un\u00ec alla villa il fabbricato agricolo, dando alla fattoria l'aspetto che ancora oggi conserva. \nI Banchieri sono un'antica famiglia di origine pisana, che si trasfer\u00ec a Pistoia nel 1219 circa, entrando ben presto a far parte della nobilt\u00e0 cittadina, grazie alla partecipazione dei suo componenti alla vita pubblica di Pistoia (gi\u00e0 a partire dalla seconda met\u00e0 del XIII secolo sono ricordati numerosi Banchieri aventi le cariche di Gonfaloniere di Pistoia, Operaio di San Jacopo, Saggio del Consiglio, ...), che dava diritto all'ascrizione nel registro della nobilt\u00e0 e del patriziato cittadino.\nNella seconda met\u00e0 del XVIII secolo, a seguito di una eredit\u00e0, Pietro Banchieri, figlio di Ignazio di Pietro Banchieri e di Caterina Bartolini Salimbeni, e nipote di quel Pietro Banchieri Rospigliosi, immortalato da Jacob Ferdinand Voet nella galleria di quadri intitolati \"Il bambino Rospigliosi\",aggiunse definitivamente al proprio cognome quello della famiglia Poggi (ricevendo il maggiorascato istituito nel 1554 dal Cardinale Poggi), creando il ramo Poggi Banchieri, che prosegu\u00ec imparentandosi con alcune delle pi\u00f9 nobili famiglie locali, tra cui gli Aldobrandini, i Benveduti Massarelli, i Rospigliosi, i De Franceschi, e che ad oggi prospera nella famiglia dei proprietari della Fattoria Santonuovo a Quarrata, mentre si \u00e8 estinto, con la morte del Barone Giulio Banchieri (2004) e l'assegnazione dell'eredit\u00e0 ai Conti Alfano, il ramo dei proprietari della Villa Banchieri di Castelmartini."}
{"id": "4615441", "revid": "767487", "url": "https://it.wikipedia.org/wiki?curid=4615441", "title": "The Runaway (serie televisiva)", "text": "The Runaway \u00e8 una serie televisiva britannica formata da soli 6 episodi.\n\u00c8 basata sull'omonimo romanzo scritto da Martina Cole.\nIn Inghilterra venne trasmessa dal 31 marzo 2011 sui canali televisivi Sky1 e Sky1 HD."}
{"id": "4615443", "revid": "1784938", "url": "https://it.wikipedia.org/wiki?curid=4615443", "title": "Conservatorismo progressista", "text": "Il conservatorismo progressista \u00e8 un'ideologia politica trasversale affine al conservatorismo liberale e al conservatorismo sociale, impegnata a raccogliere e a soddisfare istanze progressiste e del liberalismo sociale.\nOltre a incarnare posizioni liberali su diritti civili e riforme sociali, si propone di garantire sicurezza sociale per combattere efficacemente la povert\u00e0 e ridurre la criminalit\u00e0, oltre a misure economiche finalizzate ad una significativa redistribuzione della ricchezza e la regolazione del mercato nell'interesse di produttori e consumatori, a met\u00e0 fra il laissez-faire ed il radicalismo britannico.\nQuesta ideologia \u00e8 stata \"creata\" sulla base delle idee del primo ministro inglese del XIX secolo Benjamin Disraeli, a met\u00e0 tra Tory e Whig come gi\u00e0 William Pitt il Giovane.\nLa dottrina sociale della Chiesa esposta nella \"Rerum Novarum\" (1891) \u00e8 stata da taluni identificata come una forma moderata di conservatorismo progressista dell'epoca.\nIl cancelliere tedesco Leo von Caprivi \u00e8 stato avvicinato al conservatorismo progressista.\nL'esperienza del liberale italiano Giovanni Giolitti \u00e8 ancora oggi ritenuta parte integrante di questi concetti, sia per le sincere aperture ai cattolici (Patto Gentiloni) e ai nazionalisti con la guerra coloniale di Libia, sia per l'attenzione rivolta ai socialisti, che cerc\u00f2 di attrarre in orbita governativa al fine di sottrarre le masse operaie alle ideologie rivoluzionarie del massimalismo.\nAltri sostenitori di questa ideologia furono altri primi ministri britannici conservatori: Stanley Baldwin, Neville Chamberlain, Winston Churchill, Harold Macmillan e, pi\u00f9 recentemente, anche David Cameron, progressista soprattutto sui temi sociali, come il matrimonio omosessuale.\nNegli USA, di questa dottrina fu il presidente Theodore Roosevelt. Successivamente, tale ideologia fu anche ripresa da William Howard Taft, nonostante la sua opposizione a Roosevelt, e da Dwight D. Eisenhower, che si defin\u00ec un \"conservatore progressista\", nonostante fosse anche un sostenitore del conservatorismo liberale.\nIl principale partito che \u00e8 stato portatore di questa ideologia fu il Partito Conservatore Progressista del Canada, confluito nel 2003 assieme all'Alleanza Canadese nel Partito Conservatore del Canada, che si richiama parzialmente al conservatorismo progressista.\nOltre a Cameron in Gran Bretagna, a livello europeo, si pu\u00f2 considerare conservatore progressista anche Angela Merkel dell'Unione Cristiano-Democratica di Germania."}
{"id": "4615445", "revid": "287204", "url": "https://it.wikipedia.org/wiki?curid=4615445", "title": "Ray Keldie", "text": "Carriera.\nIn carriera ha ottenuto il suo miglior risultato raggiungendo la finale di doppio agli Australian Open nel 1968, in coppia con il connazionale Terry Addison."}
{"id": "4615458", "revid": "729019", "url": "https://it.wikipedia.org/wiki?curid=4615458", "title": "Operazione Musketoon", "text": "Operazione Musketoon fu il nome in codice di un'operazione militare condotta dalle forze norvegesi durante la seconda guerra mondiale, allo scopo di neutralizzare un impianto di produzione di energia elettrica nel Glomfjord, per impedirne l'uso da parte dei tedeschi.\nLa missione.\nL'operazione si svolse tra l'11 ed il 21 settembre 1942 e venne diretta contro un impianto di produzione di energia elettrica sito nel Glomfjord, nel quale un gruppo di incursori si infiltr\u00f2, danneggiandolo irrimediabilmente e rendendolo inutilizzabile per il resto della guerra. Avvenuta l'azione il commando si divise in due gruppi, uno dei quali riusc\u00ec a raggiungere la Svezia, venendo successivamente rimpatriato, mentre l'altro venne catturato, interrogato ed internato nel campo di concentramento di Sachsenhausen.\nL'operazione originariamente prevedeva che gli incursori venissero recuperati da un idrovolante Short Sunderland ma il rischio venne giudicato troppo elevato e si prefer\u00ec far loro raggiungere la Svezia. L'infiltrazione avvenne tramite il sottomarino \"Junon\" delle forze della Francia Libera, che aveva una sagoma simile a quella di una classe di U-Boot, scortato da tre sottomarini inglesi, HMS \"Thunderbolt\", HMS \"Sturgeon\" e HMS \"Tigris\"."}
{"id": "4615466", "revid": "214753", "url": "https://it.wikipedia.org/wiki?curid=4615466", "title": "Marc Mart\u00ed Moreno", "text": "Ha debuttato nei Rally nel 1991.\nNel 2003 ha sostituito Luis Moya come navigatore di Carlos Sainz e, al ritiro di quest'ultimo dalle competizioni del campionato del mondo rally, avvenuto nel 2005, \u00e8 passato a gareggiare in coppia con Daniel Sordo."}
{"id": "4615471", "revid": "606039", "url": "https://it.wikipedia.org/wiki?curid=4615471", "title": "Ramphastos momota", "text": ""}
{"id": "4615472", "revid": "606039", "url": "https://it.wikipedia.org/wiki?curid=4615472", "title": "Momotus brasiliensis", "text": ""}
{"id": "4615474", "revid": "606039", "url": "https://it.wikipedia.org/wiki?curid=4615474", "title": "Motmot capoblu", "text": ""}
{"id": "4615476", "revid": "767487", "url": "https://it.wikipedia.org/wiki?curid=4615476", "title": "Qazaqstan Kubogy 2013", "text": "La Qazaqstan Kubogy 2013 \u00e8 la 22\u00aa edizione della Coppa del Kazakistan. Il vincitore si qualifica per il primo turno di qualificazione per l'Europa League 2014-2015."}
{"id": "4615479", "revid": "37401", "url": "https://it.wikipedia.org/wiki?curid=4615479", "title": "Wagadou", "text": ""}
{"id": "4615481", "revid": "37401", "url": "https://it.wikipedia.org/wiki?curid=4615481", "title": "Manden", "text": ""}
{"id": "4615482", "revid": "1543377", "url": "https://it.wikipedia.org/wiki?curid=4615482", "title": "Honda VTR 1000", "text": "La Honda VTR 1000 SP \u00e8 una motocicletta prodotta dalla Honda dal 2000 al 2006, denominata anche Honda RC51, Honda RVT 1000 R (queste ultime due denominazioni per il mercato statunitense) e Honda VTR1000 SP1-SP2.\nDescrizione.\nNel 2000 la Honda, sfruttando come base lo stesso motore della Honda VTR 1000 F, presenta la VTR 1000 utilizzando una versione aggiornata e rivista (alesaggio e corsa) dello stesso bicilindrico, dotato per\u00f2 dell'alimentazione a iniezione elettronica. Con due diverse versioni della VTR, denominate con i suffissi SP-1 e SP-2, prodotti rispettivamente nel 2000 e 2001 e dal 2002 al 2006, la Honda prese parte al campionato mondiale Superbike, dove con Colin Edwards ottenne il titolo iridato nel 2000 e nel 2002. "}
{"id": "4615486", "revid": "119239022", "url": "https://it.wikipedia.org/wiki?curid=4615486", "title": "San Giuseppe (Comacchio)", "text": "San Giuseppe (\"La Funt\u00e0na\" nel dialetto locale; \"La Funteane\" in dialetto comacchiese) \u00e8 una frazione di circa 3000 abitanti del comune di Comacchio in provincia di Ferrara.\nEtimologia.\nIl nome del paese deriva dal santo omonimo a cui \u00e8 dedicata la chiesa locale, essa ha per denominazione \"San Giuseppe in Bosco Eliceo\".\nStoria.\nCompreso all'interno del Parco del Delta del Po, dista 8\u00a0km da Comacchio ed una cinquantina da Ferrara. Collocato sulla strada statale Romea, tra il mare e le Valli di Comacchio, il primo agglomerato sorse circa 2 secoli fa nei pressi della zona Pelandri al lato ovest della Romea, la zona pi\u00f9 vecchia dove era ubicata la famosa fontana unica fonte idrica per decenni per il borgo e per tutti i paesi vicini come Comacchio, Codigoro, Magnavacca e Lagosanto. La Fontana simbolo del paese, \u00e8 anche il nome col quale gli abitanti in dialetto chiamano il paese \"La Funtana\" appunto ed i suoi abitanti vengono chiamati i \"Funtanar\".\nNegli anni il borgo Pelandri si colleg\u00f2 alla vicina chiesa (al lato est della Romea) la chiesa di San Giuseppe in Bosco Eliceo e nacque ufficialmente la frazione di San Giuseppe.\nAttualmente il paese si presenta come uno dei tanti piccoli centri rurali del basso ferrarese, un tempo per\u00f2 dopo il canale Guagnino nell'estremo ovest dove termina la frazione, vi era la valle (precisamente Valle Isola), dopo le bonifiche attuate dal regime fascista negli anni venti, venne fatta via valle isola, la strada che collega la frazione col capoluogo comunale.\nEconomia.\nIl Paese si \u00e8 esteso molto negli ultimi 10 anni, scelto da molte persone per stabilirsi e fare famiglia, dotato una buona zona artigianale, di un asilo e di una scuola elementare. San Giuseppe \u00e8 inoltre il centro culturale del Bosco Eliceo, una vasta zona spontanea e di coltivazione della vite compresa tra la Romagna e la Bassa Emiliana, un tempo sviluppata in larga parte sul litorale comacchiese centro-nord, in zona Piallazza (all'altezza di Lido delle Nazioni, Lido di Pomposa e Lido degli Scacchi) ora quasi del tutto scomparsa, per la massiccia urbanizzazione dovuta alla costruzione di suddette localit\u00e0 balneari, avvenute all'inizio degli anni cinquanta del secolo scorso e poi continuate nei decenni successivi, nonch\u00e9 simbolo della comunit\u00e0 rurale del comune di Comacchio, essendo San Giuseppe il primo centro della zona valligiana ad avere una vocazione agricola oltre che la classica ittica, per il fatto che come gi\u00e0 detto, un tempo il borgo si affacciava sulle valli di Comacchio.\nEventi e ricorrenze.\nLa festa di San Giuseppe \u00e8 il 19 marzo, in onore appunto al santo. Si festeggia , quindi, ogni anno \"La Funtana in Festa\" che dura all'incirca tre o quattro giorni."}
{"id": "4615488", "revid": "486946", "url": "https://it.wikipedia.org/wiki?curid=4615488", "title": "Media Mesopotamia", "text": ""}
{"id": "4615489", "revid": "1972923", "url": "https://it.wikipedia.org/wiki?curid=4615489", "title": "BK 37", "text": "Il Bordkanone BK 3,7 era un cannone aeronautico automatico anticarro/antibombardiere basato sul predecessore Flak 18 da 37\u00a0mm prodotto dalla Rheinmetall, di cui \u00e8 una variante.\nEra montato su aerei della Luftwaffe nella seconda guerra mondiale nelle versioni anticarro o antibombardiere dei Junkers Ju 87 D-3, G-1 e G-2, Henschel Hs 129 B-2/R3, Messerschmitt Bf 110 G-2/R1-3, e altri.\nIl cannone era attaccato sotto le ali o sotto la fusoliera all'interno di un pod con un caricatore da 12 colpi. Sparava proiettili di calibro 37\u00d7263B mm solitamente \"Armour-Piercing Composite Rigid\" (nucleo duro al tungsteno) o High Explosive con un rateo di fuoco di 160 colpi al minuto.\nStoria di servizio.\nIl BK-37 equipaggiato sugli aerei da attacco al suolo era stato sviluppato per un impiego in ruoli anticarro nel tentativo di mitigare la grande superiorit\u00e0 numerica dei T-34 sovietici quando l'Unione Sovietica entr\u00f2 in guerra contro la Germania. Il progetto era piuttosto rudimentale, il cannone soffriva di vari problemi (soprattutto scarsa precisione, appesantimento del velivolo che diventava quindi vulnerabile contro i caccia e scarsa riserva di munizioni) ma \u00e8 stato estremamente efficace quando manovrato da un pilota esperto e pratico nelle tecniche di attacco al suolo (Hans-Ulrich Rudel nel suo Stuka armato di BK-37 ne \u00e8 l'esempio pi\u00f9 celebre).\nLa serie di aerei d'attacco (caccia pesanti) bimotore Junkers Ju 88 armata di autocannoni con calibro pesante usava una coppia di cannoni BK 37 montati in un pod saldato alla fusoliera nelle versioni Ju88P-2 e P-3. La versione P-3 differiva per una maggiore corazzatura. Il Ju 88P-2 e P-3 sono stati ritenuti poco efficaci nei ruoli anticarro e antibombardiere, cos\u00ec come gli altri modelli della variante P.\nIn contrasto con la precedente tattica di bombardamento in picchiata, che prevedeva lo sganciamento di bombe in una traiettoria perpendicolare all'obbiettivo, quando il BK 37 fu adottato negli attacchi dall'alto (perpendicolari) contro torrette poco corazzate e compartimenti motore dei carri, le distruzioni degli obbiettivi avvenivano con un proiettile \"AP\" (Armor-Piercing, perforante) relativamente leggero e economico e che poteva, dunque, essere trasportato in maggiori quantit\u00e0 rispetto alle bombe, ma che si rivelavano inefficaci se sparati orizzontalmente. Questa fu la prima implementazione di un cannone aeronautico medio nell'attacco in picchiata contro obbiettivi corazzati, e fu d'ispirazione per i design successivi, come il GAU-8/A Avenger equipaggiato sui Fairchild-Republic A-10 Thunderbolt II. Per quanto rivoluzionaria, la tecnica fu adottata troppo tardi e in numero esiguo per poterne apprezzare l'impatto che avrebbe avuto nella guerra da parte della Germania.\nUno dei due Junkers Ju 87 sopravvissuti \u00e8 un modello G-2 messo in mostra al Royal Air Force Museum di Londra. Le ali dell'aereo hanno i punti d'attacco per i pod BK 37 ma non sono montati."}
{"id": "4615497", "revid": "1543377", "url": "https://it.wikipedia.org/wiki?curid=4615497", "title": "The Fosters", "text": "The Fosters \u00e8 stata una serie televisiva statunitense creata da Peter Paige e Bradley Bredeweg per ABC Family (che successivamente, ha cambiato nome in Freeform).\nLa serie \u00e8 stata trasmessa dal 3 giugno 2013 al 6 giugno 2018.\nTrama.\nLa serie segue la vita dell'ufficiale di polizia Stef Foster e di sua moglie Lena Foster, una vice preside scolastica, e della loro famiglia mista e multietnica. Stef e Lena sono le genitrici di Brandon Foster, figlio biologico di Stef, e dei gemelli Jesus e Mariana che sono stati adottati quando erano piccoli. All'inizio della serie, la coppia prende in affido due fratelli, Callie e Jude, che poi adottano. Fa parte della loro vita, anche Mike Foster, partner di pattuglia ed ex marito di Stef, nonch\u00e9 padre di Brandon.\nLa maggior parte dello show si svolge nel tranquillo sobborgo di San Diego e nella Anchor Beach Community Charter School, dove Lena lavora, e i ragazzi Foster vanno a scuola.\nEpisodi.\n\"The Fosters: Girls United\".\nAll'inizio della seconda parte della prima stagione di The Fosters, \u00e8 una webserie di cinque episodi intitolata \"The Fosters: Girls United\" \u00e8 stata confermata da ABC Family. \u00c8 interpretata da Maia Mitchell, Daffany Clark, Cherinda Kincherlow, Annamarie Kenoyer, Alicia Sixtos, Hayley Kiyoko e Angela Gibbs.\n\"The Fosters: Girls United\" \u00e8 stata pubblicata sul canale YouTube di ABC Family, il 13 febbraio 2014. Ogni episodio dura circa 5 minuti.\nProduzione.\nConcezione.\nThe Fosters \u00e8 stato originariamente concepito da due creatori apertamente gay Bradley Bredeweg e Peter Paige che volevano scrivere un dramma che riflettesse la \"famiglia americana moderna\". Dopo aver originariamente preso in considerazione una storia su due padri gay, la coppia decise che il soggetto di due uomini che allevavano una famiglia era gi\u00e0 stato fatto in televisione e cominciarono invece a considerare una storia su due donne. Alla domanda sul concetto di due madri lesbiche che allevano una famiglia mista, Bredeweg ha dichiarato:\nInoltre, alcuni elementi della serie che si occupano del sistema di affidamento sono stati ispirati da un amico d'infanzia di Bredeweg, che ha lottato nel sistema adottivo prima di essere adottato nel suo ultimo anno di scuola superiore.\nSviluppo.\nDurante lo sviluppo del progetto, Bredeweg e Paige hanno incontrato inizialmente una certa resistenza da parte di Hollywood, con Bredeweg che ha raccontato:\nDopo aver completato la prima stesura del copione dell'episodio pilota, il team \u00e8 stato presentato a Jennifer Lopez attraverso un amico che lavorava nella sua compagnia di produzione Nuyorican Productions, che stava cercando di espandersi nella sceneggiatura televisiva. Bredeweg ha dichiarato:\nLa decisione di Lopez di essere coinvolta nel progetto si dice che sia stata largamente ispirata dalla sua defunta zia Marisa, la sorella maggiore omosessuale della madre di Lopez che aveva dovuto subire discriminazioni durante la sua vita a causa del suo orientamento sessuale e non era in grado di avere una famiglia. Quando ha discusso del concetto dello show, Lopez ha dichiarato:\nCon Lopez a bordo, il team ha portato il progetto a diverse reti, tra cui ABC Family, con Bredeweg che disse:\nIl 6 luglio 2012, The Hollywood Reporter, tra le altre fonti, ha riferito che Jennifer Lopez e la sua compagnia di produzione, Nuyorican Productions, stavano sviluppando una serie della durata di un'ora per ABC Family, con Lopez destinata alla produzione esecutiva accanto a Simon Fields e Greg Gugliotta, e agli sceneggiatori e registi Peter Paige e Brad Bredeweg.\nIl primo promo della serie \u00e8 apparso su ABC Family il 19 aprile 2013.\nCasting.\nIl 24 settembre 2012 \u00e8 stato riferito che Teri Polo e Sherri Saum erano state scritturate per recitare nei ruoli, rispettivamente di Stef Adams Foster e Lena Adams Foster.\nIl 6 febbraio 2013 \u00e8 stato comunicato che le riprese sarebbero cominciate nell'estate dello stesso anno. Il resto del cast principale \u00e8 stato anche annunciato in quel momento, tra cui Danny Nucci che interpreta Mike Foster, l'ex marito di Stef, David Lambert che interpreta Brandon Foster, Jake T. Austin e Cierra Ramirez, rispettivamente nei ruoli di Jesus e Mariana Foster, e Maia Mitchell e Hayden Byerly che interpretano i figli adottivi Callie e Jude Jacob.\nDurante la ricognizione del processo di casting, Bredeweg ha spiegato:\nL'11 aprile 2013, TV Guide ha svelato la prima foto ufficiale del cast.\nNel marzo 2015 \u00e8 stato annunciato che Jake T. Austin avrebbe lasciato la serie, scrivendo su Twitter:\nTre mesi dopo fu ingaggiato Noah Centineo nel ruolo di Jesus.\nRinnovi.\nLa serie \u00e8 stata ordinata il 30 luglio 2013. L'11 ottobre 2013, la serie ha ottenuto il rinnovo per una seconda stagione. Nel mese di luglio del 2014, ABC Family ha annunciato uno speciale natalizio in onda a dicembre, mentre la seconda met\u00e0 della stagione 2 \u00e8 andata in onda dal 19 gennaio 2015. Il 13 gennaio la serie viene rinnovata per una terza stagione. Il 16 dicembre 2015, ottiene il rinnovo per una quarta stagione, mentre il 10 gennaio viene rinnovata anche per una quinta stagione. Il 3 gennaio 2018, la serie viene cancellata da Freeform. Lo stesso giorno, viene rivelato che ci sar\u00e0 uno spin-off della serie, incentrato su Callie e Mariana, alcuni anni dopo il finale della serie.\nTrasmissione internazionale.\nIn Canada, la serie viene trasmessa su ABC Spark, mentre in Australia va in onda su FOX8. In Turchia, la serie va in onda su Dizimax Drama.\nAccoglienza.\nAscolti.\nL'episodio pilota della serie venne seguito da telespettatori.\nCritica.\nLa prima stagione ricevette recensioni generalmente favorevoli da parte della critica, ed ha ottenuto il plauso particolare per la sua rappresentazione dei temi LGBT. Sull'aggregatore di recensioni Rotten Tomatoes ha un indice di gradimento dell'88% con un voto medio di 6.94 su 10, basato su 17 recensioni. Il commento del sito recita: \"Con un cast affascinante, un astuto senso dell'umorismo e un sacco di cuore, The Fosters \u00e8 uno sguardo intelligente e perspicace sulla vita familiare contemporanea\". Su Metacritic, invece, ha un punteggio di 69 su 100, basato su 11 recensioni.\nControversie.\nL'8 ottobre 2012, pi\u00f9 di sette mesi prima del debutto in serie, l'organizzazione socialmente conservatrice di One Million Moms, una divisione dell'American Family Association, classificata come gruppo di odio ed estremisti dal Southern Poverty Law Center, condann\u00f2 Lopez e la serie, incoraggiando il pubblico a boicottarlo. Il gruppo, che ha ripetutamente sostenuto la rappresentazione delle coppie dello stesso sesso nei media, ha dichiarato:\nIn risposta, ABC ha difeso lo show televisivo, con il presidente di ABC Family, Michael Riley, ribattendo che:\nRiconoscimenti.\n\"The Fosters\" ha ottenuto ben 17 nomination ai Teen Choice Award nel 2013, nel 2014, nel 2015, nel 2016 e nel 2018, vincendone 1; 4 nomination ai GLAAD Media Awards nel 2014, nel 2015 e nel 2016, vincendone 2; 2 nomination ai TCA Award nel 2014 e nel 2015, vincendone 1; 1 nomination ai NAACP Image Award nel 2014 e 1 nomination ai People's Choice Awards nel 2016.\nSpin-off.\nDopo aver annunciato la conclusione di \"The Fosters\", Freeform ordin\u00f2 uno spin-off dello show, incentrato su Callie e Mariana Adams Foster e ambientato cinque anni dopo il finale della serie madre.\nLa serie, intitolata \"Good Trouble\", verr\u00e0 trasmessa su Freeform dall'8 gennaio 2019.\nInoltre, molti personaggi della serie madre appariranno nello spin-off."}
{"id": "4615502", "revid": "300067", "url": "https://it.wikipedia.org/wiki?curid=4615502", "title": "Lotta libera ai Giochi della VII Olimpiade - Pesi leggeri", "text": "La competizione della categoria pesi leggeri (fino a 67,5\u00a0kg) di lotta libera dei Giochi della VII Olimpiade si tenne dal 25 al 27 luglio 1920 ad Anversa."}
{"id": "4615515", "revid": "224230", "url": "https://it.wikipedia.org/wiki?curid=4615515", "title": "Giornali pubblicati durante la Rivoluzione francese", "text": "Elenco dei giornali pubblicati in Francia durante la Rivoluzione (1789-1799), senza distinzione di linea politica."}
{"id": "4615519", "revid": "83531", "url": "https://it.wikipedia.org/wiki?curid=4615519", "title": "Witr", "text": "Witr () \u00e8 una preghiera islamica (\"\u1e63al\u0101t\") che si svolge durante la notte, dopo la \"\u1e63al\u0101t al-isha'a\" (preghiera della notte) e comunque prima della \"\u1e63al\u0101t al-fajr\" (preghiera dell'alba).\nSecondo il fiqh hanafita, il \"witr\" \u00e8 \"w\u0101jib\" (doveroso). Lo status di \"w\u0101jib\" \u00e8 assai prossimo a quello di \"fard\" (obbligatorio). Vi sono pochi fattori contraddistintivi del \"witr\" come \"fard\" dalle preghiere di \"sunna\" (raccomandate). Il \"witr\" ha un numero dispari di \"raka\u02bf\u0101t\", con la \"rak\u02bfa\" finale adempiuta separatamente e, da un minimo di una soltanto, si pu\u00f2 giungere a un massimo di undici. Ci\u00f2 differisce dal ricorso usuale a due, tre e quattro \"rakat\" delle preghiere \"fard\" e di \"sunna\".\nSecondo 'Abd Allah ibn 'Umar, Muhammad avrebbe detto: \"La preghiera notturna \u00e8 adempiuta con due \"raka\u02bf\u0101t\" seguite a due \"raka\u02bf\u0101t\", e cos\u00ec via. E se uno teme che si stia approssimando il momento della preghiera dell'alba, pu\u00f2 compiere una \"rak\u02bfa\" ed essa sar\u00e0 un \"witr\" rispetto a tutte le \"raka\u02bf\u0101t\" che sono state recitate prima\".\nIn un \"\u1e25ad\u012bth\" tramandato da Abu Darda, si afferma che il Profeta si sarebbe rallegrato di tre cose: digiunare tre giorni ogni mese, adempiere la \"salat al-witr\" prima di addormentarsi ed effettuare due \"raka\u02bf\u0101t sunna\" per la \"salat al-fajr\"."}
{"id": "4615525", "revid": "729019", "url": "https://it.wikipedia.org/wiki?curid=4615525", "title": "Lotta libera ai Giochi della VII Olimpiade - Pesi medi", "text": "La competizione della categoria pesi medi (fino a 75\u00a0kg) di lotta libera dei Giochi della VII Olimpiade si tenne dal 25 al 27 luglio 1920 ad Anversa."}
{"id": "4615527", "revid": "287204", "url": "https://it.wikipedia.org/wiki?curid=4615527", "title": "Jean Sauvaget", "text": "Dopo i suoi studi all'\u00c9cole des langues orientales e un diploma di Arabo dell'Universit\u00e0 di Parigi (Sorbonne), divenne membro nel 1924, e poi Segretario generale nel 1929, dell'Institut fran\u00e7ais de Damas. Fu chiamato all'\u00c9cole des hautes \u00e9tudes (EHE) come Directeur d'\u00e9tudes d'Histoire de l'Orient islamique nel 1937. Ottenne il titolo di Dottore in Lettere nel 1941, e tenne allora corsi nell'\u00c9cole des langues orientales, nell'\u00c9cole du Louvre e all'Universit\u00e9 de Paris. Nel 1946, per iniziativa di Paul Pelliot, fu eletto professore al Coll\u00e8ge de France, cattedra di \"Storia del mondo arabo\". La sua prolusione inaugurale fu svolta il 15 marzo 1946 e pubblicata sulla \"Revue africaine\".\nUna parte importante delle sue ricerche e lavori a stampa \u00e8 consacrata alle citt\u00e0 siriane d'Aleppo e di Damasco."}
{"id": "4615531", "revid": "729019", "url": "https://it.wikipedia.org/wiki?curid=4615531", "title": "Lotta libera ai Giochi della VII Olimpiade - Pesi medio-massimi", "text": "La competizione della categoria pesi medio-massimi (fino a 82,5 kg) di lotta libera dei Giochi della VII Olimpiade si tenne dal 25 al 27 luglio 1920 ad Anversa."}
{"id": "4615539", "revid": "486946", "url": "https://it.wikipedia.org/wiki?curid=4615539", "title": "Marc Marti", "text": ""}
{"id": "4615540", "revid": "729019", "url": "https://it.wikipedia.org/wiki?curid=4615540", "title": "Lotta libera ai Giochi della VII Olimpiade - Pesi massimi", "text": "La competizione della categoria pesi massimi (oltre 82,5 kg) di lotta libera dei Giochi della VII Olimpiade si tenne dal 25 al 27 luglio 1920 ad Anversa."}
{"id": "4615542", "revid": "599013", "url": "https://it.wikipedia.org/wiki?curid=4615542", "title": "Howard Griffith", "text": "Carriera professionistica.\nGriffith fu scelto nel nono giro del Draft 1991 dagli Indianapolis Colts ma non scese mai in campo nella stagione regolare con i Colts. Fece il suo debutto nella NFL con i Los Angeles Rams nel 1993. Disput\u00f2 due stagioni coi Rams e altre due coi Carolina Panthers dopo essere stato scelto nell'expansion draft 1995.\nNel 1997, Griffith si un\u00ec ai Denver Broncos con cui disput\u00f2 cinque stagioni, principalmente bloccando per Terrell Davis. Non ricevette molti possessi e fu spesso utilizzato come ricevitori, facendo registrare 27 ricezioni nel 1996 e 26 nel 1999. Con i Broncos, Griffith vinse due anelli del Super Bowl nel Super Bowl XXXII e nel Super Bowl XXXIII. Griffith diede un grande contributo ai Broncos nella vittoria del Super Bowl XXXIII, segnando due touchdown su corsa nella gara. Inoltre fece registrare una ricezione chiave da 23 yard nel finale del Super Bowl XXXII, aprendo la strada al touchdown finale di Denver. Durante i suoi anni coi Denver Broncos, Howard si guadagn\u00f2 il soprannome di \"The Human Plow\" (\"lo spazzaneve umano\") per il suo successo nel bloccare per Terrell Davis.\nGriffith fu costretto a ritirarsi prima dell'inizio della stagione 2002, a causa di un infortunio al collo subito nella pre-stagione 2001. In totale segn\u00f2 12 touchdown, 3 su corsa e 9 su ricezione."}
{"id": "4615544", "revid": "442418", "url": "https://it.wikipedia.org/wiki?curid=4615544", "title": "Belisha beacon", "text": "Un Belisha beacon \u00e8 una lampada sferica color ambra posta in cima ad un alto palo bianco e nero, che segnala l'attraversamento pedonale nelle strade del Regno Unito, in Irlanda ed in altri paesi storicamente influenzati dalla Gran Bretagna, come ad esempio Hong Kong e Malta. Prende il nome da Leslie Hore-Belisha (1893\u20131957), il ministro dei Trasporti che nel 1934 aggiunse le segnalazioni per l'attraversamento pedonale, tramite grandi borchie metalliche sul manto stradale. Questi attraversamenti furono poi dipinti a strisce bianche e nere, pertanto sono conosciute come \"zebra crossing\". I pedoni, legalmente, hanno la precedenza rispetto ai veicoli su questi attraversamenti.\nI \"Belisha beacon\" forniscono visibilit\u00e0 aggiuntiva agli attraversamenti pedonali per i motociclisti, principalmente di notte. Il lampeggio normalmente dura un secondo sia nello stato di accensione che in quello di spegnimento. Alcuni attraversamenti sono impostati in modo che ciascun \"beacon\" lampeggi in alternanza all'altro lato, ma spesso essi smettono di essere sincronizzati nel corso del tempo. I \"beacon\" con un anello esterno di luci al LED color ambra, preferiti per la loro luminosit\u00e0 e i loro ridotti consumi, stanno rimpiazzando i tradizionali bulbi ad incandescenza in molte aree.\nPer essere legalmente a norma, ogni \"zebra crossing\" deve essere equipaggiato con due \"Belisha beacon\" (sebbene, legalmente, \u00e8 sufficiente che solo uno sia funzionante). Un problema particolare sussiste negli attraversamenti dove c'\u00e8 uno spartitraffico centrale. Siccome la presenza di uno spartitraffico centrale crea due \"zebra crossing\" \u00e8 necessario un numero complessivo di quattro \"Belisha beacon\". Alcune installazioni dispongono illegalmente di un solo \"Belisha beacon\" sullo spartitraffico centrale con l'intento di servire entrambi gli attraversamenti. Tuttavia, in questo scenario, entrambi gli attraversamenti non seguono la regolamentazione (siccome non \u00e8 possibile determinare a quale attraversamento il \"beacon\" appartiene) e di conseguenza un singolo \"beacon\" centrale \u00e8 una valida difesa per un motociclista accusato di violazione delle regole di attraversamento. \nNegli ultimi anni (2011) il numero di \"zebra crossing\" e di \"Belisha beacon\" \u00e8 diminuito nei paesi del nord dell'Inghilterra ed \u00e8 stato rimpiazzato da \"pelican crossing\" o \"puffin crossing\", con segnali per il controllo del traffico pedonale; un pedone pu\u00f2 fermare il traffico dei veicoli premendo un bottone e aspettando che il segnale pedonale di un omino rosso diventi verde. L'omino verde pu\u00f2 essere accompagnato da una bicicletta verde per indicare che l'attraversamento \u00e8 progettato per pedoni e ciclisti. Continuando con i nomi derivati dai volatili, questo tipo di attraversamento \u00e8 chiamato \"Toucan crossing\", ed in esso, due persone possono attraversare (possibile gioco di parole con \"Toucan\" e l'inglese \"thou can\", riferito all'attraversare). Un'altra variante \u00e8 il \"Pegasus crossing\" dove il pedone \u00e8 accompagnato da un cavallo verde nella segnaletica per indicare che l'attraversamento \u00e8 progettato per pedoni e cavalli, come ad esempio nello \"Hyde Park Corner\" a Londra.\nIl primo Belisha Beacon fu posizionato nel Wigan, all'angolo della Mesnes Street, e divenne operativo il 4 luglio del 1935.\nFuori dal Regno Unito.\nAustralia.\nIn Australia, negli ultimi anni (2011) vi \u00e8 stata una proliferazione di vari tipi di \"beacon\" e di dissuasori, illuminati, riflessivi od altrimenti progettati per avere un'alta visibilit\u00e0 negli attraversamenti pedonali, a cui \u00e8 occasionalmente attribuito il nome erroneo \"Belisha\" o \"Bellisher\". Questi segnalatori dell'attraversamento ad alta visibilit\u00e0 sono solitamente piazzati nella banchina pedonale al centro della strada, in aggiunta o in alternativa al lato stradale. Numerosi di questi attraversamenti sono muniti di avviso affinch\u00e9 i pedoni diano precedenza al traffico stradale.\nBrisbane in Australia (Queensland) ebbe per un breve periodo, verso la fine degli anni Sessanta e l'inizio degli anni Settanta, un numero limitato di \"Belisha beacon\" per segnalare gli attraversamenti, ma la maggioranza degli attraversamenti pedonali australiani sono \"zebra crossing\" segnalati da larghi cartelli gialli rotondi aventi come simbolo delle gambe che camminano.\nIrlanda.\nIn Irlanda i \"Belisha beacon\" sono solitamente affiancati da doppie luci color ambra lampeggianti su entrambi i lati della strada, di visibilit\u00e0 molto maggiore. Alcuni \"zebra crossing\" hanno soltanto queste luci anzich\u00e9 dei \"Belisha beacon\".\nOlanda.\nIn Olanda i \"Belisha beacon\" furono utilizzati dal 1957 al 1962, per indicare che i pedoni avevano il diritto di passare in particolari punti della strada. Nel 1962 fu promulgata una legge ch'estendeva questo diritto ad ovunque vi fossero strisce pedonali e i \"beacon\" furono rimossi.\nNuova Zelanda.\nAl di fuori del Regno Unito, i \"Belisha beacon\" sono probabilmente pi\u00f9 diffusi in Nuova Zelanda, dove sono richiesti in tutti gli attraversamenti pedonali segnalati. Le normative sul traffico richiedono ad un'autorit\u00e0 di controllo di erigere su ogni palo indicante la presenza e la posizione di un attraversamento pedonale, sia un globo ambrato illuminato internamente con non meno di 300\u00a0mm di diametro, che abbia una lampada la quale produca da 40 a 60 lampeggi al minuto, oppure un disco arancione fluorescente di 400\u00a0mm diametro. Il palo deve essere eretto entro 2 metri da ciascun bordo dell'attraversamento. I pali non devono avere meno di 75\u00a0mm di diametro e non devono essere meno alti di 2 metri, inoltre devono essere pitturati chiaramente con bande alternate e parallele bianche e nere, ciascuna di un'ampiezza di circa 300\u00a0mm. I dischi sono una relativamente nuova aggiunta per rimpiazzare i globi illuminati, essendo stati diffusi soltanto dagli anni Novanta.\nGioco di carte.\nNegli anni trenta c'era un popolare gioco di carte basato sulla sicurezza stradale chiamato \"Belisha\". Includeva immagini di vedute stradali e di alcuni posti famosi come Gretna Green e il Robin Hood's Well nel South Yorkshire. Il sistema della partita era basato sul gioco di carte Ramino."}
{"id": "4615562", "revid": "15756", "url": "https://it.wikipedia.org/wiki?curid=4615562", "title": "Mac Speedie", "text": " \u00c8 stato introdotto nella Pro Football Hall of Fame nel 2020\nCarriera professionistica.\nUn alto e veloce corridore la cui particolare andatura gli permise di trovare spazi aperti tra i difensori, Speedie guid\u00f2 la lega in ricezioni quattro volte e fu inserito nel First-team All-Pro sei volte. La sua media di 800 yard ricevute a stagione non fu superata che dopo vent'anni dal suo ritiro, cos\u00ec come la sua media di 50 yard ricevute a partita.\nDopo aver concluso il college ed aver prestato servizio militare per quattro anni, Speedie si un\u00ec ai Cleveland Browns nel 1946, dove gioc\u00f2 come ricevitore insieme al quarterback Otto Graham, al fullback Marion Motley e al compagno di reparto Dante Lavelli. I Browns, una squadra della appena formata AAFC, vinsero tutti i campionati tenuti dalla lega dal 1946 al 1949. Ne 1950 la lega conflu\u00ec nella NFL e Speedie continu\u00f2 ad avere successo, con la squadra che vinse subito il titolo NFL. Dopo altri due anni coi Browns, Speedie lasci\u00f2 la franchigia per la Western Interprovincial Football Union a causa di un conflitto con l'allenatore Paul Brown. Gioc\u00f2 due stagioni complete nella WIFU e la prima gara di una terza prima di ritirarsi.\nSpeedie nel 1960 fu assunto come allenatore dei ricevitori degli Houston Oilers della American Football League (AFL), con cui vinse il titolo inaugurale della lega. Nel 1964 divenne capo-allenatore, con scarso successo, dei Denver Broncos. Dopo le sue dimissioni nel 1966, Speedie divenne un osservatore per i Broncos, lavoro che conserv\u00f2 fino al ritiro nel 1982."}
{"id": "4615566", "revid": "1573940", "url": "https://it.wikipedia.org/wiki?curid=4615566", "title": "Kinyongia tavetana", "text": "Kinyongia tavetana () \u00e8 un piccolo sauro della famiglia Chamaeleonidae, diffuso in Kenya e Tanzania.\nDistribuzione e habitat.\nLa specie \u00e8 presente in Kenya, sui monti Taita, e in Tanzania, nella regione di Arusha, sul monte Kilimanjaro (\"locus typicus\") e sui monti Pare.\nConservazione.\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "4615567", "revid": "282094", "url": "https://it.wikipedia.org/wiki?curid=4615567", "title": "Il Giornale Patriottico della Corsica", "text": ""}
{"id": "4615571", "revid": "154893", "url": "https://it.wikipedia.org/wiki?curid=4615571", "title": "Radicondoli festival", "text": ""}
{"id": "4615572", "revid": "154893", "url": "https://it.wikipedia.org/wiki?curid=4615572", "title": "Festival di Radicondoli", "text": ""}
{"id": "4615574", "revid": "300067", "url": "https://it.wikipedia.org/wiki?curid=4615574", "title": "I\u014dann\u012bs Papapetrou", "text": "Carriera.\nHa giocato nei Texas Longhorns in Big 12 Conference. Con la Nazionale Under-20 di pallacanestro della Grecia ha disputato i FIBA EuroBasket Under-20 2013."}
{"id": "4615580", "revid": "155634", "url": "https://it.wikipedia.org/wiki?curid=4615580", "title": "Lotta greco-romana ai Giochi della VII Olimpiade - Pesi piuma", "text": "La competizione della categoria pesi piuma (fino a 60\u00a0kg) di lotta greco-romana dei Giochi della VII Olimpiade si tenne dal 16 al 20 agosto 1920 ad Anversa.\nClassifica finale.\nTorneo a eliminazione. I perdenti con il vincitore disputarono un torneo ad eliminazione per il 2\u00ba posto. I perdenti con il vincitore del 2\u00ba posto disputarono un torneo ad eliminazione per il 3\u00ba posto."}
{"id": "4615581", "revid": "93556", "url": "https://it.wikipedia.org/wiki?curid=4615581", "title": "Indigenismo", "text": "L'indigenismo \u00e8 il termine generalmente utilizzato per descrivere un movimento intellettuale e politico ma anche letterario e artistico sviluppatosi in diversi paesi americani di lingua spagnola a partire dalla seconda decade del ventesimo secolo, specialmente nel Messico postrivoluzionario e nel Per\u00f9 degli anni Quaranta.\nCon il Primo Congresso Indigenista Interamericano nel 1940, l'indigenismo si convert\u00ec in una vera e propria dottrina politica. In quell'occasione e nei congressi successivi vengono condivise le idee ed attivit\u00e0 concrete realizzate dagli stati latinoamericani in relazione alle popolazioni indigene dei rispettivi paesi.\nL'indigenismo combatte innanzitutto la discriminazione, persegue una maggiore inclusione sociale, politica ed economica degli indigeni americani nella societ\u00e0 e si pone il problema di trovare una sintesi intellettuale per conciliare il passato precoloniale con i modelli di vita delle societ\u00e0 moderne.\nIndigenismo.\nDurante il diciannovesimo secolo diversi intellettuali si resero conto della profonda differenza tra il passato precoloniale e il presente degli indigeni americani. Il movimento sociale e culturale dell'indigenismo \u00e8 stato elaborato e si \u00e8 sviluppato nel tentativo di superare questo problema. L'indigenismo nasce in diversi paesi del Sud e Centroamerica a partire dalla seconda decade del secolo scorso ed \u00e8 stato definito come una \"simpatetica consapevolezza dell'indigeno\".\nL'indigenismo \u00e8 caratterizzato dalla preoccupazione per il benessere delle popolazioni indigene, spesso espressa con il desiderio di elevarne la posizione sociale e consentire loro di godere degli stessi benefici a disposizione degli altri cittadini. Gli \"indigenistas\" formarono gruppi politici dedicati alla lotta per la causa degli indigeni americani. Pubblicizzarono le condizioni di vita in cui gran parte degli indigeni vivevano e chiesero ai rispettivi governi di essere pi\u00f9 sensibili ai loro bisogni. Laddove l'indigenismo fu abbracciato dallo stato, la retorica ufficiale fu sostituita da riferimenti al valore e all'importanza della popolazione indigena e dall'impegno di includerli nel progresso della nazione. Il movimento ispir\u00f2 inoltre una vasta produzione di opere letterarie dedicate alla descrizione del mondo indigeno contemporaneo; gli scrittori, dal Messico alla Bolivia, esplorarono la triste realt\u00e0 degli indigeni americani e criticarono le forze sociali e politiche responsabili di queste oppressioni.\nIl movimento indigenista non \u00e8 per\u00f2 omogeneo, e il reale contributo alla causa degli indigeni americani \u00e8 materia di discussione e dibattito sin dalla nascita.\nPer\u00f9.\nIn Per\u00f9 i primi decenni del XX secolo furono caratterizzati dall'emergere della preoccupazione per il benessere e la salute della nazione da parte delle \u00e9lite nazionali. Quegli anni furono segnati dal pessimismo regnante, soprattutto dopo la sconfitta nella Guerra del Pacifico (1879-1884) ad opera dell'esercito cileno. Tra le sfide che il Per\u00f9 si trov\u00f2 ad affrontare, la questione degli indios era sicuramente quella pi\u00f9 sentita e dolorosa. Dal dibattito intorno a tale questione emersero una serie di gruppi che si dedicarono a migliorare la condizione degli indios, convinti che di questo progresso ne avrebbe beneficiato tutto il paese.\nSecondo Jos\u00e9 Carlos Mari\u00e1tegui, fondatore del Partito socialista peruviano nel 1928 (poi divenuto Partito comunista peruviano), il problema era eminentemente socio-economico e il Per\u00f9 avrebbe conosciuto un reale progresso solo con l'adesione al socialismo da parte degli indios. Altri invece mettevano in evidenza la necessit\u00e0 di migliorarne le condizioni igienico-sanitarie e un maggiore accesso all'istruzione scolastica. Altri ancora, come Luis Eduardo Valc\u00e1rcel Vizcarra, un importante indigenista di Cusco, sostennero che dopo secoli di oppressione la popolazione indigena stava vivendo un rivoluzionario processo di ringiovanimento.\nAllo stesso tempo nacquero numerose organizzazioni, come Asociacion Pro-Indigena (1909) e Grupo Resurgimiento (1926), dedicate allo studio della cultura contemporanea indigena. Nacquero poi diverse riviste specializzate nella realt\u00e0 indigena; le pi\u00f9 importanti furono \"Amauta\", diretta da Mari\u00e1tegui, e \"La Sierra\", prodotta da Guillermo Guevara. Infine, accanto a queste associazioni largamente formate da mestizos e criollos della classe media si diffusero anche organizzazioni indigene come \"Comit\u00e9 Central Pro-Derecho Indigena - Tahuntinsuyo\", che lottarono per i diritti dei \"campesinos\".\nTutti questi gruppi ed associazioni furono incoraggiati ufficialmente dal colpo di stato del 4 luglio 1919 che port\u00f2 alla presidenza del paese Augusto Bernardino Legu\u00eda y Salcedo (1919-1930). Sebbene sostenuto principalmente dalla classe media delle aree urbane della costa pacifica e dagli investimenti stranieri che spinsero la crescita economica del Per\u00f9, il nuovo governo \"Patria Nueva\" incoraggi\u00f2 il movimento indigenista in parte a causa della mobilitazione indigena dell'altiplano del 1919 e in parte perch\u00e9 i proprietari terrieri, a cui erano rivolte le proteste, erano oppositori politici del governo Legu\u00eda. Nel 1921 il nuovo governo cre\u00f2 la sezione Affari indiani in seno al Ministero dello Sviluppo e l'anno seguente nacque il \"Patronato de la Raza Indigena\", un'istituzione governativa che aveva lo scopo di proteggere e difendere la popolazione indigena. Malgrado la diminuzione dell'influenza del movimento indigenista sul governo Legu\u00eda negli anni successivi, nel 1930 gli indigenisti era ancora abbastanza forti da ottenere che il 24 giugno si celebrasse il \"Giorno dell'Indigeno\", tre mesi dopo la caduta di Legu\u00eda e l'insediamento di un governo militare.\nIl declino del movimento indigenista peruviano sul piano politico \u00e8 determinato dai nuovi partiti politici emergenti - Alianza Popular Revolucionaria Americana (APRA) e Partito comunista. L'APRA si concentr\u00f2 su classe media e lavoro organizzato, soprattutto di Lima e della costa settentrionale. Mentre i comunisti, una volta terminata l'influenza di Mari\u00e1tegui, si concentrarono nell'organizzare gli operai delle citt\u00e0 e delle miniere, decretando di fatto il declino della \"Sierra\" nel panorama politico peruviano.\nMessico.\nNei primi decenni del secolo scorso anche il Messico, come il Per\u00f9, vide la crescente attenzione verso i \"grandi problemi nazionali\". Nel caso del Messico il dibattito fu avviato dalla crisi del regime militare di Porfirio D\u00edaz. Andr\u00e9s Molina Enriquez e altri autori concordavano nel ritenere che le cause principali dei problemi messicani risiedessero principalmente nella distribuzione della terra e nelle strutture agricole. Non solo, ma anche la frammentata e incompleta consapevolezza del popolo messicano di essere una nazione, costituiva un ulteriore motivo di preoccupazione. In particolare, l'esistenza di comunit\u00e0 parzialmente autonome di indigeni in seno alla societ\u00e0 messicana era vista come un ostacolo per la costruzione di un comune sentimento nazionale. \nLa crescente preoccupazione della classe media sullo stato della nazione, combinata al insorgere dei contadini esplose nel 1910 nella Rivoluzione messicana. La rivoluzione caratterizz\u00f2 il decennio successivo e port\u00f2 al potere una serie di leader espressamente impegnati a risolvere le irrisolte questioni sociali del Messico, una parte degli sforzi fu dedicata ai problemi della numerosa popolazione di origine indigena. Dopo l'insediamento del primo governo rivoluzionario vennero create una serie di agenzie statali allo scopo di migliorare le condizioni di vita degli indios. Vennero promosse le culture indigene in quanto parte integrante della societ\u00e0, furono avviate politiche di assistenza alle cooperative indigene, create scuole espressamente dedicate all'istruzione ed educazione degli indios e mestizos di estrazione contadina. \nCome in Per\u00f9, anche in Messico l'indigenismo venne abbracciato dalle istituzioni. Nel caso del Messico per\u00f2, l'indigenismo occup\u00f2 una posizione di enorme rilievo nella societ\u00e0 messicana. Ne \u00e8 la dimostrazione, non solo l'ampio dibattito tra gli intellettuali, ma anche e soprattutto lo sforzo prodotto dallo stato messicano in termini economici e di iniziative. La valorizzazione della popolazione indigena messicana si tradusse nel supporto statale alle produzioni artigianali indigene oltre che allo studio e alla conservazione di danze e musiche tipicamente indigene.\nMalgrado le differenze, l'indigenismo di Messico e Per\u00f9 sono accomunati dalla tendenza a sottolineare una innata tendenza al comunismo da parte delle popolazioni indigene. In Per\u00f9 gli indigenisti indulsero nel sostenere la tradizione storica del XIX secolo, secondo la quale gli inca avevano un'organizzazione sociale ed economica di tipo comunista. Mentre in Messico, autori come Manuel Gamio, indicarono la divisione comunitaria dei terreni agricoli ad opera degli indigeni messicani come prova del loro istintivo comunismo. Gamio nel 1917 venne nominato direttore del neonato Dipartimento di Antropologia, un'agenzia governativa nata sotto l'impulso della questione rurale.\nL'indigenismo in Messico diventa \"ufficiale\" sotto la presidenza di \u00c1lvaro Obreg\u00f3n, il cui ministro dell'educazione, Jos\u00e9 Vasconcelos, fu il grande \"caudillo\" culturale del Messico postrivoluzionario. Ma l'indigenismo raggiunge il suo apogeo con la presidenza di L\u00e1zaro C\u00e1rdenas del R\u00edo (1934-1940), gi\u00e0 governatore dello Stato di Michoac\u00e1n. In aggiunta alla creazione di alcune agenzie nazionali, C\u00e1rdenas promosse un vasto programma di riforma agraria che vide la nascita di 44 milioni di acri di ejidos, terreni comuni di propriet\u00e0 del villaggio. Come i suoi predecessori, anche C\u00e1rdenas intese integrare gli indios nella societ\u00e0 messicana. Ma lo scopo del suo indigenismo non era di \"indianizzare il Messico ma di messicanizzare l'Indios\".\nI presidenti che succedettero a C\u00e1rdenas, pi\u00f9 che incoraggiare il passato precoloniale, preferirono enfatizzare il mestizaje come chiave per raggiungere il benessere sociale ed economico nazionale.\nArte.\nLetteratura.\nConvenzionalmente il romanzo \"Aves sin nido\" (Uccelli senza nido), pubblicato nel 1889, della peruviana Clorinda Matto de Turner \u00e8 considerato la prima espressione letteraria dell'indigenismo. \nLa letteratura indigenista \u00e8 caratterizzata dall'intenzione sociale, prendendo risolutamente la parte degli indios. Questa letteratura engag\u00e9e si impegna nella critica della societ\u00e0 che li opprime e li sfrutta. Il genere preferito \u00e8 il romanzo, che l'indigenismo spoglia di qualunque tratto romantico e si converte ad un realismo che sfocia talvolta nel naturalismo. I romanzieri indigenisti indulgono nella narrazione delle leggende indigene, il racconto di costumi ancestrali e la descrizione di riti religiosi. \nMentre i loro predecessori sono prevalentemente provinciali, i romanzieri indigenisti sono di estrazione urbana, e inevitabilmente descrivono l'indio da questa prospettiva. In un certo momento della loro vita questi autori sono entrati in contatto con il mondo indigeno ma la barriera etnica e sociale che li divide dagli indios non consente loro di penetrare in profondit\u00e0 la realt\u00e0 indigena. Il problema principale della letteratura indigena \u00e8 perci\u00f2 lo iato tra il mondo che la produce e il mondo alla quale si riferisce. Non potendo risolvere questo problema, si sforza di mettere in opera procedure che creano un effetto di reale. Il pi\u00f9 comune consiste nel saturare la narrazione di parole prese in prestito dalle lingue indigene e nell'introduzione nei dialoghi forme sintattiche regionali o espressioni locali. I personaggi dei romanzi sono composti da tipi, stereotipi e archetipi facilmente individuabili. \nIl peruviano Jos\u00e9 Mar\u00eda Arguedas, con il suo capolavoro \"Yawar Fiesta\" (1941), annuncia gi\u00e0 la fine di questa letteratura che avuto un grande successo negli anni Trenta e Quaranta del secolo scorso in America Latina. Arguedas ha sempre rifiutato di essere incluso tra i romanzieri indigenisti. Non senza ragione, differenziandosi da questi per il suo lirismo, per il livello della critica sociale e soprattutto per il senso di giustizia che lo anima.\nIl processo di modernizzazione che ha investito tutta l'America Latina si riflette nella riflessione sartriana della messicana Rosario Castellanos in \"Oficio de tinieblas\" (1962) e nel realismo magico del peruviano Manuel Scorza, preso in prestito da Gabriel Garc\u00eda M\u00e1rquez, in \"La guerra silenciosa\" (1970-1979).\nCon l'indigenismo, la letteratura latinoamericana guadagna l'autonomia ma non raggiunge l'universale. Pur riconoscendo all'indigenismo di aver rivelato al mondo le terribili condizioni in cui vivevano gli indigeni americani ancora quattro secoli dopo la conquista europea, Mario Vargas Llosa li rimprovera di aver lasciato soltanto delle opere a carattere regionale, poco comprensibili a coloro che non hanno familiarit\u00e0 con il mondo che descrivono. Dal canto suo, Octavio Paz sostiene che l'intenzione nazionalista che li animava faceva intuire il fallimento del loro tentativo.\nPittura e arti plastiche.\nL'indigenismo porta invece le arti latinoamericane verso le avanguardie internazionali. Il manifesto artistico \u00e8 contenuto nella \"Dichiarazione di principi sociali, politici ed estetici\" firmata nel 1922 da Diego Rivera, David Alfaro Siqueiros e Jos\u00e9 Clemente Orozco. \nI tre artisti messicani che domineranno l'arte continentale e la cui opera verr\u00e0 conosciuta in tutto il mondo."}
{"id": "4615582", "revid": "6923", "url": "https://it.wikipedia.org/wiki?curid=4615582", "title": "Honda VTR1000", "text": ""}
{"id": "4615583", "revid": "474175", "url": "https://it.wikipedia.org/wiki?curid=4615583", "title": "Linea H (metropolitana di Buenos Aires)", "text": "La linea H della metropolitana di Buenos Aires \u00e8 una linea di metropolitana a servizio della citt\u00e0 di Buenos Aires, in Argentina. La linea \u00e8 stata aperta il 18 ottobre 2007 e si estende tra la stazione Facultad de Derecho e la stazione Hospitales.\n\u00c8 la prima linea completamente nuova ad essere stata costruita dopo l'attivazione della linea E, alla fine degli anni '40. Secondo le previsioni, la linea dovrebbe avere una lunghezza totale di circa 11 km e si estenderebbe tra le stazioni di S\u00e1enz e Retiro.\nStoria.\nI lavori per la prima tratta iniziarono il 19 aprile 2001 da l'allora sindaco della citt\u00e0, An\u00edbal Ibarra, e la societ\u00e0 costruttrice era la \" Dycasa\". La tratta lunga 5,5 km, tra la stazione Corrientes e la stazione Hospitales, venne aperta al pubblico il 18 ottobre 2007 da l'allora capo di governo di Buenos Aires, Jorge Telerman.\nLa stazione di Parque Patricios venne aperta il 4 ottobre 2011 mentre il 27 maggio 2013 venne inaugurata la stazione Hospitales, cos\u00ec chiamata perch\u00e9 si trova a pochi metri dal ospedali Penna e Churruca.\nIl 18 dicembre 2015 \u00e8 stato inaugurato il tratto da Hospitales a Las Heras, anche se la stazione di Santa Fe-Carlos J\u00e1uregui dove \u00e8 previsto l'interscambio con la linea D \u00e8 stata aperta solo il 12 luglio 2016. Il 1 maggio 2018 \u00e8 stata inaugurata la stazione di Facultad de Derecho, presso la Facolt\u00e0 di Diritto dell'Universit\u00e0 di Buenos Aires.\nProteste a Plaza Francia.\nAlla fine di febbraio 2012 \u00e8 iniziato un dibattito pubblico avviato da una ONG, chiamata \"Basta de Demoler\", insieme a personalit\u00e0 politiche e il comitato dei residenti del \"barrio\" di Recoleta, che lamentavano che i lavori presso Plaza Francia stava modificato in modo radicale lo spazio verde presente in quella piazza. Vennero rimossi 17 alberi centenari per la costruzione del tunnel della metro. Inoltre presentarono una denuncia perch\u00e9 la costruzione della metropolitana avrebbe trasformato la piazza in un nodo del trasporto pubblico molto trafficato.\nVennero avanzate idee per spostare la stazione dalla piazza. Si pens\u00f2 di costruirla la stazione nelle vicinanze del \"Centro de Exposiciones de Buenos Aires\". Tuttavia la ditta costruttrice dell'opera dichiar\u00f2 l'impossibilit\u00e0 del posizione la stazione della metro nelle vicinanze del \"Centro de Exposiciones de Buenos Aires\" a causa della curva che il tunnel avrebbe dovuto effettuare per arrivare alla stazione successiva (Retiro). I lavori vennero sospesi e iniziarono i dibattiti sulle possibili modifiche al tracciato della linea.\nModifiche del percorso.\nNel giugno 2013 \u00e8 stato modificato il percorso finale della linea rispetto al progetto precedente. \u00c8 stato stabilito che le ultime fermate della linea saranno: Facultad de Derecho, Padre Mujica, la Terminal de \u00d3mnibus e Retiro.\nLa stazione di Nueva Pompeya, inizialmente prevista come capolinea sud, \u00e8 stata cancellata definitivamente a causa della sua vicinanza ad un corso d'acqua.\nCaratteristiche tecniche.\nLa linea \u00e8 elettrificata tramite linea aerea con tensione a 1500 volt a corrente continua, cos\u00ec come la Linea D e la Linea E e la Linea C.\n\u00c8 composta in totale da 12 stazioni e si estende per 8 km.\nStazioni.\nNell'elenco che segue, a fianco ad ogni stazione, sono indicati i servizi presenti e gli eventuali interscambi ferroviari:\nProlungamenti.\nI progetti di prolungamento della linea sono molteplici e prevedono l'apertura di differenti stazioni con tempistiche diverse. Di alcune stazioni, ancora in fase di progettazione, non si conoscono le possibili date di inizio dei lavori e/o di consegna. Queste stazioni sono: S\u00e1enz, Retiro, Terminal de \u00d3mnibus e Padre Mugica."}
{"id": "4615584", "revid": "6923", "url": "https://it.wikipedia.org/wiki?curid=4615584", "title": "Honda RC51", "text": ""}
{"id": "4615586", "revid": "21880", "url": "https://it.wikipedia.org/wiki?curid=4615586", "title": "Bradypodion tavetanum", "text": ""}
{"id": "4615591", "revid": "606039", "url": "https://it.wikipedia.org/wiki?curid=4615591", "title": "Manis hedenborgii", "text": ""}
{"id": "4615592", "revid": "606039", "url": "https://it.wikipedia.org/wiki?curid=4615592", "title": "Phatages hedenborgii", "text": ""}
{"id": "4615593", "revid": "606039", "url": "https://it.wikipedia.org/wiki?curid=4615593", "title": "Smutsia temminckii", "text": ""}
{"id": "4615600", "revid": "767487", "url": "https://it.wikipedia.org/wiki?curid=4615600", "title": "Tony Cascio", "text": "Carriera.\nComincia a giocare a calcio nella squadra del liceo per poi passare a giocare al college per l'Universit\u00e0 del Connecticut.\nViene selezionato dai Colorado Rapids al primo giro nel SuperDraft del 2012. Debutta in MLS il 10 marzo 2012, nella vittoria dei Colorado Rapids contro i Columbus Crew"}
{"id": "4615603", "revid": "71433", "url": "https://it.wikipedia.org/wiki?curid=4615603", "title": "Elite Models", "text": ""}
{"id": "4615604", "revid": "12458", "url": "https://it.wikipedia.org/wiki?curid=4615604", "title": "Nazionale di pallacanestro femminile della Nuova Zelanda", "text": "La nazionale di pallacanestro femminile della Nuova Zelanda, selezione delle migliori giocatrici di pallacanestro di nazionalit\u00e0 neozelandese, \u00e8 la squadra che rappresenta la Nuova Zelanda nelle competizioni internazionali femminili di basket, ed \u00e8 gestita dalla Federazione cestistica della Nuova Zelanda."}
{"id": "4615607", "revid": "779347", "url": "https://it.wikipedia.org/wiki?curid=4615607", "title": "Fecondazione assistita", "text": ""}
{"id": "4615610", "revid": "599013", "url": "https://it.wikipedia.org/wiki?curid=4615610", "title": "Dsquared", "text": ""}
{"id": "4615616", "revid": "36426", "url": "https://it.wikipedia.org/wiki?curid=4615616", "title": "Villa Banchieri di Castelmartini", "text": ""}
{"id": "4615617", "revid": "182396", "url": "https://it.wikipedia.org/wiki?curid=4615617", "title": "Thermae Himerae", "text": ""}
{"id": "4615621", "revid": "287204", "url": "https://it.wikipedia.org/wiki?curid=4615621", "title": "Terry Phelps", "text": "Carriera.\nIn carriera ha vinto 1 titolo di doppio. Nei tornei del Grande Slam ha ottenuto il suo miglio risultato raggiungendo i quarti di finale in tutte e tre le specialit\u00e0: in singolare all'Open di Francia nel 1985, in doppio agli US Open nel 1988 e in doppio misto agli US Open nel 1987 e a Wimbledon nel 1989."}
{"id": "4615625", "revid": "767487", "url": "https://it.wikipedia.org/wiki?curid=4615625", "title": "Ardeadactylus longicollum", "text": "Ardeadactylus (il cui nome deriva da \"Ardea\" - che significa \"airone\", oltre ad essere il nome generico degli aironi - e \"dactylus\", che significa \"dito\") \u00e8 un genere estinto di pterosauro pterodactylide vissuto nel Giurassico superiore, circa 152 milioni di anni fa (Kimmeridgiano), i suoi resti fossili sono stati ritrovati nei calcari di Solnhofen, in Baviera, Germania. Il genere contiene una singola specie, \"Ardeadactylus longicollum\", originariamente creduta una specie del genere \"Pterodactylus\". \nDescrizione.\nL'aspetto generale dell\u2019\"Ardeadactylus\" doveva ricordare vagamente un airone, a causa del lungo collo e delle lunghe zampe di cui era dotato. Era molto simile anche agli pterosauri del genere \"Pterodactylus\" nella forma generale del corpo, ma doveva essere pi\u00f9 grande di questi ultimi: l'apertura alare dell'esemplare designato come neotipo \u00e8 stata stimata a circa 1,45 metri (4,8 pedi), e un altro esemplare attribuito al genere e conservato nel Jura Museum di Eichst\u00e4tt doveva essere ancora pi\u00f9 grande, forse del 10% (Bennett, 2013). L\u2019\"Ardeadactylus\" possedeva meno denti di \"P. antiquus\", circa 15 per ogni ramo mandibolare e mascellare; i denti erano pi\u00f9 grandi, e potrebbero indicare che questo animale predava pesci pi\u00f9 grossi rispetto a quelli predati da \"Pterodactylus\".\nClassificazione.\nAttualmente esistono solo due esemplari fossili di \"Ardeadactylus\": l'esemplare SMNS 56603 (precedente SMNS 5802) ritrovato nel 1874 a Nusplingen, inizialmente interpretato come il neotipo della specie \"Pterodactylus suevicus\" Quenstedt (attualmente \"Cycnorhamphus\"), e l'esemplare JME-SOS 2428, un esemplare conservato al Museo Jura di Eichst\u00e4tt. Altri esemplari conosciuti, incluso l'olotipo designato da Christian Erich Hermann von Meyer (1854) come \"Pterodactylus longicollum\", andarono perduti durante la Seconda Guerra Mondiale. L'olotipo originale, costituito da cranio, collo e torso anteriore, era stato rinvenuto nei pressi di Eichst\u00e4tt nel 1853 e venne acquistato lo stesso anno per il \"Herzoglich Leuchtenbergische Naturalien-Kabinett\" dal professor Ludwig Frischmann. La sua distruzione durante la guerra costrinse Peter Wellnhofer ad assegnare un neotipo nel 1970.\nPaleoecologia.\nDurante la fine di Giurassico, l'Europa era un arcipelago asciutto e tropicale ai margini del mare Tetide. Il calcare fine, in cui gli scheletri di \"Ardeadactylus\" sono stati ritrovati, \u00e8 stato formato dalla calcite delle conchiglie e degli organismi marini. Le aree tedesche dove sono stati ritrovati gli esemplari di \"Ardeadactylus\" erano lagune situate tra le spiagge e le barriere coralline delle isole europee Giurasse nel Mare Tetide. I contemporanei di \"Ardeadactylus\", includono l'avialae \"Archaeopteryx lithographica\", il piccolo teropode \"Compsognathus\" e innumerevoli generi di pterosauri, tra cui \"Aerodactylus\", \"Aurorazhdarcho\", \"Cycnorhamphus\", \"Rhamphorhynchus\", \"Pterodactylus\". Gli stessi sedimenti in cui sono stati ritrovati gli esemplari di \"Ardeadactylus\" hanno riportato alla luce anche diversi fossili di animali marini quali pesci, crostacei, echinodermi e molluschi marini, confermando l'habitat costiero di questo pterosauro."}
{"id": "4615626", "revid": "22356", "url": "https://it.wikipedia.org/wiki?curid=4615626", "title": "Ardeadactylus", "text": ""}
{"id": "4615627", "revid": "124633799", "url": "https://it.wikipedia.org/wiki?curid=4615627", "title": "Alcatraz (locale)", "text": "L'Alcatraz \u00e8 una discoteca e un locale per concerti di Milano, uno dei pi\u00f9 noti della citt\u00e0. \nInaugurato nel 1998, ha ospitato molti artisti italiani e internazionali.\nStoria.\nIl locale si trova in via Valtellina 25, in un edificio costruito nel 1946 e adibito prima ad officina meccanica e poi a magazzino spedizioni. \nTra il 1997 e il 1998 fu effettuata la radicale ristrutturazione dell'edificio, che lo trasform\u00f2 in uno spazio polifunzionale di oltre 3 000 metri quadrati per eventi e spettacoli musicali.\nAperto nel 1998 da Roberto Citterio ed Enrico Rovelli, fu diretto da quest'ultimo fino al 2002.\nIl 24 giugno 2001 venne trasmesso dal locale un gala di Telemontecarlo, condotto da Fabio Fazio e Luciana Littizzetto, nel quale si sanc\u00ec ufficialmente la nascita del canale televisivo LA7.\nIl 12 maggio 2005 la discoteca ospit\u00f2 un concerto degli Oasis, andato in onda su MTV Italia il 27 maggio seguente."}
{"id": "4615629", "revid": "1543377", "url": "https://it.wikipedia.org/wiki?curid=4615629", "title": "Lotta greco-romana ai Giochi della VII Olimpiade - Pesi leggeri", "text": "La competizione della categoria pesi leggeri (fino a 67,5 kg) di lotta greco-romana dei Giochi della VII Olimpiade si tenne dal 16 al 20 agosto 1920 ad Anversa.\nClassifica finale.\nTorneo a eliminazione. I perdenti con il vincitore disputarono un torneo ad eliminazione per il 2\u00ba posto. I perdenti con il vincitore del 2\u00ba posto disputarono un torneo ad eliminazione per il 3\u00ba posto."}
{"id": "4615630", "revid": "717966", "url": "https://it.wikipedia.org/wiki?curid=4615630", "title": "Mesillat Yesharim", "text": ""}
{"id": "4615632", "revid": "94723932", "url": "https://it.wikipedia.org/wiki?curid=4615632", "title": "Abbazia (disambigua)", "text": ""}
{"id": "4615642", "revid": "179578", "url": "https://it.wikipedia.org/wiki?curid=4615642", "title": "Teatro Salieri", "text": "Il Teatro Salieri \u00e8 un teatro a vocazione musicale di Legnago in provincia di Verona. \u00c8 dedicato al noto compositore Antonio Salieri, nato proprio nella citt\u00e0 veneta.\nStoria.\nLa storia del Teatro Salieri inizia al principio del XX secolo, con la volont\u00e0 di alcuni cittadini di costruire un teatro nella piccola citt\u00e0 di Legnago, adagiata sulle sponde dell'Adige in mezzo alla pianura veronese. Il teatro ha vissuto alterne vicende e la sua costruzione dur\u00f2 parecchi anni.\nCostruzione.\nLa costruzione della struttura teatrale inizi\u00f2 a partire dal 1911, secondo il progetto congiunto di Vittorio Bressan e Benvenuto Maggioni, che ricevettero l'incarico da un gruppo di legnaghesi riuniti nella \u201cSociet\u00e0 anonima teatrale\u201d, sorta proprio con l'intento di creare uno spazio teatrale per la cittadina di Legnago. L'ossatura del nuovo edificio era gi\u00e0 impiantata e ad un buono stato di avanzamento nel 1914, ma, a causa dello scoppio del primo conflitto mondiale nel 1915, i lavori di costruzione subirono una battuta d'arresto. Mancavano ancora infatti da completare alcuni lavori di sistemazione del tetto e della facciata. Soltanto nel 1925 furono ripresi i lavori, ed in gran fretta per poter commemorare il primo centenario della morte di Antonio Salieri, scomparso a Vienna nel 1825.\nDi fronte alle difficolt\u00e0 economiche che impedivano il completamento dell'edificio, la \u201cSociet\u00e0 anonima teatrale\u201d si vide costretta a cedere la struttura all'amministrazione comunale, la quale la adib\u00ec a sala cinematografica.\nL'interno del teatro e la sua facciata furono pensati e disegnati nel 1941 dall'architetto Luigi Piccinato, ma tale progetto non venne portato a termine, anche per lo scoppio della seconda guerra mondiale.\nIl teatro Salieri venne ultimato solamente dopo il secondo conflitto mondiale e venne finalmente inaugurato il 15 settembre 1956. Per oltre trent'anni il suo calendario \u00e8 sempre stato ricco di rappresentazioni teatrali, oltre ad essere usato anche come sala cinematografica.\nRestauro e riqualificazione.\nL'edificio venne chiuso nel 1989 per poter permettere la realizzazione di alcuni lavori di ristrutturazione e di manutenzione straordinaria al fine di adeguarlo alle norme di legge. L'architetto veronese Luciano Cenna prefer\u00ec operare attraverso un restauro conservativo, recuperando tutti gli elementi preesistenti, tra cui gli elementi decorativi delle colonnine e lesene dell'atrio e del ridotto. In seguito a questi lavori, il teatro \u00e8 stato nuovamente inaugurato il 13 febbraio 1999.\nL'amministrazione comunale, in concomitanza con la riapertura, scelse di promuovere la costituzione di una fondazione lirica intitolata al compositore, al fine di valorizzare e riscoprire con pi\u00f9 forza la figura di Antonio Salieri.\nArchitettura.\nIl teatro si presenta esternamente con un'architettura di un gusto eclettico neorococ\u00f2, che il recente restauro ha sottolineato e rivalutato. L'interno invece si presenta in modo pi\u00f9 semplice e moderno: la sala, dominata dal rosso della tappezzeria e dal bianco dei palchi, in stile semplice e funzionale \u00e8 composta da una platea, due ordini all'italiana di palchi a galleria ed un loggione soprastante. Tutto il teatro pu\u00f2 ospitare fino a circa 630 spettatori.\nSalieri Opera Festival.\nPresso il Teatro Salieri di Legnago, nel quale \u00e8 attiva una fondazione culturale, si svolge il \"Salieri Opera Festival\". Nell'ambito della manifestazione, nell'autunno 2004 si \u00e8 tenuta la prima rappresentazione in epoca moderna di una sua opera rara, \"Il ricco d'un giorno\", scritta su testo di Lorenzo Da Ponte, librettista principale del \"rivale\" Mozart. Nel 2009 la fondazione culturale Antonio Salieri, in collaborazione con la fondazione Arena di Verona, nell'ambito del festival ha prodotto per la prima volta in tempi moderni \"Il mondo alla rovescia\", su libretto di Caterino Mazzol\u00e0, e ha dedicato una giornata al compositore legnaghese. Nel 2009 e 2010 il Salieri Opera Festival ha prodotto un concerto-pi\u00e8ce intitolato \"Ringraziamento all'Arte ch'io professo\" nel quale Ugo Pagliai ha interpretato il ruolo di Salieri; nel 2010 e 2011 lo spettacolo di danza \"Varietas Delectat\", con la regia di Antonio Giarola, eseguito dal RBR Dance Company su musiche interamente tratte dal repertorio salieriano e rappresentato nella primavera del 2012 al Teatro dell'Ermitage di San Pietroburgo."}
{"id": "4615643", "revid": "60117084", "url": "https://it.wikipedia.org/wiki?curid=4615643", "title": "Bologna a mare", "text": ""}
{"id": "4615644", "revid": "1873140", "url": "https://it.wikipedia.org/wiki?curid=4615644", "title": "Constance Ford", "text": "Come attrice, fu attiva in campo cinematografico, televisivo e teatrale, principalmente tra l'inizio degli anni cinquanta e l'inizio degli anni sessanta.\nTra i suoi ruoli pi\u00f9 noti, figura quello di Ada Hobson nella soap opera \"Destini\" (\"Another World\"), ruolo interpretato dal 1967 al 1992."}
{"id": "4615654", "revid": "203463", "url": "https://it.wikipedia.org/wiki?curid=4615654", "title": "Parma (nave)", "text": ""}
{"id": "4615694", "revid": "1543377", "url": "https://it.wikipedia.org/wiki?curid=4615694", "title": "Lotta greco-romana ai Giochi della VII Olimpiade - Pesi medi", "text": "La competizione della categoria pesi medi (fino a 75 kg) di lotta greco-romana dei Giochi della VII Olimpiade si tenne dal 16 al 20 agosto 1920 ad Anversa.\nClassifica finale.\nTorneo a eliminazione. I perdenti con il vincitore disputarono un torneo ad eliminazione per il 2\u00ba posto. I perdenti con il vincitore del 2\u00ba posto disputarono un torneo ad eliminazione per il 3\u00ba posto."}
{"id": "4615699", "revid": "767487", "url": "https://it.wikipedia.org/wiki?curid=4615699", "title": "Palazzo Leuchtenberg", "text": "Palazzo Leuchtenberg \u00e8 un edificio progettato nel 1816 da Leo von Klenze (1784-1864), situato a Odeonsplatz, Monaco di Baviera. \u00c8 un grande blocco di appartamenti che si imposta su uno zoccolo bugnato. L'unico elemento pienamente decorativo sono le cornici. Si pu\u00f2 trarre un riferimento, ovvero Antonio da Sangallo il Giovane con Palazzo Farnese nella stessa ritmicit\u00e0 delle finestre.\nLa caratteristica di fortezza viene trasformata in un edificio residenziale.\nIl palazzo ospita attualmente il ministero delle finanze della Baviera. \nStoria.\nEdificio di von Klenze.\nEug\u00e8ne de Beauharnais, duca di Leuchtenberg, cognato del futuro re Ludovico I di Baviera e figliastro di Napoleone, commission\u00f2 a Leo von Klenze di costruire un palazzo. Costruito tra il 1817 e il 1821 con un costo di 770,000\u00a0Gulden (pari all'intero budget delle costruzioni della Baviera nel 1819), fu il pi\u00f9 grande palazzo del suo periodo, con pi\u00f9 di 250 stanze, comprese una sala da ballo, un teatro, una sala da biliardo, una galleria d'arte, e una cappella, pi\u00f9 un numero di d\u00e9pendance che si allungavano per oltre 100m nella attuale Kardinal-D\u00f6pfner-Stra\u00dfe. Klenze intendeva il Palais Leuchtenberg come punto di riferimento per la formazione di questo viale. Egli scelse lo stile neorinascimentale secondo il modello di Palazzo Farnese a Roma. Gi\u00e0 durante la fase di costruzione Klenze visit\u00f2 la capitale francese, per studiare le \"fosses inodores et mobiles\" (cio\u00e8 le toilette) e integrarle nel palazzo Leuchtenberg. Queste strutture divennero uno standard per tutte le nuove costruzioni di Monaco.\nBeauharnais abit\u00f2 nel pi\u00f9 grande palazzo nobiliare dell'epoca con sua moglie Augusta, sorella di Ludovico I, e con i suoi figli. Il palazzo era attrezzato con sala da ballo, teatro, sala da biliardo e galleria d'arte. Inoltre c'era anche una cappella.\nIl 2\u00a0agosto 1829 ebbe luogo in questa cappella il matrimonio per procura tra l'imperatore Pietro I del Brasile e la principessa Amelia Augusta di Leuchtenberg.\nDopo la morte della vedova di Eug\u00e8ne de Beauharnais, Augusta von Leuchtenberg nel 1852, il palazzo fu comprato dal Principe Luitpold, il future regente di Baviera.\nFino all'inizio del 1933 il Palais Leuchtenberg fu usato per scopi di rappresentanza della casa reale bavarese, cio\u00e8 dei Wittelsbach. Durante la seconda guerra mondiale fu danneggiato seriamente tra il 1943 e il 1945 dai bombardamenti aerei. Nel 1957 la Baviera acquist\u00f2 le rovine e le fece rimuovere completamente.\nEdificio di Heid/Simm (1963\u20131967).\nDopo la demolizione completa ci fu, negli anni dal 1963 al 1967, una nuova costruzione secondo i progetti di Hans Heid e Franz Simm, con uno scheletro in cemento armato con uno strato sovrapposto di mattoni e una facciata rifatta, per il ministero delle finanze dalla Baviera. La pianta non segue esattamente i progetti originali di Leo von Klenze.\nSolo la facciata, \u00e8 stata fedelmente restaurata, e gli spazi di rappresentanza del ministero e l'ufficio del ministro si trovano nuovamente nel \"piano nobile\" al primo piano. Non molto \u00e8 stato conservato dei precedenti opulenti interni; alcuni pezzi si trovano al Castello di Nymphenburg. \nIl \"Alexanderfries\" (fregio di Alessandro), di Bertel Thorvaldsen \u00e8 situato, come copia, nel foyer della Herkulessaal della Residenza di Monaco di Baviera."}
{"id": "4615703", "revid": "114418624", "url": "https://it.wikipedia.org/wiki?curid=4615703", "title": "Ogni casa ha i suoi segreti", "text": "Ogni casa ha i suoi segreti (\"Secrets in the Walls\") \u00e8 un film per la televisione del 2010, diretto da Christopher Leitch, con Jeri Ryan e Kay Panabaker. In America \u00e8 stato trasmesso su Lifetime il 24 ottobre 2010 e in Italia su Rai 2 il 13 luglio 2013.\nTrama.\nLa madre single Rachel Easton si trasferisce in una grande e antica casa di Detroit insieme alle figlie Lizzy e Molly, rispettivamente di 16 e 12 anni; presto nell'edificio cominciano ad accadere degli strani eventi: Molly vede il fantasma di una ragazza e Lizzy viene rinchiusa in un armadio. Inizialmente scettica, Rachel conduce delle indagini, arrivando a scoprire che la casa era abitata, negli anni Cinquanta, dalla diciassettenne tedesca Greta Friedrich e da suo marito Joseph, e che Greta un giorno spar\u00ec misteriosamente nel nulla. Spinta dalla collega e sensitiva Belle, la donna cerca Greta in casa, fino a trovare un cadavere murato nello scantinato dove dorme Lizzy. I problemi, per\u00f2, non sono finiti: Greta s'impossessa del corpo di Lizzy e solo l'amore tra madre e figlia pu\u00f2 far tornare lo spirito di Lizzy nel proprio corpo. Risolta la situazione, la famiglia lascia la casa, ma il fantasma di Greta rimane nell'edificio, in attesa dell'arrivo di nuovi inquilini che possano aiutarla ad andarsene."}
{"id": "4615704", "revid": "1305772", "url": "https://it.wikipedia.org/wiki?curid=4615704", "title": "AM (Arctic Monkeys)", "text": "AM \u00e8 il quinto album del gruppo musicale britannico Arctic Monkeys, pubblicato il 9 settembre 2013 dalla Domino Records.\nIl primo singolo reso noto dell'album \u00e8 stato \"R U Mine?\" pubblicato il 27 febbraio 2012 seguito poi da \"Do I Wanna Know?\" il 19 giugno 2013. La tracklist \u00e8 stata resa nota sul loro sito ufficiale il 24 giugno 2013. L'11 agosto 2013 viene pubblicato il terzo singolo \"Why'd You Only Call Me When You're High?\", a seguito del quale vengono pubblicati \"One for the Road\", \"Arabella\" e \"Snap Out of It\".\nAlla fine del 2014 le copie vendute dell'album superano i due milioni, segnando un ritorno al grande successo della band di Sheffield. Nel Regno Unito, gli Arctic Monkeys hanno battuto un record con l'album \"AM\", diventando il primo gruppo musicale sotto un'etichetta indipendente a debuttare in vetta alla classifica degli album pi\u00f9 venduti con tutti i primi cinque album. Il singolo \"Do I Wanna Know?\" \u00e8 stato il primo della band a comparire nella \"Billboard Hot 100\".\nAccoglienza.\nL'album si trova al 77\u00ba posto della classifica di Billboard dei 100 migliori album del decennio 2010."}
{"id": "4615707", "revid": "767487", "url": "https://it.wikipedia.org/wiki?curid=4615707", "title": "Haydn Hill", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici di ."}
{"id": "4615710", "revid": "11959", "url": "https://it.wikipedia.org/wiki?curid=4615710", "title": "Mengu Temur", "text": ""}
{"id": "4615715", "revid": "73843", "url": "https://it.wikipedia.org/wiki?curid=4615715", "title": "Radio Italia Summer Hits 2013", "text": "Radio Italia Summer Hits \u00e8 una compilation di Radio Italia pubblicata il 25 giugno 2013 da Solomusicaitaliana e distribuita da Sony Music."}
{"id": "4615719", "revid": "281944", "url": "https://it.wikipedia.org/wiki?curid=4615719", "title": "Compagnia aerea major", "text": ""}
{"id": "4615721", "revid": "400694", "url": "https://it.wikipedia.org/wiki?curid=4615721", "title": "Ars Nova (casa discografica)", "text": "La Ars Nova fu una casa discografica italiana attiva dal 1973 al 1990.\nStoria.\nLa etichetta Ars Nova venne fondata dal maestro Armando Sciascia, violinista e direttore d'orchestra abruzzese, negli anni '70, come sottoetichetta della Vedette specializzata nella musica classica e in particolar modo nella musica antica.\nLe registrazioni degli interpreti italiani erano inedite oppure riprese dalle edizioni discografiche Angelicum o Arcophon, mentre per gli interpreti stranieri erano pubblicate in licenza da altre case discografiche (come la francese Harmonia Mundi, la bulgara Balkanton e l'americana Lyrichord) con una attenzione particolare agli interpreti di prestigio nel panorama musicale dell'epoca."}
{"id": "4615722", "revid": "767487", "url": "https://it.wikipedia.org/wiki?curid=4615722", "title": "Louis Huddle", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936 tuttavia non disput\u00f2 neanche una partita."}
{"id": "4615725", "revid": "729019", "url": "https://it.wikipedia.org/wiki?curid=4615725", "title": "Arcipelago dell'imperatrice Eugenia", "text": "L'arcipelago dell'imperatrice Eugenia (in russo \u0410\u0440\u0445\u0438\u043f\u0435\u043b\u0430\u0433 \u0438\u043c\u043f\u0435\u0440\u0430\u0442\u0440\u0438\u0446\u044b \u0415\u0432\u0433\u0435\u043d\u0438\u0438, \"Archipelag imperatricy Evgenii\") \u00e8 un gruppo di isole russe situate nel golfo di Pietro il Grande nel mar del Giappone. Si trovano a sud-ovest della citt\u00e0 di Vladivostok, di cui fanno parte amministrativamente; a sud-ovest delle isole si trova un altro arcipelago, quello di Rimskij-Korsakov. La popolazione totale, nel 2005, era di 6.810 persone. La pi\u00f9 grande \u00e8 l'isola Russkij che occupa i due terzi della superficie totale dell'arcipelago e raggiunge l'altezza massima di 291,2\u00a0m s.l.m.\nIsole dell'arcipelago.\nL'arcipelago \u00e8 composto da 5 isole maggiori:\nE comprende una ventina di isolette minori, tra cui:\nStoria.\nLe isole sono state scoperte da navigatori francesi e inglesi agli inizi del 1850, nello stesso anno all'arcipelago \u00e8 stato dato il nome dell'imperatrice Eugenia de Montijo moglie di Napoleone III e ultima sovrana di Francia. Le isole sono state poi mappate dai francesi nel 1855. Nel 1858, l'arcipelago \u00e8 stato esplorato dall'equipaggio russo della corvetta \"America\", capitanata da Evfimij Vasil'evi\u010d Putjatin. Nel 1859, \u00e8 stato parzialmente descritto dagli equipaggi del clipper \"Shooter\" e, ancora, della corvetta \"America\". Nello stesso anno \u00e8 stata pubblicata la prima mappa russa del golfo di Pietro il Grande, con le sue isole in parte tracciate. Nel 1862, l'arcipelago \u00e8 stato ampiamente esaminato dall'ufficiale e idrografo russo Vasilij Matveevi\u010d Babkin, che ha permesso, nel 1865, di pubblicare una mappa completa del golfo di Pietro il Grande con i completi rilievi dell'arcipelago.\nIn epoca sovietica il nome delle isole dell'arcipelago scomparve e furono chiamate semplicemente isola Russkij e, genericamente, \"isole a sud di Russkij\". Nel 1994, hanno ripreso l'antico nome ."}
{"id": "4615729", "revid": "1573940", "url": "https://it.wikipedia.org/wiki?curid=4615729", "title": "Coendou prehensilis", "text": "Il porcospino brasiliano (Coendou prehensilis ()) \u00e8 un roditore appartenente alla famiglia Erethizontidae, diffuso in America Meridionale.\nDescrizione.\nIl corpo \u00e8 coperto con spine dorsali corte e folte, di color biancastro o giallastro, che si mescolano con i peli pi\u00f9 scuri, mentre la parte inferiore \u00e8 grigiastra. Le labbra e il naso sono grassi. La coda \u00e8 prensile, con la punta che si arriccia in su per ottenere una miglior presa sui rami degli alberi. Pu\u00f2 diventare quaranta pollici di lunghezza, ma la met\u00e0 di questi \u00e8 la coda. Pesa circa nove libbre. Non c'\u00e8 nessuna spina sulla coda, che \u00e8 lunga (330-485 millimetri) e prensile. Le sue zampe riflettono il loro stile di vita arboricolo, ben adattato per aggrapparsi ai rami, con quattro dita con lunghi artigli su ciascun piede.\nBiologia.\nComportamento.\n Questo porcospino timido e notturno \u00e8 solitario o vive in coppia nei rami degli alberi. Durante il giorno riposa in una cavit\u00e0 in un albero vuoto o in un'area ben protetta dalla canopia, 6-10 metri sopra il terreno. Scende a terra raramente, ma mostra poco timore se gli capita di essere catturato. Non \u00e8 aggressivo ma si difende ferocemente se attaccato. La sua dieta consiste in foglie, frutta e piccoli ramoscelli e germogli freschi. Questa creatura pu\u00f2 facilmente essere addomesticata abbastanza per poterla tenere in cattivit\u00e0. La competizione intraspecifica consiste nel mordere e in tentativi per danneggiare gli avversari con le loro spine taglienti. Quando sono eccitati, gli istrici battono i loro piedi posteriori. I suoni usati per comunicare consistono in dei ringhi e delle grida. Quando viene preso, l'istrice rotola formando una palla. La coda prensile \u00e8 utilizzata per aggrapparsi intorno ai rami mentre sale.\nRiproduzione.\nIn generale la femmina d\u00e0 alla luce ad un singolo cucciolo in primavera. L'istrice neonato \u00e8 coperto di peli rossi e di piccole spine dorsali, che si induriscono poco tempo dopo la nascita.\nDistribuzione e habitat.\n\u00c8 presente in Brasile, Argentina, Venezuela, Guiana, Bolivia e Trinidad, con una testimonianza anche dall'Ecuador.\nAbita in foreste tropicali fino a 1.500\u00a0m di altitudine."}
{"id": "4615732", "revid": "110157", "url": "https://it.wikipedia.org/wiki?curid=4615732", "title": "Giorno di silenzio a Tangeri", "text": "Giorno di silenzio a Tangeri \u00e8 un racconto di Tahar Ben Jelloun pubblicato nel 1989.\nL'opera si configura come una lunga rievocazione e riflessione sul passato, sul presente e sul senso dell'esistenza umana, sul ruolo che le relazioni e gli affetti giocano nel rendere l'esistenza significativa. A dover fare i conti con questa auto-analisi \u00e8 un vecchio, malato e costretto a letto, in una giornata piovosa e ventosa nella citt\u00e0 di confine di Tangeri."}
{"id": "4615733", "revid": "147489", "url": "https://it.wikipedia.org/wiki?curid=4615733", "title": "James Starlin", "text": ""}
{"id": "4615736", "revid": "149485", "url": "https://it.wikipedia.org/wiki?curid=4615736", "title": "Lotta greco-romana ai Giochi della VII Olimpiade - Pesi medio-massimi", "text": "La competizione della categoria pesi medio\u2014massimi (fino a 82,5\u00a0kg) di lotta greco-romana dei Giochi della VII Olimpiade si tenne dal 16 al 20 agosto 1920 ad Anversa.\nClassifica finale.\nTorneo a eliminazione. I perdenti con il vincitore disputarono un torneo ad eliminazione per il 2\u00ba posto. I perdenti con il vincitore del 2\u00ba posto disputarono un torneo ad eliminazione per il 3\u00ba posto."}
{"id": "4615741", "revid": "729019", "url": "https://it.wikipedia.org/wiki?curid=4615741", "title": "Beat Kaufmann", "text": "\u00c8 stato il quattordicesimo presidente dell'Hockey Club Lugano dal 2001 al 2006.\nStatistiche.\n\"Statistiche aggiornate a luglio 2013.\""}
{"id": "4615742", "revid": "88740", "url": "https://it.wikipedia.org/wiki?curid=4615742", "title": "Trattato fondamentale", "text": "Il Trattato fondamentale o Trattato di Base (nome completo \"Trattato concernente la base delle relazioni tra la Repubblica Federale di Germania e la Repubblica Democratica Tedesca\", in tedesco \"Vertrag \u00fcber die Grundlagen der Beziehungen zwischen der Bundesrepublik Deutschland und der Deutschen Demokratischen Republik\", abbreviato con \"Grundlagenvertrag\") venne siglato a Berlino Est il 21 dicembre 1972 dai sottosegretari di Stato della Repubblica Federale di Germania (Egon Bahr) e della Repubblica Democratica Tedesca (Michael Kohl) e sanc\u00ec per la prima volta il riconoscimento reciproco delle due nazioni tedesche come stati sovrani.\nContesto storico.\nAl termine della seconda guerra mondiale la Germania sconfitta fu occupata dalle potenze vincitrici del conflitto bellico in base a quanto definito alla conferenza di Potsdam. Nei primi anni del secondo dopoguerra, a causa dell'incapacit\u00e0 delle quattro potenze (Stati Uniti d'America, Gran Bretagna, Francia e Unione Sovietica) di trovare un accordo sulla questione tedesca, le zone di occupazione della Germania ben presto si evolsero in due stati distinti: la Repubblica Democratica Tedesca, sotto la sfera di influenza dell'Unione Sovietica, e la Repubblica Federale di Germania, parte del blocco occidentale.\nNel contesto della divisione in blocchi generatasi con la guerra fredda le due nazioni tedesche vennero sempre pi\u00f9 ad allontanarsi arroccandosi nei rispettivi schieramenti concorrenti. Da parte orientale Chru\u0161\u010d\u0451v si oppose spesso alla creazione di una nazione tedesca unificata e neutrale, talvolta proposta da parte sovietica come nel caso di Berija nel maggio del 1953. Allo stesso modo da parte occidentale la dottrina Hallstein, che influenz\u00f2 e diresse la politica estera della Germania Ovest per quasi venti anni soprattutto durante i governi Adenauer, argin\u00f2 qualsiasi forma di dialogo fra le due nazioni e ostacol\u00f2 i rapporti tra la RDT e altri Paesi.\nDistensione e \"Ostpolitik\".\nAlla fine degli anni sessanta si videro i primi spiragli di distensione e apertura tra le due nazioni. Sebbene lo scopo primo di Adenauer fosse quello di unificare la nazione tedesca, egli aveva perseguito, senza successo, una politica di forza finalizzata ad isolare la Germania Est con lo scopo ultimo di costringere l'URSS ad abbandonare il controllo sulla RDT.\nCon il cancellierato di Willy Brandt del 1969 la strategia politica della RFT sub\u00ec un'inversione di rotta. Brandt promosse incontri con gli stati satellite dell'Unione Sovietica nell'Europa orientale per favorire accordi economici e diplomatici. Dal canto suo anche l'URSS mostr\u00f2 segni di avvicinamento; ne sono testimonianza gli accordi ratificati con la Germania Ovest in quel periodo: il Trattato di Mosca del 12 agosto 1970 e il Trattato di Varsavia del 7 dicembre 1970 sancirono la Linea Oder-Nei\u00dfe come il confine orientale della Germania, mentre l'Accordo delle quattro potenze del 3 settembre 1971 e l'Accordo sui transiti del 17 dicembre 1971 permettevano rispettivamente maggior libert\u00e0 agli abitanti di Berlino e la possibilit\u00e0 di ingresso nella RFT, in particolari circostanze, da parte dei cittadini della RDT.\nL'avvicendamento al vertice del Partito Socialista Unificato di Germania (SED) tra Walter Ulbricht e il pi\u00f9 accomodante Erich Honecker fu un ulteriore segnale di distensione.\nIl trattato.\nI lavori di negoziazione e stesura del trattato iniziarono dopo l'entrata in vigore dell'Accordo delle quattro potenze ad opera dei sottosegretari di Stato delle due controparti, Egon Bahr per la RFT e Michael Kohl per la RDT.\nIl documento venne firmato a Berlino Est il 21 dicembre 1972, ratificato l'11 maggio e il 13 giugno 1973 rispettivamente dalla RFT e dalla RDT; entr\u00f2 infine in vigore il 21 giugno 1973. Questo si componeva di 10 articoli:\nCritiche al trattato.\nL'accordo si rivel\u00f2 presto politicamente e giuridicamente alquanto discutibile.\nNella Repubblica Federale, gi\u00e0 prima della ratifica, la coalizione politica formata dai partiti CDU e CSU contest\u00f2 la mancanza di riferimenti dettagliati alla questione di Berlino e ai diritti e responsabilit\u00e0 delle quattro potenze che avevano occupato la Germania. Il 22 maggio 1973, tre giorni prima del dibattito sulla ratifica del trattato nel Bundesrat, il governo bavarese, supportato dal proprio organo politico (il CSU), chiese ed ottenne di sottoporre il documento ad un controllo da parte della Corte Costituzionale Federale. Il 31 luglio 1973 la Corte Costituzionale sentenzi\u00f2 che il trattato era compatibile con la Legge fondamentale. Le argomentazioni del partito conservatore di opposizione CDU risiedevano nell'opinione che il governo federale stesse svendendo delle posizioni federaliste a favore del \"nemico\" comunista.\nIl documento fu comunque approvato dal Parlamento Federale l'11 maggio 1973 con 268 voti a favore e 217 contrari.\nConseguenze.\nIl 2 maggio 1974 sono state aperte le rappresentanze permanenti di RFT e RDT. Il rappresentante permanente della Repubblica Federale nella RDT fu G\u00fcnter Gaus, Michael Kohl fu accreditato come rappresentante della Repubblica Democratica nella RFT.\nLa firma del trattato spian\u00f2 la strada al riconoscimento giuridico della Germania da parte della comunit\u00e0 internazionale, fino a quel momento intralciato dal veto della RFT. Rapporti e sedi diplomatici vennero aperti con la RDT da:\nLe due nazioni tedesche vennero ammesse nel circolo delle Nazioni Unite il 18 settembre 1973, come sancito dalla risoluzione n. 335 del Consiglio di sicurezza delle Nazioni Unite.\nAltri accordi seguirono il Trattato fondamentale:\nIl Trattato fondamentale e, in generale, l'intera \"Ostpolitik\" rappresentarono il primo riavvicinamento delle due nazioni tedesche dopo la fine della seconda guerra mondiale: i risultati ottenuti furono importanti in questo senso e furono espressione di un sentimento di unit\u00e0 nazionale che travalicava i sentimenti della popolazione tedesca e raggiungeva le autorit\u00e0 politiche, sebbene per mezzo di strategie differenti; d'altro canto in molti pensavano che il trattato costituisse la base di una divisione perenne. Tuttavia il clima e le nuove tendenze della politica del pianeta erano in controtendenza: il riacutizzarsi del confronto est-ovest e la fine della distensione influenzarono le vicende nelle due Germanie e posero fine alle politiche di riavvicinamento.\nNel 1974, con la fine del governo Brandt II, ebbe fine l'esperienza dell\"'Ostpolitik\" e si riaccesero le tensioni tipiche della guerra fredda, che si sarebbero raffreddate solo alla fine degli anni ottanta con la caduta del muro di Berlino e la riunificazione tedesca."}
{"id": "4615746", "revid": "635893", "url": "https://it.wikipedia.org/wiki?curid=4615746", "title": "Trattato di Base", "text": ""}
{"id": "4615747", "revid": "606039", "url": "https://it.wikipedia.org/wiki?curid=4615747", "title": "Manis wagneri", "text": ""}
{"id": "4615748", "revid": "606039", "url": "https://it.wikipedia.org/wiki?curid=4615748", "title": "Pholidotus africanus", "text": ""}
{"id": "4615749", "revid": "606039", "url": "https://it.wikipedia.org/wiki?curid=4615749", "title": "Smutsia gigantea", "text": ""}
{"id": "4615751", "revid": "767487", "url": "https://it.wikipedia.org/wiki?curid=4615751", "title": "Bertie Fulton", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936."}
{"id": "4615752", "revid": "123801289", "url": "https://it.wikipedia.org/wiki?curid=4615752", "title": "Hanna Rovina", "text": "Biografia.\nNata in Bielorussia, nell'Impero russo, Hanna Rovina studi\u00f2 inizialmente per diventare insegnante d'asilo in un corso per insegnanti di lingua ebraica in Polonia.\nInizi\u00f2 la carriera nella recitazione al \"Teatro Ebraio\" di Nahum Tzemach. Nel 1917 si un\u00ec alla troupe del Teatro Habimah durante gli anni d'esordio di quest'ultimo, dove partecip\u00f2 alla sua prima produzione, uno spettacolo di Evgenij Vachtangov. Divenne successivamente famosa per aver interpretato il ruolo di Leah'le, una giovane sposa che viene posseduta da un demone in \"The Dybbuk\" di Sem\u00ebn An-skij.\nRovina e gli altri attori della troupe dell'Habimah emigrarono in Palestina nel 1928. L\u00ec l'attrice divent\u00f2 presto un simbolo del teatro ebraico emergente, specialmente dell'Habimah, che divenne il pi\u00f9 importante del nuovo movimento del teatro nazionale. Per molti anni l'icona rappresentativa del Teatro Habimah sarebbe stata una ragazza in camicia da notte con due lunghe trecce: Rovina nel suo ruolo di Leah'le.\nRovina ha interpretato ogni suo ruolo esaltando le espressioni drammatiche e immergendosi totalmente nel personaggio, come volevano le regole principali della scuola di recitazione Stanislavskij. Fuori dai riflettori della carriera teatrale, Rovina \u00e8 stata un'anticonformista, avendo anche un figlio fuori dal vincolo matrimoniale con il poeta ebreo Alexander Penn, una pratica molto inusuale per l'epoca e la cultura in cui si trovava. Il suo stile di vita le procur\u00f2 molti ammiratori, anche fra persone che non frequentavano l'ambiente del teatro. Tra questi lo scrittore Nissim Aloni, che scrisse un'opera specialmente per lei, \"Aunt Liza\". Ovviamente, l'attrice ha interpretato la protagonista dell'opera.\nRovina aveva un atteggiamento molto rigido verso il teatro, in particolar modo aveva alti standard di comportamento verso il pubblico stesso. Spesso si trov\u00f2 a finire uno spettacolo a met\u00e0 quando credeva che il pubblico non si stava comportando in modo adeguato. In un esempio famoso, una volta ferm\u00f2 l'opera \"Hannah Senesh\" esattamente nel mezzo di una scena in movimento, nella quale la protagonista si trovava a visitare sua figlia in prigione prima dell'esecuzione. Rivolgendosi a un gruppo di bambini in et\u00e0 scolastica nel pubblico, grid\u00f2 loro di smettere di masticare rumorosamente semi di girasole.\nRovina ha ricevuto il \"Premio Israele\" per il teatro nel 1956. L'attrice rimase professionalmente attiva fino alla sua morte, avvenuta nel 1980.\nNel 2005 \u00e8 stata votata al 162\u00ba posto tra i pi\u00f9 grandi israeliani di tutti i tempi, in un sondaggio creato dal sito web israeliano \"Ynet\" per determinare quali fossero i 200 pi\u00f9 grandi israeliani secondo il pubblico."}
{"id": "4615754", "revid": "832642", "url": "https://it.wikipedia.org/wiki?curid=4615754", "title": "Antonije Pu\u0161i\u0107", "text": ""}
{"id": "4615755", "revid": "832642", "url": "https://it.wikipedia.org/wiki?curid=4615755", "title": "Antonije Pusic", "text": ""}
{"id": "4615756", "revid": "287204", "url": "https://it.wikipedia.org/wiki?curid=4615756", "title": "Mercedes Garberi", "text": "Ha diretto le Civiche Raccolte d\u2019Arte di Milano dal 1972 al 1992.\nFormazione.\nMercedes Garberi, dopo aver completato gli studi classici, consegu\u00ec una laurea in Lettere con specializzazione in Critica d'Arte presso l'Universit\u00e0 degli Studi di Milano (a. a. 1950-1951), discutendo con Paolo D'Ancona (Pisa 1878-Milano 1964) una tesi intitolata \"Il metodo critico di Bernhard Berenson\".\nIntorno al 1960 si dedic\u00f2 pi\u00f9 sistematicamente agli studi di settore su prestigiose riviste specializzate.\nLa Garberi coltiv\u00f2 fin dagli anni universitari un rapporto di stima e amicizia con Antonio Morassi (Goriza 1893-Milano 1976). Morassi ebbe insegn\u00f2 alla giovane studiosa la tecnica dell'expertise e, come lui stesso ricorda, tra i molti studenti universitari di Milano e di Pavia, Mercedes Garberi fu la pi\u00f9 appassionata dell'arte del Tiepolo. Insieme realizzarono il primo catalogo generale dell'artista veneziano.\nUn altro aspetto importante che la Garberi eredit\u00f2 da Morassi fu la sensibilit\u00e0 per la tutela nel patrimonio culturale come bene pubblico. Va ricordato che Antonio Morassi fu una figura cruciale per le istituzioni nel nord Italia, oltre ad insegnare nelle Universit\u00e0 di Milano e Pavia, ebbe l'incarico di sovrintendente per le Province di Trieste, Trento, Milano (citt\u00e0 in cui fu anche direttore della Pinacoteca di Brera) e Genova. \u00c8 la stessa dottoressa a ricordarlo nell'anno della sua scomparsa con queste parole:\n\"\u00abLa scomparsa di un amico colpisce sempre profondamente, ma quando l'amico ci \u00e8 stato anche maestro e per tanti anni gli si \u00e8 vissuto accanto con dimestichezza quasi quotidiana, la scomparsa diventa perdita dolorosa, confine e fine di un capitolo che ha segnato nella nostra vita una parte importante. [\u2026] Il profilo di Antonio Morassi non sarebbe completo [\u2026] se nella sua fisionomia di studioso non si associasse quella di \u2018combattente\u2019 nel campo dell'Amministrazione statale delle Belle Arti [\u2026] dove profuse una carica inesauribile nell'attivit\u00e0 di ricerca, restauro, interventi tempestivi di salvataggio del nostro patrimonio artistico e nella promozione di mostre memorabili.\u00bb\"\nAttivit\u00e0 di conservatrice.\nNel 1965 Mercedes Garberi vinse il concorso per divenire conservatore delle Civiche Raccolte d\u2019Arte di Milano e fin dall'inizio la sua attivit\u00e0 di ricerca sul patrimonio pubblico fu pronta e meticolosa. Il primo studio su alcuni dipinti del Cinquecento e Settecento conservati nei depositi del Castello Sforzesco port\u00f2 alla luce un tesoro fino ad allora inedito, cos\u00ec come gli altri studi sull'arte del Settecento .\nIn questi anni il lavoro sulle collezioni milanesi gener\u00f2 anche quattro importanti mostre rispettivamente su dei disegni veneziani del Settecento, su Andrea Appiani e due sui restauri di alcuni dipinti della Pinacoteca di Brera.\nDirezione delle Civiche Raccolte d'Arte.\nNel 1972 Mercedes Garberi assunse la direzione delle Civiche Raccolte d\u2019Arte e, in un ventennio esatto della sua attivit\u00e0 di conservazione, valorizzazione e promozione del patrimonio e delle strutture, ne cambi\u00f2 radicalmente l'aspetto e il funzionamento. Non bisogna dimenticare che in quegli anni le Civiche Raccolte erano un nucleo unico che spaziava dall'arte medievale all'arte contemporanea.\nFondamentale per la definizione di un nuovo approccio metodologico fu la collaborazione con lo \"Studio Albini-Helg-Piva\". Uno degli aspetti che maggiormente la Garberi tenne ad approfondire fu quello della comunanza d'intenti tra museologo (direttore di un museo, studioso di storia dell'arte) e museografo (architetto esperto in allestimenti per l'arte).\nOrganizzazione, ristrutturazione, potenziamento e sviluppo dei vari settori museali.\nCastello Sforzesco.\nIl nuovo \"Gabinetto dei Disegni\" (1972) permise uno scrupoloso lavoro di inventariazione e catalogazione di gran parte dei disegni conservati nei depositi e fino ad allora mai studiati.\nLa finalit\u00e0 era quella di divulgare tra pubblico e studiosi un patrimonio grafico quanto mai vasto e interessante.\nSuccessivamente, nel 1978, venne proposto un ampliamento degli spazi destinati a conservare ed esporre altri materiali di grafica, che come \u00e8 noto necessitano di misure conservative particolarissime dato il facile deterioramento del materiale cartaceo; il progetto, sempre dello Studio Albini-Helg-Piva, venne autorizzato dalla Soprintendenza e ricevette una proposta di finanziamenti da parte della Regione Lombardia, ma non venne realizzato per ostacoli di natura burocratica.\nLa Pinacoteca del Castello venne riorganizzata con un allestimento dello Studio Albini-Helg-Piva nel 1980 per mettere in maggiore evidenza la conformazione delle collezioni basata sull'arte lombarda e la ritrattistica.\nNel 1988 venne aperto un nuovo spazio museale intitolato \"La memoria della citt\u00e0\" situato nei sotterranei viscontei e atto ad ospitare oltre un centinaio di reperti lapidei.\nVilla Reale Belgiojoso Bonaparte.\nQuesto edificio in stile Neoclassico disegnato dall'architetto Leopoldo Pollack venne adibito a Galleria d\u2019Arte Moderna gi\u00e0 nel 1921 per ospitare le \"Collezioni dell'Ottocento\" formatesi con l'iniziale lascito \"Marchesi-Fogliani\" e incrementate nel corso degli anni. Nel 1956 venne incrementato con la \"Collezione Grassi\" con un allestimento dell'architetto Ignazio Gardella nel secondo piano.\nDurante gi anni della direzione di Mercedes Garberi fu concesso il deposito decennale (1973-1983) del Museo Marino Marini, successivamente trasformatosi in una donazione (nuovo allestimento del 1984, Studio Albini-Helg-Piva). La Galleria d\u2019Arte Moderna fu oggetto di restauri tra il 1984 e il 1988. Nel 1985 l'ala nord-est venne adibita a spazio per l'esposizione permanente della \"Collezione Vismara\" (donazione 1975) e nel 1988 venne data una nuova sistemazione anche alla Collezione Grassi.\nPadiglione d\u2019Arte Contemporanea.\nL'edificio, realizzato tra il 1949 e il 1954 dall'architetto Ignazio Gardella \u00e8 situato nelle ex scuderie della Villa Reale e ospitava originariamente le collezioni d'arte contemporanea. Tuttavia questa sede mancava di un'identit\u00e0 forte e non era sufficientemente ampia per ospitare le collezioni di arte contemporanea in continuo accrescimento. Fu la stessa Garberi a chiudere il Padiglione nel 1973 per permettere le ristrutturazioni e gli adeguamenti alle normative per la conservazione (aerazione, luce, sicurezza). Dalla sua riapertura nel 1979, nel corso di poco pi\u00f9 di dieci anni vennero ospitate nella nuova sede espositiva circa 200 attivit\u00e0 tra mostre temporanee, concerti, letture, conferenze, proiezioni di film.\nPalazzo Reale.\nIl progetto partito nel 1978 si ispirava a quello del Centre Pompidou di Parigi e prevedeva la realizzazione di un museo permanente, una sede espositiva, un centro ricerche, una foresteria per studiosi, una biblioteca, un archivio e una serie di altre strutture accessorie al museo. L'iniziativa divenne terreno di scontri tra il potere politico e Mercedes Garberi al punto che la sezione dedicata alla collezione permanente, che doveva originariamente essere collocata negli ampi saloni del piano nobile trov\u00f2 posto al ben pi\u00f9 modesto secondo piano.\nCiononostante grazie a un vero e proprio atto di forza di Mercedes Garberi nei contronti dell'amministrazione e a un raffinato allestimento dell'architetto Antonio Piva, nel 1984, con un budget ridotto, fu possibile aprire al pubblico il primo museo di Milano dedicato all'arte pi\u00f9 recente: il CiMAC (Civico Museo d'Arte Contemporanea). Il museo non ebbe vita facile tanto che pochissimi cittadini milanesi ne hanno ricordo e fu chiuso qualche anno dopo che la Garberi and\u00f2 in pensione nel 1998.\nIl \"CiMAC\" conservava la maggior parte delle opere che oggi sono esposte al Museo del Novecento, veri e propri capolavori di Umberto Boccioni, Giacomo Balla, Carlo Carr\u00e0, Mario Sironi, Giorgio De Chirico, Giorgio Morandi, Lucio Fontana, Fausto Melotti, Carla Accardi, Piero Dorazio, Tancredi, Giuseppe Capogrossi, Piero Manzoni, Dadamaino, Enrico Castellani, Gastone Novelli, Achille Perilli, Rodolfo Aric\u00f2, Claudio Olivieri, Marco Gastini, Mario Merz, Michelangelo Pistoletto, Paolo Icaro e tanti altri.\nCollezionismo pubblico.\nUn altro aspetto fortemente innovativo che promosse Mercedes Garberi fu quello delle acquisizioni. Infatti \u00e8 tramite questa attivit\u00e0 che i musei si completano e si arricchiscono di nuovi materiali, rimanendo testimoni vivi del tempo e nel tempo. Queste possono avvenire tramite vere e proprie acquisizioni di opere oppure tramite donazioni. Per quanto riguarda le prime le opere pi\u00f9 significative entrate a far parte delle Civiche Raccolte d'Arte durante la direzione Garberi furono il \"Polittico di Bosto\" di Francesco de Tatti (1517ca), l\u2019\"Apoteosi di San Sebasiano\" e le \"Tentazioni di Sant'Antonio\" di Sebastiano Ricci (1695ca), il \"Cristo in piet\u00e0\" di Bramantino, il \"Monumento funebre a Gaston de Foix\" del Bambaja, disegni di Gaetano Previati, Amedeo Modigliani, Gastone Novelli, e veri e propri capolavori di Osvaldo Licini, Enrico Prampolini, Tancredi, Piero Dorazio, Gastone Novelli, Giuseppe Capogrossi, Achille Perilli, Alberto Burri, Giulio Turcato, Pietro Cascella, Arnaldo Pomodoro, Mario Schifano, Vincenzo Agnetti, Giulio Paolini, Alighiero Boetti, Mario Nigro, Dadamaino, Enrico Castellani, Gianni Colombo, Rodolfo Aric\u00f2, Claudio Olivieri, Giorgio Griffa, Marco Gastini, Valentino Vago, Claudio Verna, Salvatore Scarpitta, Angelo Savelli, Giuseppe Spagnulo, Nanni Valentini, Pietro Coletta, Paolo Icaro, Claudio Parmiggiani, Emilio Tadini, Valerio Adami, Concetto Pozzati, Mario Merz, Jannis Kounellis, Mimmo Rotella, Lucio Del Pezzo, Gianfranco Pardi, Giuseppe Uncini, Gilberto Zorio, Mimmo Paladino, Franco Angeli, Piero Gilardi, Emilio Isgr\u00f2, Michelangelo Pistoletto, Massimo Nannucci, Antonio Trotta, Carlo Maria Mariani, Salvo, Luigi Ontani, Enzo Cucchi, Gino De Dominicis.\nPer quanto riguarda le donazioni invece le pi\u00f9 importanti furono quelle dei coniugi Antonio Boschi e Marieda Di Stefano (opere di Ardengo Soffici, Gherardo Dottori, Achille Funi, Pietro Marussig, Felice Casorati, Arturo Tosi, Mario Sironi, Filippo de Pisis, Renato Birolli, Renato Guttuso, Ennio Morlotti, Mario Mafai, Giorgio De Chirico, Alberto Savinio, Massimo Campigli, Atanasio Soldati, Francesco De Rocchi, Umberto Lilloni, Arturo Martini, Aligi Sassu, Giorgio Morandi, Lucio Fontana, Roberto Crippa, Alfredo Chigine, Piero Manzoni), di Marino Marini, di Fausto Melotti, di \"Giuseppe Vismara\" (opere di Jean-\u00c9douard Vuillard, Raoul Dufy, Pierre-Auguste Renoir, Henri Matisse, Georges Rouault, Pablo Picasso, Gino Rossi, Virgilio Guidi, Massimo Campigli, Giorgio Morandi, Filippo de Pisis, Mario Sironi, Arturo Martini), di Augusto Ciranna (illustrazioni di Pablo Picasso per l\u2019\"Histoire naturelle\" di Buffon).\nRiconoscimenti.\nNel 2017 il Comune di Milano ha deciso che il suo nome venga iscritto nel Pantheon di Milano, all'interno del Cimitero Monumentale."}
{"id": "4615758", "revid": "125683746", "url": "https://it.wikipedia.org/wiki?curid=4615758", "title": "Radio Italia Live - Il concerto", "text": "Radio Italia Live - Il concerto \u00e8 un concerto organizzato dall'emittente radiofonica italiana Radio Italia, che si svolge ogni anno a Milano, in Piazza del Duomo mentre dal 2017 si aggiunge anche Palermo. La serata viene sempre presentata da due noti personaggi della televisione italiana e vede protagonisti alcuni dei pi\u00f9 grandi artisti della musica italiana, ognuno dei quali si esibisce con tre canzoni, accompagnati nel corso delle varie edizioni dalla Sanremo Festival Orchestra e dall'Orchestra Filarmonica Italiana. La direzione musicale dell'evento \u00e8 stata affidata al Maestro Bruno Santori in tutte le sue edizioni.\nIl concerto viene sempre trasmesso in diretta su Radio Italia, Video Italia e Radio Italia TV e in differita su Italia 1 fino al 2016, per poi passare sulle reti televisive di Discovery, ovvero Nove e Real Time. \nLa prima edizione del concerto, svoltasi nel 2012, \u00e8 stata organizzata per festeggiare i 30 anni di Radio Italia.\nPer la prima volta dal suo debutto, il concerto ha avuto una tappa a Malta il 4 ottobre 2019. E per la prima volta, nel 2020, nel 2021 e nel 2022 il concerto non si \u00e8 potuto svolgere a causa del COVID-19.\nEdizioni.\nPrima Edizione (2012).\nLa prima edizione del programma, con la conduzione di Bel\u00e9n Rodr\u00edguez ed Enrico Ruggeri, ha avuto luogo il 14 Maggio 2012 ed \u00e8 stata trasmessa i successivi 25 Luglio e 01\u00baAgosto.\nSeconda edizione (2013).\nLa seconda edizione del programma, con la conduzione di Luca Bizzarri e Paolo Kessisoglu, ha avuto luogo l'11 Maggio 2013 ed \u00e8 stata trasmessa i successivi 11 e 13 Giugno.\nTerza Edizione (2014).\nLa terza edizione del programma, la quale vede per la seconda volta Luca Bizzarri e Paolo Kessisoglu alla conduzione, affiancati da J-Ax, ha avuto luogo il 01\u00ba Giugno 2014 e verr\u00e0 trasmessa il successivo 08 Giugno.\nL'evento ha riscosso un grandissimo successo, superando tutte le aspettative previste. Il pubblico presente in Piazza Duomo, proveniente da tutta Italia, \u00e8 arrivato a contare pi\u00f9 di 100.000 persone, tanto che parte degli spettatori si \u00e8 dovuta distribuire sino all'interno della Galleria Vittorio Emanuele e in tutte le vie limitrofe che collegano alla piazza. La visione dello spettacolo \u00e8 stata resa possibile grazie anche all'installazione di pi\u00f9 megaschermi.\nTra gli artisti invitati per questa edizione c'era anche Giorgia, che non ha potuto esibirsi a causa di una forte bronchite.\nGli artisti.\nHip Hop RadioItalia \nRadioItalia Live - Il concerto \nQuarta Edizione (2015).\nLa quarta edizione dell'evento \u00e8 stata condotta per la terza volta da Luca Bizzarri e Paolo Kessisoglu e ha avuto luogo il 28 Maggio 2015, per poi essere trasmessa in differita su Italia 1 il successivo 11 Giugno.\nLa grande novit\u00e0 \u00e8 data da \"Radio Italia 3.0\", grazie alla quale avranno la possibilit\u00e0 di esibirsi tre giovani emergenti, ovvero Giovanni Caccamo, fresco vincitore nella Categoria Giovani al Festival di Sanremo 2015, Lorenzo Fragola, vincitore di X-Factor 8 e Nesli. Inoltre, per la prima volta nella storia dell'evento, \u00e8 ospite anche la musica internazionale di Bob Sinclar, che inaugurer\u00e0 \"Radio Italia World\".. \nAl termine del concerto, a partire dalla mezzanotte, Mario Volanti ha presentato \"La classifica italiana - Speciale RadioItaliaLive - Il concerto\".\nGli artisti.\nRadio Italia 3.0\nRadioItaliaLive - Il concerto\nRadio Italia World\nQuinta Edizione (2016).\nLa quinta edizione dell'evento \u00e8 stata condotta per la quarta volta da Luca Bizzarri e Paolo Kessisoglu e per la prima volta ha avuto luogo nel corso di due serate, l'08 e il 09 Giugno 2016. L'evento \u00e8 stato poi trasmesso in differita su Italia 1 il 20 e 21 Giugno.\n\u00c8 stata riconfermata \"Radio Italia 3.0\", lo spazio grazie al quale avranno la possibilit\u00e0 di esibirsi giovani cantanti emergenti, questa volta Alessio Bernabei e Benji &amp; Fede.\nMercoled\u00ec 08 Giugno 2016 (Milano).\nGli artisti (in ordine di uscita).\nRadio Italia 3.0\nRadioItaliaLive - Il concerto\nGioved\u00ec 09 Giugno 2016 (Milano).\nGli artisti (in ordine di uscita).\nRadio Italia 3.0\nRadioItaliaLive - Il concerto\nSesta Edizione (2017).\nLa sesta edizione dell'evento \u00e8 stata condotta per la quinta volta consecutiva da Luca Bizzarri e Paolo Kessisoglu. Novit\u00e0 assoluta dell'evento \u00e8 il trasferimento di una delle due serate - la seconda - al Foro Italico di Palermo, il 30 Giugno 2017. Entrambi i concerti vengono trasmessi per la prima volta in diretta sulle emittenti Nove e Real Time del gruppo Discovery Italia.\nPer il terzo anno consecutivo \u00e8 stata riconfermata \"Radio Italia 3.0\", lo spazio grazie al quale hanno avuto la possibilit\u00e0 di esibirsi giovani cantanti emergenti. Per quest'anno \u00e8 stato il turno di Lele ed Elodie a Milano, e di Marianne Mirage a Palermo. \nDomenica 18 Giugno 2017 (Milano).\nGli artisti (in ordine di uscita).\nRadio Italia 3.0\nRadioItaliaLive - Il concerto\nRadio Italia World\nVenerd\u00ec 30 Giugno 2017 (Palermo).\nGli artisti (in ordine di uscita).\nRadioItaliaLive - Il concerto\nRadio Italia World\nRadioItaliaLive - Il concerto\nRadio Italia 3.0\nRadioItaliaLive - Il concerto\nSettima Edizione (2018).\nLa settima edizione dell'evento verr\u00e0 condotta per la sesta volta consecutiva da Luca Bizzarri e Paolo Kessisoglu. Anche per questa edizione, l'evento oltre ad essere trasmesso in diretta sulle frequenze di Radio Italia, viene mandato in onda in chiaro sui canali del Gruppo Discovery Italia, ossia Nove e Real Time.\nIl 17 Maggio 2018, si \u00e8 tenuta la conferenza stampa dell'evento, dove sono stati svelati i nomi dei cantanti che prenderanno parte alla manifestazione. \nSabato 16 Giugno 2018 (Milano).\nRadioItaliaLive - Il concerto\nRadio Italia World\nRadio Italia Rap\nFenomeni\nOttava Edizione (2019).\nL'ottava edizione dell'evento \u00e8 stata condotta per la settima volta consecutiva da Luca Bizzarri e Paolo Kessisoglu mentre a la serata Maltese \u00e8 stata condotta in italiano ed in inglese da Marco Maccarini e Manola Moslehi. L'evento \u00e8 stato trasmesso in diretta su Radio Italia, Radio Italia TV, Real Time, Nove e su Dplay.\nSi \u00e8 articolato in tre serate: il 27 Maggio in piazza Duomo a Milano, il 29 Giugno al Foro Italico di Palermo e per la prima volta il 04 Ottobre a Malta, presso il Fosos Floriana. \nLuned\u00ec 27 Maggio 2019 (Milano).\nRadioItaliaLive - Il concerto\nRadio Italia World\nSabato 29 Giugno 2019 (Palermo).\nRadioItaliaLive - Il concerto\nRadio Italia World\nVenerd\u00ec 04 Ottobre 2019 (Malta).\nRadioItaliaLive - Il concerto\nRadioItaliaLive - Mediterranean Stars\nNona Edizione (2023).\nLa nona edizione dell'evento verr\u00e0 trasmessa in diretta su Radio Italia, Radio Italia TV, Real Time, Nove e su Dplay.\nInizialmente si sarebbe dovuta articolare in due serate: il 07 Giugno in piazza Duomo a Milano e il 28 Giugno al Foro Italico di Palermo. Il 20 Aprile \u00e8 stato ufficializzato che la tappa di Milano \u00e8 stata rimandata a data da destinarsi a causa dell'emergenza da Covid-19. La stessa notizia \u00e8 stata diffusa il 29 Aprile in merito alla tappa di Palermo, anche in questo caso rimandata a data da destinarsi."}
{"id": "4615760", "revid": "599013", "url": "https://it.wikipedia.org/wiki?curid=4615760", "title": "Jan Tauer", "text": "Carriera.\nDopo aver mosso i primi passi in squadre minori come FC Tannenhof e TSV Eller 04, Tauer \u00e8 entrato nel settore giovanile della principale squadra della sua citt\u00e0, il Fortuna D\u00fcsseldorf. Incluso in prima squadra nel 2001, rimase per due ulteriori stagioni prima del suo passaggio al Uerdingen nel 2003 dove gioc\u00f2 per una stagione in Regionalliga Nord. Dal 2004 al 2007 ha militato nell'Eintracht Braunschweig, con cui ha conquistato la promozione in 2. Bundesliga al termine del suo primo anno di permanenza in rosa.\nNel 2007 \u00e8 approdato in Svezia, al Djurg\u00e5rden, rimanendovi fino al termine del suo contratto con scadenza 31 dicembre 2009, non rinnovato nonostante egli fosse molto popolare tra il pubblico. Nella sua ultima partita in maglia Djurg\u00e5rden, Tauer ha segnato un gol fondamentale per evitare la retrocessione: la formazione stoccolmese aveva perso lo spareggio-salvezza di andata per 2-0 contro l'Assyriska, ma al ritorno \u00e8 riuscita a vincere 3-0 dopo i tempi supplementari, con la marcatura iniziale ad opera del difensore tedesco.\nRimasto svincolato, Tauer \u00e8 rientrato in patria per giocare dal gennaio 2012 nell'Osnabr\u00fcck, terza serie nazionale, formazione che nel giro di due stagioni ha fatto registrare una promozione e una retrocessione.\nIl tedesco ha poi iniziato la stagione 2012-2013 all'Iraklis Psachna, nella seconda serie greca, prima di tornare in Svezia all'IK Brage nell'inverno 2013, giocando anche in questo caso nella seconda serie locale. Nell'agosto 2013 ha accettato l'offerta della squadra dilettantistica svedese FC Andrea Doria militante in Division 4, il sesto livello del calcio locale. Division 4 \u00e8 anche il campionato della sua squadra successiva, il Viggbyholms IK."}
{"id": "4615762", "revid": "287204", "url": "https://it.wikipedia.org/wiki?curid=4615762", "title": "Mart\u00edn Vassallo Arg\u00fcello", "text": "Carriera.\nA livello ATP ha vinto un solo titolo, ad Acapulco 2007 in coppia con Potito Starace.\nNei tornei dello Slam ha raggiunto il terzo turno al Roland Garros 2006 dopo aver superato le qualificazioni.\nIn Coppa Davis ha giocato e vinto due match con la squadra argentina."}
{"id": "4615763", "revid": "767487", "url": "https://it.wikipedia.org/wiki?curid=4615763", "title": "Guy Holmes", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936."}
{"id": "4615764", "revid": "287204", "url": "https://it.wikipedia.org/wiki?curid=4615764", "title": "Martin Vassallo Arguello", "text": ""}
{"id": "4615768", "revid": "832642", "url": "https://it.wikipedia.org/wiki?curid=4615768", "title": "Lucky Philip Dube", "text": ""}
{"id": "4615776", "revid": "1745361", "url": "https://it.wikipedia.org/wiki?curid=4615776", "title": "William Peart", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936 tuttavia non disput\u00f2 neanche una partita."}
{"id": "4615778", "revid": "671029", "url": "https://it.wikipedia.org/wiki?curid=4615778", "title": "Kontinental Hockey League 2010-2011", "text": "La stagione 2010-2011 \u00e8 stata la 3\u00aa edizione della Kontinental Hockey League.\nLa stagione regolare prese il via l'8 settembre 2010 con la Opening Cup. Circa un mese pi\u00f9 tardi furono disputate due amichevoli con squadre della NHL. Il 4 ottobre lo SKA San Pietroburgo batt\u00e9 i Carolina Hurricanes 5-3, mentre il 6 ottobre a Riga i Phoenix Coyotes superarono la Dinamo Riga 3-1. Il 23 dicembre, prima della Coppa Spengler, lo SKA San Pietroburgo e lo Spartak Mosca giocarono una partita valida per la regular-season alla Vaillant Arena di Davos. Essa fu la prima gara della KHL giocata in Europa centrale. Lo SKA San Pietroburgo ospit\u00f2 il KHL All-Star Game il 5 febbraio 2011. La stagione regolare fin\u00ec il 20 febbraio 2011, mentre i playoff si conclusero il 16 aprile.\nLa Kubok Kontinenta, trofeo assegnato alla miglior squadra della stagione regolare, fu vinto dall'Avangard Omsk. A conquistare il titolo per la prima volta fu lo Salavat Julaev Ufa, capace di sconfiggere per 4-1 l'Atlant Myti\u0161\u010di.\nPre-season.\nEspansione.\nIl Lada Togliatti lasci\u00f2 la lega per problemi finanziari e si iscrisse alla VHL. Il 30 aprile 2010 invece fu ufficializzata la fusione fra l'HK MVD e la Dinamo Mosca per formare l'OHK Dinamo.\nPer la nuova stagione fu accettata la proposta di iscrizione da parte dello Jugra Chanty-Mansijsk. Il 16 luglio 2010 fu inizialmente accettato anche l'Hockey Club Lev, squadra con sede a Poprad in Slovacchia, tuttavia la federazione slovacca non si pronunci\u00f2 in tempo sull'ammissione della squadra alla lega russa, e per questo la KHL la escluse per la stagione 2010-11.\nJunior Draft.\nIl KHL Junior Draft 2010 fu il secondo draft organizzato dalla Kontinental Hockey League, e si tenne il 4 giugno 2010 presso la Myti\u0161\u010di Arena di Myti\u0161\u010di. Furono selezionato in totale 188 giocatori, e la prima scelta fu l'attaccante russo Dmitrij Ja\u0161kin, selezionato dal Sibir' Novosibirsk.\nStagione regolare.\nKubok Otkrytija.\nLa Opening Cup, nota in russo come Kubok Otkrytija, si svolse a Kazan' fra i campioni in carica dell'Ak Bars Kazan' e l'OHK Dinamo. L'OHK Dinamo prese parte alla sfida grazie alla fusione fra l'HK MVD, finalista della stagione precedente, e la Dinamo Mosca.\nClassifiche.\nWestern Conference.\nDivizion Bobrova\nDivizion Tarasova\nEastern Conference.\nDivizion Charlamova\nDivizion \u010cerny\u0161\u00ebva\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nAl termine della stagione regolare le migliori 16 squadre del campionato si qualificarono per i playoff. L'Avangard Omsk si aggiudic\u00f2 la Kubok Kontinenta avendo ottenuto il miglior record della lega con 118 punti. I campioni di ciascuna Divizion conservarono il proprio ranking per l'intera durata dei playoff, mentre le altre squadre furono ricollocate nella graduatoria dopo il primo turno.\nTabellone playoff.\nIn ciascun turno la squadra con il ranking pi\u00f9 alto si sfid\u00f2 con quella dal posizionamento pi\u00f9 basso, usufruendo anche del vantaggio del fattore campo. Nella finale della Coppa Gagarin il fattore campo fu determinato dai punti ottenuti in stagione regolare dalle due squadre. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6). I playoff iniziarono il 23 febbraio 2011.\nCoppa Gagarin.\nLa finale della Coppa Gagarin 2011 \u00e8 stata una serie al meglio delle sette gare che ha determinato il campione della Kontinental Hockey League per la stagione 2010-11. Nella finale valida per l'assegnazione della Kubok Gagarina si sono affrontate l'Atlant Moskovskaja Oblast', vincitore della Western Conference, e il Salavat Julaev Ufa, vincitore della Eastern Conference. Vincendo la serie per 4-1 il Salavat Julaev ha vinto la prima Coppa Gagarin della sua storia.\nClassifica finale.\nPremi KHL.\nIl 20 maggio 2011 la KHL tenne la cerimonia di premiazione per la stagione 2010-2011. Furono distribuiti in totale 20 diversi premi attribuiti a squadre, giocatori e dirigenti."}
{"id": "4615784", "revid": "767487", "url": "https://it.wikipedia.org/wiki?curid=4615784", "title": "Gilbert Roylance", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936 tuttavia non disput\u00f2 neanche una partita."}
{"id": "4615786", "revid": "832642", "url": "https://it.wikipedia.org/wiki?curid=4615786", "title": "Julio Alfredo Jaramillo Luarido", "text": ""}
{"id": "4615788", "revid": "60119674", "url": "https://it.wikipedia.org/wiki?curid=4615788", "title": "Pierangelo bertoli", "text": ""}
{"id": "4615791", "revid": "838137", "url": "https://it.wikipedia.org/wiki?curid=4615791", "title": "Canoa/kayak ai XVII Giochi del Mediterraneo - K1 200 metri maschile", "text": "Le gare di canoa/kayak nella categoria K1 200 metri maschile si sono tenute fra il 28 e il 29 giugno 2013 alla Seyhan Baraj G\u00f6l\u00fc di Adana.\nRisultati.\nGli 11 atleti vengono inquadrati in due batterie rispettivamente da 6 e 5 canoisti ciascuna. Si qualificano direttamente alla finale i primi tre di ciascuna batteria. I tre migliori tempi dei rimanenti cinque atleti disputano un turno di ripescaggio (chiamato semifinale) che tuttavia, a causa del ridotto numero di partecipanti, serve solo a stabilire le corsie per la finale alla quale anch'essi partecipano.\nSemifinale.\nAlla semifinale partecipano gli ultimi quattro tempi della batteria. Si qualificano alla finale i primi tre tempi, mentre l'ultimo viene definitivamente eliminato."}
{"id": "4615792", "revid": "2110845", "url": "https://it.wikipedia.org/wiki?curid=4615792", "title": "Stanley Eastham", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936 tuttavia non disput\u00f2 neanche una partita."}
{"id": "4615793", "revid": "767487", "url": "https://it.wikipedia.org/wiki?curid=4615793", "title": "Thaddeus Cahill", "text": "Nel 1897 brevett\u00f2 il telharmonium, il primo strumento musicale elettrico efficiente, che venne presentato al pubblico nel 1906. Cahill mor\u00ec in povert\u00e0."}
{"id": "4615797", "revid": "287204", "url": "https://it.wikipedia.org/wiki?curid=4615797", "title": "Isabella Villamarina", "text": "Biografia.\nFiglia di Isabella di Cardona e del catalano Bernardo Villamarino, grande ammiraglio del Regno di Napoli e conte di Capaccio, dopo la morte di lui, avvenuta nel 1512, eredit\u00f2 il feudo di Capaccio e Altavilla.\nInsieme a Ferrante Sanseverino, principe di Salerno, giovane orfano affidato da Ferdinando II alla famiglia Villamarino, fu educata dai migliori istitutori dell'epoca, fra cui l'umanista Pomponio Gaurico.\nDi bell'aspetto ed elegante, si form\u00f2 una solida cultura, sottolineata fra gli altri da Paolo Manuzio che si disse colpito della qualit\u00e0 di alcune sue composizioni in lingua latina, mentre Laura Terracina la nomin\u00f2 in vari sonetti:\n\u00abA tal Villa Marina, e a tal scoglio/ Eolo nulla val con sua procella/ Hor in quest\u2019una parte et hor in quella/ L\u2019ignuda barca mia lego e discioglio\u2026\u00bb; anche Bernardo Tasso le dedic\u00f2 alcune opere.\nNel 1516, con il consenso del re Ferdinando il Cattolico, spos\u00f2 Ferrante Sanseverino. Il matrimonio un\u00ec due potenti dinastie: la loro corte, ospitata nel palazzo Sanseverino di Napoli e nella dimora di Salerno, divenne un punto di riferimento per artisti, musicisti, letterati e filosofi del tempo. Anche Carlo V fu ospite della coppia, alloggiato nel sontuoso palazzo dell'abate Ruggi a Salerno, per volere di Ferrante. La permanenza a Salerno dell'imperatore ci \u00e8 descritta dai cronisti del tempo: il 18 novembre 1525 venne accolto con una parata imponente, fuochi artificiali, messe solenni e cene sontuose. Carlo V rimase colpito dalla magnificenza regale della corte, ma soprattutto dal fascino vivace e colto di Isabella, tanto che l'amicizia fra i due rimase inalterata negli anni a venire, come testimoniano le lettere conservate all'Archivio di Stato di Simancas. \nA quarantotto anni, a causa di un malore e un gonfiore al ventre, pens\u00f2 di essere in attesa del tanto desiderato erede, ma il tutto si rivel\u00f2 solo un problema di salute senza importanza: la coppia si trovava allora ad affrontare, fra l'altro, il problema della successione. \nDopo poco, nel 1552, la coppia dovette separarsi: Ferrante, caduto in disgrazia presso il Vicer\u00e9 Don Pedro de Toledo, accusato di eresia, di sodomia, di furto e di aver tramato contro la Spagna, fu condannato a morte: scapp\u00f2 e trov\u00f2 appoggio presso la corte di Francia, mentre Isabella, spogliata di tutti i suoi beni, si rifugi\u00f2 dapprima presso sua nipote al castello di Avellino, e poi a Castel Nuovo di Napoli. Conservate in parte presso la Biblioteca Nazionale di Napoli, sono giunte a noi lettere poetiche in cui Isabella canta il dolore per la separazione e la lontananza, in particolar modo in una fitta corrispondenza tenuta con l'arcivescovo di Salerno Girolamo Seripando.\nNel 1555 la principessa si rec\u00f2 in Spagna per volere dell'imperatore, probabilmente qui fece anche visita a una sorella monaca. Nel 1559 ottenne il permesso di tornare a Napoli ma fu colta dalla morte a Madrid, durante il viaggio di ritorno, probabilmente per un ictus.\nNel monastero di Montserrat, in Catalogna, vi \u00e8 una lapide in cui si ricorda la famiglia Villamarino: sono menzionati Bernardo, Isabella di Cardona e Isabella stessa. Nella tradizione popolare cilentana, Isabella Villamarino \u00e8 ricordata in un canto:"}
{"id": "4615799", "revid": "712828", "url": "https://it.wikipedia.org/wiki?curid=4615799", "title": "Isshin Shiba", "text": ""}
{"id": "4615802", "revid": "832642", "url": "https://it.wikipedia.org/wiki?curid=4615802", "title": "Ram\u00f3n Armando Mej\u00eda Fitoria", "text": ""}
{"id": "4615813", "revid": "287204", "url": "https://it.wikipedia.org/wiki?curid=4615813", "title": "Ramon Armando Mejia Fitoria", "text": ""}
{"id": "4615815", "revid": "1305772", "url": "https://it.wikipedia.org/wiki?curid=4615815", "title": "VTB United League 2013-2014", "text": "La VTB United League 2013-2014, \u00e8 stata la 6\u00aa edizione della VTB United League. La vittoria finale fu ad appannaggio dei russi del CSKA Mosca sui conterranei del Ni\u017enij Novgorod.\nMilo\u0161 Teodosi\u0107, del CSKA Mosca, venne nominato MVP della finale."}
{"id": "4615820", "revid": "832642", "url": "https://it.wikipedia.org/wiki?curid=4615820", "title": "Ramon Mejia", "text": ""}
{"id": "4615823", "revid": "729019", "url": "https://it.wikipedia.org/wiki?curid=4615823", "title": "Ivor Fielding", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936 tuttavia non disput\u00f2 neanche una partita."}
{"id": "4615826", "revid": "606039", "url": "https://it.wikipedia.org/wiki?curid=4615826", "title": "Palamedea cornuta", "text": ""}
{"id": "4615829", "revid": "104458", "url": "https://it.wikipedia.org/wiki?curid=4615829", "title": "Cugliazze", "text": ""}
{"id": "4615830", "revid": "287204", "url": "https://it.wikipedia.org/wiki?curid=4615830", "title": "Kuljace", "text": ""}
{"id": "4615832", "revid": "104458", "url": "https://it.wikipedia.org/wiki?curid=4615832", "title": "Lastua Superiore", "text": ""}
{"id": "4615838", "revid": "767487", "url": "https://it.wikipedia.org/wiki?curid=4615838", "title": "John Gardiner (calciatore)", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936."}
{"id": "4615844", "revid": "174925", "url": "https://it.wikipedia.org/wiki?curid=4615844", "title": "Lex Scantinia", "text": "La Lex Scantinia, nominata meno frequentemente Lex Scatinia, \u00e8 una legge del Diritto romano della quale si hanno scarsi riferimenti documentali. Con questa legge si stabiliva la punibilit\u00e0 di un \"crimine sessuale\" compiuto nei confronti di un maschio minorenne nato libero.\nLa legge fu indirizzata anche alla protezione del cittadino dall'abuso sessuale \"(stuprum)\", pur non proibendo il comportamento omosessuale in quanto tale, almeno finch\u00e9 il partner passivo fosse un cittadino in possesso di una buona reputazione sociale. L'uso principale che sembra aver avuto la \"Lex Scantinia\" \u00e8 quello di mettere in imbarazzo quegli oppositori politici il cui stile di vita era tale da poterli esporre ad essere criticati come omosessuali passivi o pederasti, alla maniera Ellenistica.Questa legge quindi, potrebbe essere stata utilizzata per perseguire cittadini maschi adulti che volontariamente avessero avuto un ruolo passivo durante un rapporto sessuale con altri uomini.\nLa Lex Scantinia potrebbe avere reso lo stupro nei confronti di un minore un crimine passibile di pena capitale, anche se su questo c'\u00e8 ancora incertezza tra gli studiosi. \u00c8 molto probabile invece che venisse applicata una multa consistente al cittadino riconosciuto colpevole del reato; infatti nel periodo repubblicano era molto raro che venissero comminate dai tribunali pene capitali ai cittadini romani.\nLa confluenza della Lex Scantinia con successive normazioni restrittive dei comportamenti sessuali ha talvolta portato gli studiosi ad affermare erroneamente che nel Diritto dell'antica Roma fossero presenti norme e punizioni rigorose contro l'omosessualit\u00e0 in generale.\nIl contesto storico.\nNella lingua latina non esistono vocaboli che consentano di tradurre direttamente le parole \"omosessuale\" o \"eterosessuale\".\nAlcuni storici tendono ad individuare una dicotomia importante all'interno di una definizione della sfera sessuale nell'Antica Roma, e precisamente quella tra ruolo \"attivo/dominante/mascolino\" e \"passivo/sottomesso/femminilizzato.\"\" \"\nIl cittadino maschio adulto veniva definito dal concetto di \"libertas\", libert\u00e0, per cui il fatto di consentire che il suo corpo fosse utilizzato a scopo di piacere da altri uomini era considerato un atteggiamento servile o di sottomissione, nonch\u00e9 una minaccia alla sua integrit\u00e0.\nIl concetto di \"virilit\u00e0 Romana \"non veniva compromesso dal fatto di aver avuto rapporti sessuali con altri maschi appartenenti a categorie sociali di rango inferiore, come \"prostituti\" o \"schiavi,\" almeno finch\u00e9 si fosse mantenuto con costoro un ruolo attivo, di penetrazione.\nLe relazioni omosessuali tra cittadini romani maschi differivano quindi dall'ideale greco di relazione omosessuale tra uomini nati liberi e appartenenti al medesimo Stato sociale, contraddistinte solitamente da una certa differenza d'et\u00e0. Il maschio adulto Romano che si compiaceva di compiere passivamente un atto di sesso anale o di eseguire un atto di sesso orale, veniva considerato a causa di questo comportamento come mancante di quella virt\u00f9 (\"virtus\"), qualit\u00e0 che contraddistingue pienamente un uomo (\"vir\").\nL'amuleto protettivo, o \"bulla\", indossato dai ragazzi nati liberi nella Roma antica, si poneva nel consesso sociale come il segno visibile che essi erano intoccabili sessualmente.La pubert\u00e0 veniva considerata un momento di transizione pericoloso verso la formazione di una completa identit\u00e0 maschile.Una volta raggiunta l'et\u00e0 adulta, il ragazzo rimuoveva dal proprio abbigliamento la \"bulla \"dedicandola ai propri \"Lares\", le divinit\u00e0 protettrici della casa, e divenendo da quel momento sessualmente attivo sotto la protezione del dio \"Liber\", la divinit\u00e0 della libert\u00e0 politica e di quella sessuale. La pederastia tra gli antichi Romani coinvolgeva usualmente un cittadino maschio adulto ed un giovane, tipicamente uno schiavo di et\u00e0 compresa tra i 12 e i 20 anni.\nLa legge.\nCome ebbe a notare John Boswell, \"...se c'era una legge contro le relazioni omosessuali, nessuno al tempo di Cicerone ne sapeva qualcosa al riguardo. \" Sebbene della \"Lex Scantinia \"venga fatta menzione in diverse altre fonti antiche,il suo apparato dispositivo ci appare poco chiaro.\nEssa difatti colpiva la pratica dello stupro (\"stuprum) \"nei confronti di un giovanetto, ma allo stesso tempo avrebbe consentito di perseguire quei cittadini maschi che avessero scelto di assumere nella relazione omosessuale un ruolo sottomesso o \"passivo\" (\"pathicus\").\nSvetonio menziona la Lex Scantinia nel contesto delle punizioni da comminare a coloro che non sono \"casti\", il che equivaleva ad indicare cittadini maschi che praticavano sessualmente un comportamento \"pathicus\", quindi passivo.\nIn un epigramma Ausonio scrive al riguardo di un \"semivir\", un \"mezzo-uomo\", il quale teme per le conseguenze derivanti dalla \"Lex Scantinia\".\n\u00c8 stato talvolta dibattuto dagli studiosi il fatto che la \"Lex Scantinia \"fosse stata concepita principalmente per contrastare e sanzionare lo stupro ai danni di un adolescente nato libero, anche se questa interpretazione molto restrittiva della normativa \u00e8 stata messa in dubbio.\nLa legge avrebbe potuto aver codificato antiche pratiche sanzionatorie contro lo \"stuprum \"che vedeva coinvolti degli uomini, come norma precorritrice della \"Lex Julia de adulteriis coercendi\", la quale sanzionava come comportamento criminale l'adulterio compiuto da una donna.\nPrudenzio, poeta e scrittore dei primordi del Cristianesimo, scrisse una feroce battuta secondo la quale se Giove fosse stato egli stesso soggetto al Diritto romano, egli avrebbe patito il carcere sia con la legge \"Julia\" che con la \"Scantinia\".\nSolo gli adolescenti nati da famiglie libere e di buona posizione sociale venivano protetti dalla legge; negli altri casi, bambini nati schiavi o venduti da famiglie di schiavi, o che fossero finiti in schiavit\u00f9 a causa di conquiste militari, venivano a soggiacere ad una condizione di prostituzione o di abuso sessuale da parte dei loro padroni.\nMaschi che si prostituivano o che intrattenevano gli ospiti all'interno di spettacoli, anche se tecnicamente venivano considerati \"liberi\", nella realt\u00e0 erano considerati degli \"infames\", persone che non possedevano alcuna dignit\u00e0 sociale, e venivano anche esclusi da tutte quelle forme di protezione che venivano riservate alla cittadinanza.\nSebbene agli schiavi maschi venisse talvolta accordata la libert\u00e0 come segno di riconoscimento di una relazione sessuale particolare e continua col proprio padrone, in taluni casi di particolare e genuina affezione, essi preferivano rimanere legalmente schiavi, dato che per la Lex Scantinia la coppia avrebbe potuto essere perseguitata legalmente nel caso in cui entrambi fossero risultati cittadini liberi.\nL'azione giudiziaria.\nLa mancanza di continuit\u00e0 con la quale la\" Lex Scantinia \"viene invocata nelle fonti letterarie ci induce a ritenere che durante l'Et\u00e0 repubblicana essa venisse utilizzata principalmente in maniera strumentale contro quegli esponenti politici che per le proprie abitudini sessuali potevano esserne il bersaglio, a differenza di coloro che durante il principato di Domiziano ne fecero le spese solo perch\u00e9 il clima sociale e politico venne ad essere caratterizzato da una generalizzata crisi dei valori.\nDue lettere scritte a Cicerone da Marco Celio Rufo ci danno indicazioni su come questa legge venisse usata come un\"'\"arma politica\"\";nell'antica Roma non era presente una figura giuridica comparabile a quella attuale del Pubblico Ministero, per cui un'accusa poteva essere messa in piedi e portata avanti da qualsiasi cittadino che avesse dimestichezza con la pratica legale. Gli abusi commessi dai tribunali erano tenuti a freno in qualche modo tramite la minaccia nei loro confronti dell'accusa di calumnia, cio\u00e8 di un'azione giudiziaria impostata strumentalmente tramite accuse false o inesistenti nei confronti di terzi. La pratica di accusare ingiustamente un avversario politico allo scopo di ritorsione o vendetta, come ci fa notare Marco Celio Rufo in questo caso, non era affatto infrequente.\nNell'anno 50 a.C., lo stesso Marco Celio Rufo si trov\u00f2 invischiato in una faida contro Appio Claudio Pulcro, console pochi anni prima nel 54 a.C. e censore proprio in quell'anno. Celio esigeva la restituzione da parte di Appio di un prestito di denaro, proprio mentre stava per avere fine una disastrosa storia d'amore con la sorella. Il periodo in cui rimase in carica come censore Appio Claudio Pulcro fu un vero \"regime del terrore\", per ci\u00f2 che riguardava gli aspetti morali. Molti \"senatori\" e membri dell'ordine equestre (\"equites\") vennero privati del loro rango durante quel periodo;\nalcune volte proprio durante l'autunno del 50 a.C. Appio, invocando la \"Lex Scantinia \"accus\u00f2 Celio, che in quell'anno rivestiva la carica di \"curule edile.\" Celio, da parte sua, fu contento di rispondere a tono alle accuse che gli furono rivolte; le sedute della corte furono presiedute dal pretore Marco Livio Druso Claudiano - ironicamente, a modo di vedere di Celio, in quanto lo stesso Druso era riconosciuto come un \"notorio molestatore\" - ed evidentemente di tutta la faccenda non se ne sarebbe arrivati a nulla. Come fa notare Eva Cantarella, \"poche persone potevano dirsi all'epoca al di sopra di ogni sospetto riguardo a quel tipo di argomenti\".\nPur se la legge continu\u00f2 a rimanere nei testi di diritto, essa venne largamente ignorata fino al principato di Domizano, che la integr\u00f2 nel suo vasto programma di riforma della giustizia. L'inasprimento delle pene riguardanti la pubblica morale incluse le molestie sessuali come l'adulterio ed il sesso illecito (incesto) con una Vestale. Durante questo periodo molti tra senatori e membri dell'ordine equestre furono condannati a causa della \"Lex Scantinia.\"\nQuintilianofa riferimento ad una multa di 10.000 sesterzi da comminare per lo \"stuprum\" di un ragazzo nato libero, talvolta interpretata come riferentesi alla\" Lex Scantinia, \"pur se la legge non viene menzionata nel passaggio.\nStoria della legge.\nNella Roma Antica era uso comune che una legge assumesse lo stesso nome del \"proponente\"; non risulta documentata alcuna legge romana che abbia preso il nome dall'accusato. Nel 227 a.C. o 226 a.C., Gaio Scantinio Capitolino venne accusato e messo sotto processo per aver molestato sessualmente Marco Claudio Marcello, figlio dell'omonimo conquistatore di Siracusa; il fatto che la \"Lex Scantinia\" possa essere stata proposta dall'accusato pare dunque un'anomalia.\nGli studiosi sembrano propensi piuttosto a ritenere che a proporre la legge sia stato un membro della \"gens\" Scantinia, come manifestazione di onest\u00e0 e rettitudine della propria famiglia, nonch\u00e9 per dissociarne il nome dal crimine commesso dal loro parente. \nA riprova della scarsezza delle fonti al riguardo, la legge \u00e8 stata datata anche al 216 a.C., quando un Publio Scantinio era in carica come \"pontifex\", o addirittura al 149 a.C.. La prima menzione della legge viene riferita a Cicerone in una corrispondenza del 50 a.C. e non appare affatto nel \"Digesto\"."}
{"id": "4615849", "revid": "1305772", "url": "https://it.wikipedia.org/wiki?curid=4615849", "title": "Saffron", "text": "Origine e diffusione.\nRiprende il termine inglese \"saffron\", che pu\u00f2 riferirsi allo zafferano, al fiore da cui \u00e8 ricavato (\"Crocus sativus\") o al suo colore giallo-arancio.\nEtimologicamente risale, tramite medio inglese \"saffran\", il francese \"safran\" e il latino \"safranum\", all'arabo \u0632\u0639\u0641\u0631\u0627\u0646 (\"za'faran\"), sempre col medesimo significato. L'origine ultima del vocabolo arabo \u00e8 sconosciuta; potrebbe derivare da un termine persiano col significato di \"foglie dorate\".\nOnomastico.\nNon esistono sante che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "4615850", "revid": "198277", "url": "https://it.wikipedia.org/wiki?curid=4615850", "title": "Boyd Holbrook", "text": "Biografia.\nNato a Prestonsburg in Kentucky, figlio di Ellen e Don Holbrook. Mentre lavorava part time come carpentiere in un teatro, venne notato da una ragazza che gli consigli\u00f2 di trasferirsi a New York per intraprendere la carriera di modello. \nModello.\nFirma il suo primo contratto con la Elite Models nel 2001 e successivamente lavora per altre agenzie come Wilhelmina Models, Major Paris, IMG Models, 2pm Model Management, D'management Group e molte altre. Holbrook ha lavorato per i pi\u00f9 noti stilisti e marchi, tra cui Gucci, Jean-Paul Gaultier, Versus, Hugo Boss, Calvin Klein, Moschino, Marc Jacobs, Bill Blass, Dsquared\u00b2, ed \u00e8 divenuto uno dei pi\u00f9 celebri modelli di Dior Homme. Ha prestato la sua immagine per il profumo \"Antidote\" di Viktor &amp; Rolf. Holbrook \u00e8 stato il volto delle campagne primavera/estate 2009 e 2010 di Pepe Jeans e per la campagna primavera/estate 2013 di Trussardi.\nAttore.\nGrazie alla sua attivit\u00e0 di modello, che lo ha portato a viaggiare per tutto il mondo, Holbrook ha potuto investire i soldi guadagnati negli studi di cinema presso la New York University. In seguito ha frequentato lezioni di sceneggiatura e storia del cinema alla Columbia University. Inoltre ha studiato recitazione al William Esper Studio, completando il prestigioso programma Meisner in due anni. In quel periodo ha realizzato cinque cortometraggi.\nNel 2007 ha inviato una sua sceneggiatura al regista Gus Van Sant, che colpito dal suo lavoro gli affida il ruolo di Denton Smith nel suo film \"Milk\", segnando il suo debutto come attore. Successivamente partecipa a varie produzioni televisive, fino al 2011 quando prende parte ai film \"Higher Ground\" e \"Scusa, mi piace tuo padre\". Sempre nel 2011 partecipa ad alcuni episodi della serie televisiva \"The Big C\", mentre l'anno seguente interpreta il ruolo di William \"Cap\" Hatfield, secondo figlio del personaggio interpretato da Kevin Costner, nella miniserie televisiva \"Hatfields &amp; McCoys\".\nIl suo primo ruolo di rilievo \u00e8 quello di Kyle O'Shea nel film \"The Host\", per cui ottiene un premio come attore rivelazione al Hamptons International Film Festival. Nel 2013 recita in \"Dietro i candelabri\", al fianco di Michael Douglas e Matt Damon e fa parte del cast di \"Il fuoco della vendetta - Out of the Furnace\", diretto da Scott Cooper. Dal 2015 al 2016 ha interpretato l'agente della DEA Steve Murphy, nella serie originale Netflix \"Narcos\". Nel 2017 ha interpretato il \"villain\" Donald Pierce nel film \"Logan - The Wolverine\", diretto da James Mangold, mentre nel 2018 ha interpretato Quinn McKenna, il protagonista del film horror fantascientifico \"The Predator\", diretto da Shane Black.\nAltre attivit\u00e0.\nHolbrook \u00e8 conosciuto come \"modello-poeta\", avendo pubblicato una serie di poesie attraverso model-max.com con illustrazioni del collega Jamie Strachan. Tra le altre attivit\u00e0 di Holbrook vi sono la fotografia e la scultura. Ha aperto la sua prima mostra d'arte, intitolata \"Iscariot\", presso la RARE Gallery a Chelsea (New York), dal 19 aprile al 17 maggio 2008.\nVita privata.\nDa settembre 2012 a gennaio 2015 \u00e8 stato legato sentimentalmente all'attrice Elizabeth Olsen, conosciuta sul set di \"Very Good Girls\". Attualmente \u00e8 legato sentimentalmente alla modella Tatiana Pajkovic, da cui ha avuto un bambino."}
{"id": "4615851", "revid": "200568", "url": "https://it.wikipedia.org/wiki?curid=4615851", "title": "Coendou dalla coda prensile", "text": ""}
{"id": "4615856", "revid": "104458", "url": "https://it.wikipedia.org/wiki?curid=4615856", "title": "Comitatus pro libertatibus", "text": ""}
{"id": "4615858", "revid": "80339", "url": "https://it.wikipedia.org/wiki?curid=4615858", "title": "Promona", "text": ""}
{"id": "4615862", "revid": "80339", "url": "https://it.wikipedia.org/wiki?curid=4615862", "title": "Unessich", "text": ""}
{"id": "4615865", "revid": "104458", "url": "https://it.wikipedia.org/wiki?curid=4615865", "title": "Kazakhstan Central Concert Hall", "text": ""}
{"id": "4615867", "revid": "93556", "url": "https://it.wikipedia.org/wiki?curid=4615867", "title": "Cronologia dei transatlantici pi\u00f9 grandi del mondo", "text": "Questa \u00e8 la cronologia dei transatlantici pi\u00f9 grandi del mondo, ordinati secondo l'anno in cui hanno infranto il record mondiale.\nCronologia.\nPer quanto riguarda la grandezza dei transatlantici abbiamo tenuto conto della stazza lorda e la capacit\u00e0 di carico."}
{"id": "4615868", "revid": "1695956", "url": "https://it.wikipedia.org/wiki?curid=4615868", "title": "Sidse Babett Knudsen", "text": "Biografia.\nAttiva sia nel cinema che a teatro e in televisione, debutt\u00f2 nel 1997 con il film \"Let's Get Lost\". Ha raggiunto fama internazionale recitando nel ruolo della politica Birgitte Nyborg nella serie televisiva \"Borgen - Il potere\".\nNel 2016 ha vinto il Premio C\u00e9sar per la migliore attrice non protagonista per la sua interpretazione nel film \"La corte\".\nDoppiatrici italiane.\nNelle versioni in italiano dei suoi film, Sidse Babett Knudsen \u00e8 stata doppiata da:"}
{"id": "4615875", "revid": "599013", "url": "https://it.wikipedia.org/wiki?curid=4615875", "title": "Daniel Pettit", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936. Gioc\u00f2 la prima delle due partite che disput\u00f2 il Regno Unito nella quale la sua Nazionale vinse 2-0 contro la Cina."}
{"id": "4615877", "revid": "830939", "url": "https://it.wikipedia.org/wiki?curid=4615877", "title": "Birgitte Hjort S\u00f8rensen", "text": "Debutt\u00f2 nel 2005 nella serie televisiva \"The Eagle\", mentre a teatro ebbe successo nella produzione danese e poi britannica del musical \"Chicago\". Ha raggiunto fama internazionale recitando nel ruolo della giornalista Katrine F\u00f8nsmark nella serie televisiva \"Borgen - Il potere\"."}
{"id": "4615880", "revid": "729019", "url": "https://it.wikipedia.org/wiki?curid=4615880", "title": "Lotta greco-romana ai Giochi della VII Olimpiade - Pesi massimi", "text": "La competizione della categoria pesi massimi (oltre 82,5\u00a0kg) di lotta greco-romana dei Giochi della VII Olimpiade si tenne dal 16 al 20 agosto 1920 ad Anversa.\nClassifica finale.\nTorneo a eliminazione. I perdenti con il vincitore disputarono un torneo ad eliminazione per il 2\u00ba posto. I perdenti con il vincitore del 2\u00ba posto disputarono un torneo ad eliminazione per il 3\u00ba posto."}
{"id": "4615892", "revid": "1373059", "url": "https://it.wikipedia.org/wiki?curid=4615892", "title": "Axel Ngando", "text": "Carriera.\nClub.\nInizi.\nInizia a giocare a calcio all'et\u00e0 di sei anni nell'AS Courdimanche. \u00c8 figlio d'arte, poich\u00e9 suo padre giocava a calcio nella Division d'Honneur; inoltre suo zio \u00e8 l'ex calciatore camerunese Patrick Mboma. I suoi genitori si trasferirono a Parigi e poi si sposta negli Stati Uniti due anni al M\u00e9ry-sur-Oise e per una stagione all'AS Saint-Ouen-Aum\u00f4ne.\nParis Saint-Germain e Stade Rennais.\nOsservato sin da bambino dal Paris Saint-Germain e dal Rennes, entra a far parte nella squadra giovanile del PSG, dove ha giocato per due anni, per poi trasferirsi nella squadra giovanile dello Stade Rennes. Ha firmato il suo primo contratto da professionista nel mese di aprile del 2012 col Rennes.\nDurante la stagione 2012-2013, l'allenatore Fr\u00e9d\u00e9ric Antonetti lo ha fatto giocare per la prima volta in Ligue 1 e tra i professionisti, il 2 febbraio, nel corso di una partita contro il Lorient: entra in campo al 90' sostituendo Romain Alessandrini, segnando un gol. Ha giocato un totale di quattro partite in campionato in questa stagione.\nAuxerre.\nNel 2013 si trasferisce in prestito all', squadra militante in Ligue 2.\nL'esordio stagionale avviene il 16 settembre 2013, nella partita finita 0-0 contro il Brest, subentrando a Sammaritano al 70'. L'esordio da titolare avviene il 4 ottobre 2013 contro lo Stade Lavallois (vittoria per 2-0). Quest'anno fa la sua prima doppietta tra i professionisti, nella partita vinta per 4-0 il 1\u00ba novembre 2013 contro il Tours.\nNella Coupe de France arriva fino agli ottavi persi per 1-0 contro Rennes, la squadra titolare del suo cartellino. Nella Coupe de la Ligue la squadra viene eliminata sempre agli ottavi dal Nantes (0-1).\nNazionale.\nNel corso degli anni ha giocato diverse partite amichevoli con l'Under-18 e l'Under-19. Partecipa ai Mondiali Under-20 del 2013, giocando tutte e tre le gare della fase a gironi, la partita vinta per 4-0 contro l'Uzbekistan nei quarti di finale e la finale vinta 4-1 contro l'Uruguay, seppure, quasi sempre, da subentrante.\nStatistiche.\nPresenze e reti nei club.\n\"Statistiche aggiornate al 15 gennaio 2022.\""}
{"id": "4615893", "revid": "663330", "url": "https://it.wikipedia.org/wiki?curid=4615893", "title": "Pilou Asb\u00e6k", "text": "Biografia.\nFiglio di Maria Patricia e Jacob A. Asb\u00e6k, proprietari della galleria d'arte \"Galerie Asb\u00e6k\" a Copenaghen. Ha due fratelli maggiori: Thomas, consulente d'arte, e Martin, proprietario della galleria d'arte \"Martin Asb\u00e6k Gallery\". Nel 2009 fa una comparsa in un episodio della serie televisiva danese \"The Killing\". L'anno successivo interpreta Rune, nel film campione di critica, \"R\", ambientato in un carcere di massima sicurezza. Per la sua performance, Asb\u00e6k vince il \"Robert Award\" dalla Danish Film Academy.\nDal 2010 al 2013 interpreta lo spin doctor Kasper Juul in \"Borgen - Il potere\", che racconta la storia di Birgitte Nyborg, una politica carismatica che inaspettatamente diventa il primo ministro donna di Danimarca. Successivamente interpreta, per 7 episodi, Paolo Orsini nella serie \"I Borgia\". Nel 2012 \u00e8 tra i protagonisti di \"A Hijacking\", docufilm sui pirati somali, diretto da Tobias Lindholm e presentato alla 69\u00aa Mostra internazionale d'arte cinematografica di Venezia. Nel 2014, accanto all'attrice Scarlett Johansson, interpreta Richard nel film \"Lucy\", diretto da Luc Besson. Lo stesso anno, ha presentato, insieme a Lise R\u00f8nne e Nikolaj Koppel, l'Eurovision Song Contest.\nAlla quarta collaborazione con il regista Tobias Lindholm, Asb\u00e6k interpreta nel 2015 un soldato in Afghanistan in \"Krigen\", il film viene presentato alla 72\u00aa Mostra internazionale d'arte cinematografica di Venezia e riceve una candidatura all'Oscar al miglior film in lingua straniera nel 2016. Nel 2016 affianca Jack Huston e Morgan Freeman nel remake di \"Ben-Hur\", dove interpreta Ponzio Pilato, e l'anno successivo \u00e8 nel film \"Ghost in the Shell\", adattamento live-action dell'omonima saga d'animazione giapponese, nel ruolo di Batou. Dal 2016 al 2019 ha interpretato il ruolo di Euron Greyjoy nella serie televisiva \"Il Trono di Spade\".\nVita privata.\n\u00c8 sposato con la drammaturga Anna Bro, con cui ha una relazione dal 2008. La coppia ha una figlia, Agnes, nata nel 2012.\nDoppiatori italiani.\nNelle versioni in italiano delle opere in cui ha recitato, Pilou Asb\u00e6k \u00e8 stato doppiato da:"}
{"id": "4615898", "revid": "287204", "url": "https://it.wikipedia.org/wiki?curid=4615898", "title": "John Sutcliffe (calciatore)", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936. Gioc\u00f2 la seconda delle due partite che disput\u00f2 il Regno Unito nella quale la sua Nazionale perse 5-4 contro la Polonia."}
{"id": "4615901", "revid": "729019", "url": "https://it.wikipedia.org/wiki?curid=4615901", "title": "Cara terra mia", "text": "Cara terra mia \u00e8 un brano musicale cantato da Al Bano e di Romina Power, scritto dagli stessi interpreti con Vito Pallavicini.\nIl brano fu presentato al Festival di Sanremo 1989, dove si classific\u00f2 al terzo posto ricevendo 1.188.172 voti.\nIl brano fu pubblicato su 45 giri contenente sul Lato B la canzone \"Fragile\"."}
{"id": "4615903", "revid": "729019", "url": "https://it.wikipedia.org/wiki?curid=4615903", "title": "La siepe/Caro, caro amore", "text": "La siepe/Caro, caro amore \u00e8 un singolo di Al Bano.\nIl brano \"La siepe\" venne presentato al Festival di Sanremo 1968, e si classific\u00f2 al nono posto, ricevendo 92 voti.\nIl disco.\nIl disco 45 giri viene prodotto dall'etichetta La Voce del Padrone,\nnel gennaio 1968, sul lato A vede il brano \"La siepe\" autore del testo Vito Pallavicini e delle musiche Pino Massara.\nNella copertina del disco \u00e8 presente il cantante Albano. L'orchestra \u00e8 diretta da Mariano Detto"}
{"id": "4615904", "revid": "466226", "url": "https://it.wikipedia.org/wiki?curid=4615904", "title": "Isabella Villamarino", "text": ""}
{"id": "4615905", "revid": "767487", "url": "https://it.wikipedia.org/wiki?curid=4615905", "title": "13, storia d'oggi/Il prato dell'amore", "text": "13, storia d'oggi/Il prato dell'amore \u00e8 un 45 giri di Al Bano pubblicato nel 1971.\nLa canzone sul lato A, \"13, storia d'oggi\", \u00e8 stata presentata da Al Bano e dal gruppo Los Aguaviva al Festival di Sanremo 1971, dove si classific\u00f2 all'ottavo posto ricevendo 69 voti."}
{"id": "4615911", "revid": "60121190", "url": "https://it.wikipedia.org/wiki?curid=4615911", "title": "Spettroscopia fotoacustica", "text": ""}
{"id": "4615912", "revid": "767487", "url": "https://it.wikipedia.org/wiki?curid=4615912", "title": "In controluce/Angeli senza Paradiso", "text": "In controluce/Angeli senza Paradiso \u00e8 un singolo di Al Bano. La canzone \"In controluce\" venne portata al Festival di Sanremo 1974 e arriv\u00f2 in finale."}
{"id": "4615915", "revid": "793215", "url": "https://it.wikipedia.org/wiki?curid=4615915", "title": "Cattedrale dello Spirito Santo (Minsk)", "text": "La cattedrale dello Spirito Santo () \u00e8 una cattedrale ortodossa di Minsk, in Bielorussia. Rappresenta il principale edificio di culto della Chiesa ortodossa bielorussa dipendente dal Patriarcato di Mosca.\nStoria e descrizione.\nL'edificio originario fu costruito tra il 1633 ed il 1642, nel periodo in cui la citt\u00e0 faceva parte della Confederazione polacco-lituana, per ospitare un convento di suore cattoliche bernardine. Nel 1741 un incendio caus\u00f2 danneggiamenti irreparabili alla struttura e risult\u00f2 necessario provvedere alla ricostruzione. Nel 1852 il convento cattolico fu chiuso e trasferito a Njasvi\u017e. Nel 1860 l'edificio un tempo ospitante le suore bernardine divenne una chiesa di confessione ortodossa, consacrata in onore dei santi Cirillo e Metodio. Dal 1870 l'edificio ospit\u00f2 anche una comunit\u00e0 monastica.\nNel 1918, a seguito della rivoluzione d'ottobre, il monastero fu soppresso e poco tempo dopo la cattedrale venne chiusa al culto. Nel corso della seconda guerra mondiale, durante l'occupazione tedesca della Bielorussia, la chiesa fu riconsacrata dal vescovo Filofej Narko. Nel 1945, a seguito dell'Operazione Bagration, le forze dell'Unione Sovietica riconquistarono il controllo di Minsk e decisero di chiudere al culto la cattedrale dei Santi Pietro e Paolo. Da quel momento la cattedrale del Santo Spirito divenne il principale edificio di culto ortodosso dell'eparchia di Minsk ed il luogo in cui custodire la preziosa icona della Theot\u00f3kos di Minsk, precedentemente conservata presso la cattedrale dei Santi Pietro e Paolo. Nell'edificio sono presenti anche alcune reliquie della santa Sofia di Sluck."}
{"id": "4615917", "revid": "22475", "url": "https://it.wikipedia.org/wiki?curid=4615917", "title": "Youssouf Sabaly", "text": "Biografia.\nNativo di Chesnay (Yvelines), \u00e8 cresciuto nel dipartimento di La Celle-Saint-Cloud.\nCaratteristiche tecniche.\n\u00c8 un terzino che gioca a tutta fascia, bravo quindi a giocare sia in attacco che in difesa. In pi\u00f9 \u00e8 dotato di ottima corsa e capacit\u00e0 di crossare; in particolare lo fa da destra accentrandosi e calciando col piede sinistro.\nCarriera.\nClub.\nParis Saint-Germain.\nAll'et\u00e0 di 10 anni, praticando anche judo e basket, Sabaly si integra nel centro di formazione del Paris Saint-Germain. Terzino destro della formazione, ha giocato per la squadra giovanile prima di unirsi al club a partire dal 2010, nella squadra riserve che gioca nella CFA.\nNel giugno del 2013 sigla il suo primo contratto da giocatore professionista, impegnandosi per un periodo di tre anni con il suo primo club, il Paris Saint-Germain.\nEvian TG.\nIl 29 luglio 2013 passa in prestito all'\u00c9vian Thonon Gaillard, squadra militante nella Ligue 1. L'esordio da giocatore professionista avviene nella prima giornata di campionato, nel match pareggiato 1-1 contro il Sochaux. Nella 6\u00aa giornata di campionato fa il suo primo assist con il gol realizzato da Sougou, regalando cos\u00ec il pareggio all'Evian. Il 30 ottobre 2013 fa il suo esordio nella Coupe de la Ligue, nel match vinto 2-1 contro il .\nParis Saint-Germain e Nantes.\nIl 1\u00ba luglio 2015 torna al PSG e svolge tutta la preparazione estiva con i parigini. Viene convocato nel Troph\u00e9e des champions vinto contro il Lione e in due partite di campionato. Il 31 agosto passa in prestito al Nantes. Debutta con i canarini il 13 settembre nella vittoria casalinga sul Rennes. Segna il primo gol con il Nantes alla seconda presenza, il 17 ottobre, contro il Troyes. Il 16 gennaio 2016 trova il suo secondo gol nei minuti di recupero della gara giocata a Guingamp.\nBordeaux.\nNell'estate 2016 viene ceduto in prestito al Bordeaux. Dopo un'ottima stagione con 30 presenze viene riscattato dal club girondino.\nNell'estate 2018 \u00e8 stato cercato dal Napoli (in cui milita il connazionale e amico Koulibaly): l'accordo tra lui e la societ\u00e0 partenopea c'era (i francesi avrebbero incassato 15 milioni di Euro), ma la trattativa \u00e8 saltata perch\u00e9 il giocatore non ha passato le visite mediche a causa di un infortunio al ginocchio.\nBetis.\nIl 7 giugno 2021 viene annunciato il suo trasferimento al a partire dal 1\u00ba luglio successivo.\nNazionale.\nNel corso degli anni ha giocato diverse partite amichevoli con l'Under-18 e l'Under-19. Partecipa ai vittoriosi Mondiali Under-20 del 2013, giocando nella partita persa 2-1 contro la Spagna nella fase a gironi.\nNel settembre 2017 opta per rappresentare la Nazionale del suo paese d'origine, ovvero il Senegal, dichiarando anche che aveva preferito aspettare prima di accettare una chiamata dalla Nazionale senegalese. Esordisce con la selezione africana nella gara decisiva per le qualificazioni ai Mondiali 2018 contro il Sudafrica il 10 novembre 2017; in quella partita Sabaly gioca tutti i 90 minuti, e il Senegal vince per 2-0 in trasferta a Polokwane, e qualificandosi a un Mondiale 16 anni dopo l'ultima volta. Viene poi convocato per la rassegna giocata in Russia, in cui gioca da titolare tutte e 3 le partite della squadra che esce ai gironi, nonostante fosse arrivata a pari punti (4) col Giappone secondo, per via del maggiore numero di ammonizioni ricevute rispetto ai nipponici (6-4 per gli africani).\nDopo il Mondiale viene confermato come titolare e da tale disputa la Coppa d'Africa 2019: nel torneo gioca 6 delle 7 gare della squadra sconfitta in finale dall'Algeria. Nel corso del torneo \u00e8 stato uno dei migliori della sua formazione.\nStatistiche.\nPresenze e reti nei club.\n\"Statistiche aggiornate al 2 marzo 2021.\""}
{"id": "4615918", "revid": "2047915", "url": "https://it.wikipedia.org/wiki?curid=4615918", "title": "Oggi sposi/Dialogo", "text": "Oggi sposi/Dialogo \u00e8 un singolo di Al Bano e Romina Power. La canzone \"Oggi sposi\" venne portata al Festival di Sanremo 1991 e si classific\u00f2 all'ottavo posto arrivando alla medesima posizione anche nella classifica italiana dei singoli pi\u00f9 venduti della settimana. Questa fu l'ultima partecipazione di Romina Power al Festival di Sanremo insieme ad Al Bano. Di seguito non fu pi\u00f9 cantato in pubblico, fino al 23 gennaio 2019 dove lo ripropossero in una delle due serate evento di \"55 passi nel sole\" (occasione per celebrare i 55 anni di carriera di Al Bano)."}
{"id": "4615921", "revid": "1868193", "url": "https://it.wikipedia.org/wiki?curid=4615921", "title": "\u00c8 la mia vita", "text": "\u00c8 la mia vita \u00e8 un singolo di Al Bano, pubblicato nel 1996 dalla WEA.\nIl brano venne presentato per la prima volta in assoluto al 46\u00ba Festival di Sanremo (esattamente il 20 febbraio), dove si classific\u00f2 al settimo posto con 16.305 voti."}
{"id": "4615925", "revid": "729019", "url": "https://it.wikipedia.org/wiki?curid=4615925", "title": "Verso il sole (singolo)", "text": "Verso il sole \u00e8 un singolo di Al Bano, estratto dall'omonimo album. \nLa canzone, scritta da Albano Carrisi e Valentina Cidda per il testo e dal solo Carrisi per la musica, venne portata al Festival di Sanremo 1997 ed arriv\u00f2 in finale."}
{"id": "4615926", "revid": "729019", "url": "https://it.wikipedia.org/wiki?curid=4615926", "title": "Coventry Brown", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936 tuttavia non disput\u00f2 neanche una partita."}
{"id": "4615930", "revid": "344503", "url": "https://it.wikipedia.org/wiki?curid=4615930", "title": "Pusher II", "text": ""}
{"id": "4615932", "revid": "164044", "url": "https://it.wikipedia.org/wiki?curid=4615932", "title": "Doink The Clown", "text": ""}
{"id": "4615933", "revid": "767487", "url": "https://it.wikipedia.org/wiki?curid=4615933", "title": "Bertram Clements", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936. Gioc\u00f2 la seconda delle due partite che disput\u00f2 il Regno Unito nella quale la sua Nazionale perse 5-4 contro la Polonia, segn\u00f2 il gol del temporaneo 1-0."}
{"id": "4615934", "revid": "1543377", "url": "https://it.wikipedia.org/wiki?curid=4615934", "title": "Mouhamadou-Naby Sarr", "text": "Biografia.\nNato in Francia, suo padre \u00e8 l'ex calciatore Boubacar Sarr.\nCarriera.\nClub.\nOlympique Lione.\nDopo aver giocato nelle giovanili del Paris Saint-Germain, dal 2008 milita nelle giovanili del Lione per poi passare in prima squadra nel 2011.\nIl 6 dicembre 2012 fa il suo esordio con il Lione, in un match di Europa League dove la sua squadra vince per 2-1 contro l'Hapoel Shmona, dove mette a segno il suo primo gol in carriera da giocatore professionista. Mentre l'esordio in Ligue 1 avviene la stagione seguente, nel match finito 1-1 contro il Bordeaux. Sempre in questa stagione gioca due partite in Europa League: contro il HNK Rijeka (1-1) e \u010cornomorec' (0-0).\nIl 26 luglio 2014 passa ai portoghesi dello Sporting Lisbona.\nNazionale.\nPartecipa ai Mondiali Under-20 del 2013, giocando due gare della fase a gironi. Gioca anche nella partita vinta per 4-1 contro la Turchia negli ottavi di finale e nella gara vinta 2-1 contro il Ghana nelle semifinali.\nDopo non essere mai stato chiamato dalla nazionale maggiore francese, il 2 novembre 2019 riceve la sua prima chiamata dal Senegal, nazionale delle sue origini.\nStatistiche.\nPresenze e reti nei club.\n\"Statistiche aggiornate al 2 aprile 2014.\""}
{"id": "4615935", "revid": "767487", "url": "https://it.wikipedia.org/wiki?curid=4615935", "title": "Ancora in volo", "text": "Ancora in volo \u00e8 un album del cantante italiano Al Bano che contiene l'omonima canzone presentata al Festival di Sanremo 1999.\nL'album \u00e8 formato in gran parte da cover di famose canzoni italiane dal repertorio leggero e napoletano. Ci sono anche \"Nel vento\" e \"Lasciati amare\", colonne sonore dei film \"Via col vento\" e \"Scandalo al sole\", con testi di Andrea Lo Vecchio. Nei paesi di lingua tedesca l'album \u00e8 stato pubblicato nel 1998 con il titolo Il nuovo concerto, che conteneva, al posto della canzone che sarebbe stata presentata pochi mesi dopo a Sanremo, il brano \"Con te partir\u00f2\". In Austria ha ottenuto un disco di platino per le vendite."}
{"id": "4615936", "revid": "344503", "url": "https://it.wikipedia.org/wiki?curid=4615936", "title": "Pusher 3", "text": ""}
{"id": "4615950", "revid": "767487", "url": "https://it.wikipedia.org/wiki?curid=4615950", "title": "James Crawford (calciatore)", "text": "Carriera.\nNazionale.\nVenne convocato nella nazionale britannica che partecip\u00f2 ai Giochi olimpici del 1936."}
{"id": "4615951", "revid": "1543377", "url": "https://it.wikipedia.org/wiki?curid=4615951", "title": "Michele Lenti", "text": "Michele Lenti nacque a Gallipoli da famiglia agiata nel 1743.\nPittore autodidatta, ha operato prevalentemente a Gallipoli .\nVerso la fine del 1700 fu a Taranto dove lavor\u00f2 nelle decorazioni di palazzi privati e decor\u00f2 per conto dell'Arcivescovo Giuseppe Capecelatro una sala dell'arcivescovato (1778). \nL'opera pi\u00f9 conosciuta del Lenti nella citt\u00e0 bimare \u00e8 dipinto nel vestibolo della Cattedrale di San Cataldo raffigurante San Cataldo che resuscita un morto datato 1773.\nIl Lenti mori nel 1831 novantenne a Gallipoli."}
{"id": "4615953", "revid": "339392", "url": "https://it.wikipedia.org/wiki?curid=4615953", "title": "America Mineiro", "text": ""}
{"id": "4615956", "revid": "767487", "url": "https://it.wikipedia.org/wiki?curid=4615956", "title": "John Dodds", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936. Gioc\u00f2 la prima delle due partite che disput\u00f2 il Regno Unito nella quale la sua Nazionale vinse 2-0 contro la Cina. Segn\u00f2 il gol del temporaneo 1-0."}
{"id": "4615962", "revid": "767487", "url": "https://it.wikipedia.org/wiki?curid=4615962", "title": "Maurice Edelston", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936. Gioc\u00f2 la prima delle due partite che disput\u00f2 il Regno Unito nella quale la sua Nazionale vinse 2-0 contro la Cina."}
{"id": "4615966", "revid": "339392", "url": "https://it.wikipedia.org/wiki?curid=4615966", "title": "A.C. Bra", "text": ""}
{"id": "4615967", "revid": "767487", "url": "https://it.wikipedia.org/wiki?curid=4615967", "title": "Lester Finch", "text": "Carriera.\nClub.\nHa giocato nel .\nNazionale.\nVenne convocato nella nazionale britannica che partecip\u00f2 ai Giochi olimpici del 1936, manifestazione in cui ha realizzato una rete in 2 presenze."}
{"id": "4615969", "revid": "23117", "url": "https://it.wikipedia.org/wiki?curid=4615969", "title": "Nico L\u00f3pez", "text": ""}
{"id": "4615970", "revid": "692467", "url": "https://it.wikipedia.org/wiki?curid=4615970", "title": "Soso (artista)", "text": ""}
{"id": "4615975", "revid": "767487", "url": "https://it.wikipedia.org/wiki?curid=4615975", "title": "Lio (album)", "text": "Lio \u00e8 il primo album discografico della cantante belga Lio, pubblicato nel 1980.\nQuesto album contiene tra gli altri brani il singolo \"Amoureux solitaires\".\nTracce.\nPer tutti i brani: testo Hagen Dierks, musica: Jay Alanski, eccetto ove segnalato.\nLato 1: 18:42\nLato 2: 17:22"}
{"id": "4615977", "revid": "599013", "url": "https://it.wikipedia.org/wiki?curid=4615977", "title": "James Gibb", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936 tuttavia non disput\u00f2 neanche una partita."}
{"id": "4615978", "revid": "1702319", "url": "https://it.wikipedia.org/wiki?curid=4615978", "title": "Oratorio di Santa Maria Annunciata", "text": "Appartenente alla Parrocchia di san Michele Arcangelo in Monzambano., inserita nell'abitato del borgo, a met\u00e0 di via Umberto I, la chiesa di Santa Maria Annunciata, meglio nota come Disciplina, dalla Confraternita dei Disciplinati che in essa avevano sede, risale sicuramente alla prima met\u00e0 del secolo XVI, come testimonia la visita pastorale del 1541, anche se il nucleo originario \u00e8 probabile abbia origini tre-quattrocentesche.\nLa semplice facciata \u00e8 caratterizzata dal portale in pietra, uno dei pi\u00f9 antichi del paese, con stipiti ed arco scanalati. Sulla chiave dell'arco il raffinato bassorilievo con l'immagine della Madonna che accoglie sotto il suo manto due devoti inginocchiati.\nSopra il portale, la sagoma di un rosone chiuso, realizzato con una ghiera circolare in cotto strombata secondo il tipo quattrocentesco, sotto il cui intonaco sono stati rinvenuti un lacerto di affresco di buona fattura raffigurante una ghirlanda decorata con fiori e frutti che, per assonanze stilistiche, potrebbero richiamare la scuola mantegnesca.\nOltre la sagoma del rosone, si apre una finestra a mezza luna, a cui segue il timpano, segnato da un cornicione poco aggettante, che chiude il fronte esterno.\nSul fianco destro della chiesa vi sono locali di servizio adibiti un tempo alle attivit\u00e0 dei confratelli disciplinati.\nSul retro della chiesa il piccolo campanile, costruito dopo il 1640, che culmina nella cella, a quattro finestre arcuate, che ospita una campanella.\nLa navata della chiesa \u00e8 a capriata, tagliata da tre travi in legno trasversali che sostengono la copertura in mattonelle, illuminata da sei lunette.\nLungo la parete sinistra, situato in una cappella poco profonda, vi \u00e8 l'Altare del Crocefisso, costituito da un'ampia mensa e da un paliotto ornato da tarsie geometriche.\nIl presbiterio, con copertura a vela, rialzato rispetto al pavimento della navata, \u00e8 introdotto da un arco trionfale alla cui sommit\u00e0 vi \u00e8 uno stucco rappresentante l'Eterno Padre.\nSulla pradella di marmo \u00e8 situato l'altare maggiore, di cui si evidenzia il paliotto ornato da tarsie geometriche.\nNella nicchia centrale la statua della Madonna del Rosario, opera dei maestri di Ortisei.\nDal presbiterio due porte laterali immettono nella sacrestia retrostante: sulle pareti del corridoio dell'accesso di sinistra, vi sono immagini di santi affrescate, resti di un edificio precedente."}
{"id": "4615979", "revid": "60122990", "url": "https://it.wikipedia.org/wiki?curid=4615979", "title": "Miljukovo", "text": ""}
{"id": "4615985", "revid": "716642", "url": "https://it.wikipedia.org/wiki?curid=4615985", "title": "Leonardo Pais", "text": "Carriera.\nClub.\nNella stagione 2012-2013 fa il suo esordio nella massima serie uruguayana con il Defensor, chiudendo la sua prima stagione con 10 presenze.\nNazionale.\nNel 2011 ha partecipato ai Mondiali Under-17, nei quali ha giocato 7 partite segnando anche una rete. Nel 2013 ha partecipato al Campionato sudamericano di calcio Under-20 2013 con la Nazionale Under-20 di calcio dell'Uruguay classificatasi terza. \u00c8 nella lista dei convocati anche per i Mondiali Under-20 del giugno dello stesso anno, nei quali gioca in tutte e 7 le partite disputate dalla sua Nazionale, senza mai segnare."}
{"id": "4615986", "revid": "287204", "url": "https://it.wikipedia.org/wiki?curid=4615986", "title": "Ercolino sempre in piedi", "text": ""}
{"id": "4615988", "revid": "879156", "url": "https://it.wikipedia.org/wiki?curid=4615988", "title": "Porcospino brasiliano", "text": ""}
{"id": "4615991", "revid": "767487", "url": "https://it.wikipedia.org/wiki?curid=4615991", "title": "Joseph Kyle", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936. Gioc\u00f2 la prima delle due partite che disput\u00f2 il Regno Unito nella quale la sua Nazionale vinse 2-0 contro la Cina."}
{"id": "4615993", "revid": "767487", "url": "https://it.wikipedia.org/wiki?curid=4615993", "title": "Frederick Riley", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936. Gioc\u00f2 la seconda delle due partite che disput\u00f2 il Regno Unito nella quale la sua Nazionale perse 5-4 contro la Polonia."}
{"id": "4615996", "revid": "767487", "url": "https://it.wikipedia.org/wiki?curid=4615996", "title": "Edgar Shearer", "text": "Carriera.\nNazionale.\nVenne convocato nella Nazionale britannica che partecip\u00f2 ai Giochi olimpici del 1936. Gioc\u00f2 la seconda delle due partite che disput\u00f2 il Regno Unito nella quale la sua Nazionale perse 5-4 contro la Polonia. Segn\u00f2 il gol del temporaneo 5-2."}
{"id": "4615999", "revid": "901830", "url": "https://it.wikipedia.org/wiki?curid=4615999", "title": "Associazione Sportiva Simmenthal-Monza 1956-1957", "text": "Questa pagina raccoglie le informazioni riguardanti l'Associazione Sportiva Simmenthal-Monza nelle competizioni ufficiali della stagione 1956-1957.\nStagione.\nNella stagione 1956-1957 la Simmenthal Monza disput\u00f2 il sesto campionato di Serie B della sua storia. Con 34 punti in classifica ha ottenuto l'ottava piazza. Il torneo ha visto la promozione in Serie A del Verona con 44 punti, e dell'Alessandria con 43 punti, che ha battuto nello spareggio delle seconde classificate il Brescia per (2-1). Lasciano la cadetteria retrocesse due nobili decadute come il Legnano e la Pro Patria.\nIl Monza del presidente Claudio Sada \u00e8 affidato per questa stagione alle cure di Eraldo Monzeglio dopo aver trascorso alcune stagioni e fatto bene a Napoli. Con i brianzoli non parte male ma poi arrivano a novembre quattro pesanti sconfitte consecutive dalla settima alla decima giornata, che convincono i dirigenti monzesi a chiamare sulla panchina brianzola Bruno Arcari, la squadra reagisce e disputa un tranquillo torneo cadetto, raggiungendo un buon ottavo posto finale. Si \u00e8 messo particolarmente in luce il ventiduenne Aurelio Milani, arrivato dal Fanfulla, che inizia a Monza una brillante carriera, in questa stagione realizza 14 reti, buono anche il bottino di Luigi Borghi un'ala proveniente dal Vigavano, autore di 10 reti. Da sottolineare anche l'ottimo torneo del mediano Carlo Tagnin che al termine dell'attuale stagione passer\u00e0 in Serie A nelle file della neo promossa Alessandria, dopo aver disputato tre stagioni con i colori biancorossi.\nOrganigramma societario.\nArea direttiva\nArea tecnica"}
{"id": "4616009", "revid": "76963", "url": "https://it.wikipedia.org/wiki?curid=4616009", "title": "John Pratt, I marchese di Camden", "text": "Biografia.\nEra l'unico figlio di Charles Pratt, I conte di Camden, e di sua moglie, Elizabeth Jeffreys. Studi\u00f2 al Trinity College di Cambridge.\nCarriera politica.\nNel 1780 fu eletto deputato per Bath e nello stesso anno ottenne la carica di Teller dello scacchiere, un ufficio lucroso che mantenne fino alla sua morte. Serv\u00ec come Lord dell'Ammiragliato sotto il conte di Shelburne (1782-1783) e sotto William Pitt il Giovane (1783-1789). Divent\u00f2 poi un Lord del Tesoro (1789-1792).\nNel 1793 giur\u00f2 come membro del Consiglio privato di sua maest\u00e0. Nel 1794 successe al padre nella contea, e l'anno successivo fu nominato Lord Luogotenente d'Irlanda da Pitt. Nel 1804 divenne Segretario di Stato per la Guerra e le Colonie e Lord Presidente del Consiglio (1805-1806 e 1807-1812). Nel 1812 fu creato conte di Brecon e marchese di Camden.\n\u00c8 stato anche Lord luogotenente del Kent (1808-1840) e Cancelliere della Cambridge University (1834-1840).\nMatrimonio.\nSpos\u00f2, il 31 dicembre 1785, Frances Molesworth (1759-1829), figlia di William Molesworth e Anne Elizabeth Smith. Ebbero quattro figli:\nMorte.\nMor\u00ec l'8 ottobre 1840, a 81 anni, presso Seale, nel Kent. Fu sepolto a Seale, nel Kent."}
{"id": "4616013", "revid": "599013", "url": "https://it.wikipedia.org/wiki?curid=4616013", "title": "Ville Peltonen", "text": "Statistiche.\n\"Statistiche aggiornate a luglio 2013.\""}
{"id": "4616020", "revid": "1573940", "url": "https://it.wikipedia.org/wiki?curid=4616020", "title": "Oratorio di San Biagio (Monzambano)", "text": "Appartenente alla parrocchia di San Michele Arcangelo in Monzambano, diocesi di Mantova, le prime notizie certe di un antico oratorio di Santa Maria in Castello risalgono alle visite pastorali del Cinquecento. Di esso si possono ancora intuire le forme della struttura romanica della chiesa, con le tre absidi visibili nel portico adiacente all'ingresso, o il rosone e l'arco a tutto sesto nella facciata dell'abitazione addossata all'edificio sacro.\nL'attuale chiesa, dedicata a san Biagio, presenta una semplice facciata suddivisa da quattro lesene sulle quali corre una fascia decorata con triglifi e metope ornate dai simboli del monogramma del nome di Ges\u00f9, sormontata da un timpano rettangolare affiancato da due pennacchi e con una croce in ferro alla sommit\u00e0.\nNell'interno, nella nicchia della parete di fondo la statua colorata di san Biagio; di fronte l'altare in scagliola marmorizzata con mensa e tabernacolo. Sopra la statua dell'Immacolata. Tra gli arredi i quattro candelieri di buoni fattura ."}
{"id": "4616021", "revid": "15756", "url": "https://it.wikipedia.org/wiki?curid=4616021", "title": "Oratorio di San Giuseppe (Monzambano)", "text": "Appartenente alla parrocchia di san Michele Arcangelo in Monzambano, diocesi di Mantova, situato su un dosso nelle vicinanze del palazzo di Monte Oliveto, si ha notizia dell'oratorio di San Giuseppe dalla visita pastorale del 1713.\nIl piccolo edificio con tetto a capanna \u00e8 preceduto da un portico sostenuto da quattro colonne, ognuna delle quali \u00e8 formata da tre colonnine di provenienza forse dal palazzo adiacente.\nNell'interno un altare con il paliotto decorato con motivi geometrici e il tabernacolo in marmo rosso di Verona, sul quale \u00e8 posto un crocifisso in ottone.\nSulla parete di fronte, incorniciata da marmo e ornata da festoni, una tela dipinta da Giovanni Caliari nel 1843 che raffigura \u201cIl riposo della Sacra Famiglia durante la fuga in Egitto\u201d.\nL'oratorio \u00e8 di propriet\u00e0 della famiglia Bompieri ."}
{"id": "4616025", "revid": "1573940", "url": "https://it.wikipedia.org/wiki?curid=4616025", "title": "Oratorio di San Pietro (Monzambano)", "text": "Appartenente alla Parrocchia di san Michele Arcangelo in Monzambano, diocesi di Mantova, l'oratorio di San Pietro, con la sua semplice facciata con tetto a capanna, svetta sopra un'altura da cui si domina un tipico paesaggio collinare, lungo la omonima strada.\nNominata nella visita pastorale del 1541, la chiesa conserva un notevole altare in marmo, decorato con motivi geometrici, che riporta gli stemmi della comunit\u00e0 di Monzambano.\nMolto interessante l'affresco alle spalle dell'altare con la figura di Ges\u00f9 al centro tra i santi Pietro e Paolo, e nelle nicchie laterali san Michele e san Bartolomeo, titolare e patrono della parrocchia di Monzambano.."}
{"id": "4616026", "revid": "1573940", "url": "https://it.wikipedia.org/wiki?curid=4616026", "title": "Oratorio di Santa Caterina da Siena", "text": "Appartenente alla Parrocchia di san Michele Arcangelo in Monzambano, diocesi di Mantova, l'oratorio privato di santa Caterina da Siena \u00e8 situato in Valbruna, localit\u00e0 silenziosa e isolata, addossato al lato nord-est del fabbricato padronale.\nLe prime notizie sulla chiesa risalgono alla visita pastorale del 1666.\nCostruito in tempi diversi, la chiesa ha una semplice facciata con tetto a due spioventi. All'interno l'altare in muratura tirata a stucco con fondo a finto marmo, e decorazioni con motivi floreali geometrici.."}
{"id": "4616030", "revid": "110157", "url": "https://it.wikipedia.org/wiki?curid=4616030", "title": "Abhay Ashtekar", "text": "Biografia.\nAshtekar \u00e8 \"Eberly Professor of Physics\" e direttore dell'Istituto di fisica gravitazionale e geometria presso la Pennsylvania State University. \u00c8 conosciuto principalmente per aver introdotto le variabili di Ashtekar ; inoltre, insieme con Lee Smolin e Carlo Rovelli, \u00e8 considerato uno dei fondatori della gravit\u00e0 quantistica a loop (\"loop quantum gravity\"). Nel 1999, nell'ambito di questo nuovo approccio alla gravit\u00e0, Ashtekar ed i suoi collaboratori furono in grado di calcolare l'entropia di un buco nero, in accordo con la previsione di Stephen Hawking del 1974.\nIl fisico matematico britannico Roger Penrose ha descritto l'approccio di Ashtekar alla gravit\u00e0 quantistica come \"il pi\u00f9 importante di tutti i tentativi di 'quantizzazione' della relativit\u00e0 generale\"."}
{"id": "4616031", "revid": "599013", "url": "https://it.wikipedia.org/wiki?curid=4616031", "title": "Kim Sands", "text": "Carriera.\nIn carriera ha vinto un titolo di doppio, l'Avon Championships of Los Angeles nel 1981, in coppia con l'australiana Susan Leo."}
{"id": "4616034", "revid": "767487", "url": "https://it.wikipedia.org/wiki?curid=4616034", "title": "HHS Glasgow", "text": "La HHS \"Glasgow\" era un panfilo reale appartenuto al sultano di Zanzibar. La nave fu progettata secondo lo stile della fregata britannica HMS \"Glasgow\" che era stata visitata dal sultano nel 1873. Il costo complessivo della nave fu di \u00a332.735.\nLa nave pur essendo lussuosamente arredata, non fu in grado di soddisfare le aspettative del sultano e rimase ancorata nel porto di Stone Town per gran parte della sua carriera. La nave fu impiegata nell'agosto 1896 quando partecip\u00f2 alla guerra anglo-zanzibariana, ma venne affondata da una flottiglia di navi britanniche. Il relitto della nave rimase arenato di fronte al porto di Stone Town fino al 1912, quando venne rimossa e smantellata."}
{"id": "4616035", "revid": "181699", "url": "https://it.wikipedia.org/wiki?curid=4616035", "title": "Bandiera del Sole Nascente", "text": "La \u00e8 la bandiera militare giapponese. Introdotta nel periodo Edo, \u00e8 riconosciuta come simbolo di buon auspicio e portafortuna. Durante la restaurazione Meiji divenne bandiera nazionale.\nUna variante della bandiera di guerra fu modificata e continu\u00f2 a essere usata dalle Forze di difesa giapponesi, e il suo design \u00e8 utilizzato da molte aziende per i loro prodotti commerciali. A causa del suo impiego durante la conquista dell'Asia e la guerra del Pacifico, \u00e8 considerata offensiva in Corea del Sud e Cina, dove \u00e8 associata al militarismo e all'imperialismo giapponese.\nAspetto.\nLo stile \u00e8 simile a quello della bandiera del Giappone, ma con l'aggiunta dei sedici raggi (in ossequio alla \"Terra del Sol Levante\"). Durante la Restaurazione Meiji, nel 1870, venne adottata come bandiera nazionale. Successivamente anche l'esercito e la marina imperiale giapponese adottarono la medesima bandiera. L'aspetto dell'insegna navale tuttavia differiva leggermente da quella della bandiera delle forze armate di terra, poich\u00e9 il caratteristico sole rosso era decentrato verso il pennone, mentre nella versione dell'esercito era centrato. La marina giapponese adott\u00f2 questa bandiera nel 1889. Fu usata nelle missioni marittime dal periodo Meiji fino alla Seconda guerra mondiale. Dopo la sconfitta del Giappone nel 1945 l'esercito e la marina imperiale si dissolsero, e la bandiera and\u00f2 in disuso. Con la ristabilizzazione delle Forze di autodifesa venne riutilizzata a partire dal 1954. La bandiera a 16 raggi \u00e8 l'insegna delle Forze di autodifesa marittime mentre le forze di terra ne usano una versione a otto raggi.\nPercezione attuale.\nLa bandiera ha una cattiva reputazione in Paesi storicamente antigiapponesi come Cina e Corea del Sud, dove \u00e8 associata al militarismo e all'imperialismo. Durante le olimpiadi di Pechino, i giapponesi furono ammoniti di non sventolare la bandiera in modo da non causare problemi ai cinesi.\nIn Giappone pu\u00f2 essere osservata a manifestazioni sportive oppure a proteste e manifestazioni politiche, dove i gruppi pi\u00f9 estremisti, come ad esempio gli \"Uyoku dantai\", la utilizzano come simbolo patriottico. La bandiera del Sole Nascente appare anche su confezioni di prodotti commerciali e il suo disegno \u00e8 usato dal popolare quotidiano \"Asahi Shinbun\" o ancora viene usata come parte delle caratteristiche bandiere utilizzate dai pescatori per segnalare imbarcazioni con un grande carico di pesce."}
{"id": "4616039", "revid": "599013", "url": "https://it.wikipedia.org/wiki?curid=4616039", "title": "Brian Habib", "text": "Carriera professionistica.\nHabib fu scelto nel corso del decimo giro del Draft 1989 dai Minnesota Vikings, con cui rimase quattro stagione, non saltando una sola partita. Nel 11993 pass\u00f2 ai Denver Broncos con cui in cinque stagioni disput\u00f2 tutte le gare come titolare, tranne due in cui non scese in campo. Nel 1997 part\u00ec come titolare nel Super Bowl XXXII vinto contro i Green Bay Packers. Le ultime due stagioni della carriera le disput\u00f2 nel 1998 e 1999 coi Seattle Seahawks, giocando tutte le gare come partente."}
{"id": "4616044", "revid": "767487", "url": "https://it.wikipedia.org/wiki?curid=4616044", "title": "Bill Voisey", "text": "Carriera.\nNazionale.\nFu l'allenatore della Nazionale britannica che partecip\u00f2 ai Giochi olimpici del 1936.\nGuid\u00f2 la Nazionale per sole due partite: nella prima vinse 2-0 contro la Cina mentre nella seconda perse 5-4 contro la Polonia."}
{"id": "4616057", "revid": "761672", "url": "https://it.wikipedia.org/wiki?curid=4616057", "title": "Dispositivi medici", "text": ""}
{"id": "4616065", "revid": "729019", "url": "https://it.wikipedia.org/wiki?curid=4616065", "title": "Tjulenij", "text": "Tjulenij () \u00e8 una piccola isola che si trova a est di Sachalin, 19 km a sud di capo Terpenija (\u041f\u043e\u043b\u0443\u043e\u0441\u0442\u0440\u043e\u0432 \u0422\u0435\u0440\u043f\u0435\u043d\u0438\u044f, \"Poluostrov Terpenija\"), nel mare di Ochotsk, nell'Estremo Oriente russo. L'isola appartiene amministrativamente all'oblast' di Sachalin.\nTjulenij fu scoperta nel 1643 dall'esploratore olandese Maarten Gerritsz de Vries.\nL'isola (che in italiano significa \"isola delle foche\") ha molte colonie delle cosiddette \"otarie da pelliccia\" (\"Callorhinus ursinus\") e di leoni marini di Steller che alla fine del XIX sec. hanno rischiato l'estinzione. \u00c8 attualmente una riserva marina. Vi sono anche molte colonie di urie, alcidi e pulcinelle (la fratercula dal corno e la fratercula dai ciuffi), inoltre il gabbiano tridattilo, una specie di \"Fulmarus\" e di cormorano (il \"Phalacrocorax pelagicus\").\nNel 1969 \u00e8 stato scoperto sull'isola di Tjulenij il \"Virus Tyuleniy\", un arbovirus gruppo B, nelle zecche del \"Phalacrocorax pelagicus\"."}
{"id": "4616067", "revid": "599013", "url": "https://it.wikipedia.org/wiki?curid=4616067", "title": "Tony Jones", "text": "Carriera professionistica.\nDopo non essere stato scelto nel Draft NFL 1988, Jones si un\u00ec ai Cleveland Browns rimanendovi fino alla stagione 1995, dopo la quale la squadra si trasfer\u00ec a Baltimora, diventando i Baltimore Ravens, con cui disput\u00f2 la stagione inaugurale. Nel 1997 pass\u00f2 ai Denver Broncos e part\u00ec come titolare nel Super Bowl XXXII vinto contro i Green Bay Packers, titolo bissato l'anno successivo, battendo gli Atlanta Falcons. Si ritir\u00f2 dopo la stagione 2000."}
{"id": "4616073", "revid": "2130303", "url": "https://it.wikipedia.org/wiki?curid=4616073", "title": "Oratorio della Beata Vergine delle Grazie (Monzambano)", "text": "Appartenente alla parrocchia di San Nicola di Bari in Castellaro Lagusello, diocesi di Mantova, l'oratorio della Beata Vergine delle Grazie, noto come \"staffolo delle Crosare\" \u00e8 posto all'ingresso orientale del borgo di Castellaro Lagusello (frazione del comune di Monzambano), ed \u00e8 citato nei documenti per la prima volta nel 1636.\nLa sua facciata neoclassica \u00e8 divisa da quattro lesene che sostengono una aggettante trabeazione che sostiene il frontone con la dedica della chiesa.\nSulla sommit\u00e0 del fastigio tre croci in ferro.\nAll'interno, con soffitto a volta, pregevole l'affresco sopra l'altare raffigurante la \"Madonna con Bambino\", opera del XVI secolo, inquadrato in un apparato figurativo e ornamentale a rilievo, datato 1705, che comprende le statue di san Giuseppe e san Carlo Borromeo.."}
{"id": "4616082", "revid": "60126644", "url": "https://it.wikipedia.org/wiki?curid=4616082", "title": "Vera nuziale", "text": ""}
{"id": "4616083", "revid": "60126723", "url": "https://it.wikipedia.org/wiki?curid=4616083", "title": "Anello nuziale", "text": ""}
{"id": "4616084", "revid": "88740", "url": "https://it.wikipedia.org/wiki?curid=4616084", "title": "Giuseppe Augusto Cesana", "text": "Biografia.\nI primi anni.\nCompiuti gli studi nella sua citt\u00e0 si trasferisce a Pavia per frequentare l'universit\u00e0, conseguendo poi la laurea a Padova. Di sentimenti patriottici, partecipa a Milano all'insurrezione del marzo 1848 contro gli austriaci, che vengono temporaneamente cacciati dalla citt\u00e0. Il 22 luglio successivo, arruolatosi nell'esercito lombardo, rimane ferito nella battaglia contro gli austriaci combattuta sul Monte della Corona, a nord di Rivoli. Con la piega avversa presa dalla guerra, e il ritorno degli austriaci in citt\u00e0, ripara in Canton Ticino, raggiungendo Giuseppe Garibaldi a Luino, dove assiste alla sua vittoria del 15 agosto contro alcuni reparti croati.\nInizi nel giornalismo.\nNel settembre 1848 ritorna a Torino, dove \u00e8 stato assunto dal neonato periodico \"La Concordia\" come redattore. In questa sua prima esperienza, durata due anni, viene ricordato per una prosa \"vivace, acuta e mai prolissa\". Si trasferisce poi a Milano, dove gli era stata assicurata la riassunzione all'intendenza di finanza. Porta con s\u00e9 la fama dei suoi articoli e continua l'attivit\u00e0 in un settimanale educativo, \"La Domenica\", dove rimane per circa un anno.\nNel 1850 fonda il suo primo periodico, un quindicinale umoristico chiamato \"La Societ\u00e0\", e partecipa al contempo alla redazione della \"Babele Comica\". Nei due giornali riversa tutta la sua carica di umorista, accompagnata da una satira sottile ma penetrante. Un suo articolo pubblicato sulla \"Fenice\", con un'analisi piuttosto scomoda degli intendimenti politici dell'Austria, gli vale una denuncia e un mandato di arresto. Lasciata Milano di nascosto torna a Torino, dove per oltre tre anni lavora per conto dell'esercito. Con Vittorio Bersezio e Giovanni Piacentini nel 1853 fonda un quotidiano, l'\"Espero-Corriere della Sera\", che viene abbandonato dai fondatori dopo soli quattro mesi, ma che si fa subito conoscere nel mondo politico per gli articoli satirici di Bersezio e dello stesso Cesana. Quest'ultimo dirige a quattro mani con Bersezio anche il trisettimanale \"Il Fischietto\", un periodico di orientamento democratico-liberale che appoggia strenuamente le iniziative politiche del Conte di Cavour in un periodo particolarmente attivo per l'unit\u00e0 italiana.\nNel 1856 Cesana affianca al Fischietto il periodico satirico \"Il Pasquino\", dedicato all'omonima statua parlante romana perch\u00e9, ricorda Collodi, aveva l'ambizione di \"dirle schiette, con brio e arguzia, prendendo di mira i personaggi celebri\". Di questo giornale, diffuso in tutte le grandi citt\u00e0 italiane, si ricorda l'inserimento clandestino di notizie nei listini di borsa, pubblicate a favore dei combattenti clandestini degli stati pre-unitari. Pur appoggiato dal governo piemontese, il Pasquino va incontro a sequestri e censure quando le sue prese di posizione si fanno sempre pi\u00f9 favorevoli alla causa del Risorgimento. Il Cavour, che le aveva dovuto promuovere (pressato com'era dalle proteste diplomatiche), rassicura il Cesana che si tratta di provvedimenti per dare fumo negli occhi e che il suo appoggio \u00e8 totale.\nL'affermazione.\nIn questa lunga esperienza nella redazione e propriet\u00e0 di periodici il Cesana si rivela un giornalista di grandi capacit\u00e0 e talento. I suoi scritti, ricorda il Lepri, sanno suscitare l'immediato interesse del lettore attraverso un linguaggio semplice, facendolo immedesimare anche nei problemi politici pi\u00f9 difficili. Il suo giornalismo, ricorda invece Spadolini, \u00e8 indipendente, equidistante dalle parti, liberale pur orientato su una linea moderatamente conservatrice. Cesana ritiene che il giornalista non debba partecipare alla vita pubblica come fa un suo altrettanto famoso collega, Ernesto Emanuele Oblieght, con cui avr\u00e0 pure modo (come si vedr\u00e0), di partecipare ad affari non del tutto puliti.\nOrmai conosciuto ed apprezzato ovunque in Italia, nel 1860 fonda, col Piacentini, la Gazzetta di Torino, un quotidiano di orientamento democratico che si spende con tutte le sue energie in favore del processo di unificazione nazionale. Tra i suoi redattori c'\u00e8 Francesco Crispi che, coi suoi articoli a favore di Garibaldi, sprona l'eroe dei due mondi ad abbandonare le ultime perplessit\u00e0 per organizzare la spedizione in Sicilia. \nNel 1865 Cesana si trasferisce a Firenze, diventata capitale del Regno d'Italia, dove i suoi destini si uniscono a quelli di Oblieght, che nella nuova capitale ha da poco fondato la \u00abSociet\u00e0 Generale Italiana per la pubblicit\u00e0\u00bb ed \u00e8 esclusivista pressoch\u00e9 totale della terza pagina (quella degli annunci commerciali), di quasi tutti i periodici in circolazione. A Firenze fa rivivere il Corriere Italiano, una testata chiusa da alcuni mesi, nella quale il Cesana fa muovere i primi passi al figlio quattordicenne Luigi e che si distingue per essere uno \"strumento di un'informazione spregiudicata e obiettiva\". Il Corriere raggiunge la tiratura di 25.000 copie durante la Terza guerra d'indipendenza e si fa notare per il grande sostegno portato all'azione politica di Urbano Rattazzi.\nSempre a Firenze d\u00e0 vita al suo capolavoro, il quotidiano Il Fanfulla, fondato con Francesco De Renzis, Baldassarre Avanzini e Giovanni Piacentini. Apparso il 16 giugno 1870 \u00e8 unanimemente riconosciuto come il primo giornale italiano non schierato per una parte o anche solo una corrente politica, e solo nel primo mese raccoglie ben 1.276 abbonamenti. Forte della collaborazione di letterati come Carlo Collodi, Gabriele D'Annunzio, Ferdinando Martini, Pompeo Gherardo Molmenti, si afferma per la forte critica alla classe politica e per il dibattito sui fatti letterari e di costume. Il Cesana, con lo pseudonimo \"Tomaso Canella\", rimprovera lo scarso impegno e il basso profilo tenuto dalla politica italiana dopo che gran parte dei suoi esponenti hanno combattuto per raggiungere l'unificazione.\nA Roma.\nPochi mesi dopo la fondazione, la redazione del Fanfulla si trasferisce a Roma diventata capitale. Cesana continua il suo impegno politico al di sopra delle parti fino al 1876. In tale anno, andata al potere la Sinistra, Oblieght, quale editore del giornale, promuove un cambio di linea politica a sostegno di Agostino Depretis e Benedetto Cairoli, cambio che Cesana non accetta lasciando il quotidiano. Con lui se ne vanno anche gli altri fondatori. Ma a Roma Cesana e Oblieght sono legati anche in un altro settore, quello delle costruzioni ferroviarie. La spinta viene sicuramente dal secondo, gi\u00e0 concessionario della funicolare del Vesuvio. Entrambi lavorano per conto di due finanzieri di Bruxelles, Luci\u00e8n Tant e Maurice Le Tellier che, attraverso una rete di prestanome, stanno facendo incetta di concessioni ferro-tranviarie a Roma, Milano e Bologna, successivamente portate in dote alla \u00abSociet\u00e0 Anonima dei Tramways e delle Ferrovie Economiche\u00bb (Roma, Milano, Bologna, etc), fondata in Belgio.\nNel 1875 il Parlamento accorda al Cesana la concessione per una linea ferroviaria da Roma a Nemi, il cui progetto \u00e8 stato presentato nel 1872. Nello stesso anno il giornalista promuove un consorzio tra i comuni dei Castelli Romani interessati al percorso ferroviario, che versano quote che vanno dalle 200.000 lire di Albano alle 20.000 di Nemi, per un totale di 450.000 lire. Sembra che il Cesana abbia fatto in questa vicenda il doppio gioco, dal momento che se da un lato era promotore di tale consorzio, dall'altro aveva venduto i diritti sul progetto alla statunitense Westinghouse, che lo rivendic\u00f2 attraverso il signor Gerolamo Taddei che, in altri documenti, risulta invece essere procuratore del Cesana.\nNel 1880, quando sulle ceneri del progetto viene costruita la Tranvia Portonaccio-Ciampino-Marino il Cesana sparisce del tutto dalla vicenda, e lo si ritrova, ormai anziano e ritirato dagli affari, impegnato nell'attivit\u00e0 di scrittore. Salvo i due volumi \"Storia di un giornalista\" i suoi lavori non sono particolarmente apprezzati dalla critica. Nei suoi ultimi anni sostiene il lavoro del figlio Luigi, cui spetta il merito di aver portato al successo il quotidiano romano \u00abIl Messaggero\u00bb, divenuto uno dei maggiori quotidiani italiani.\nGiuseppe Augusto Cesana muore a Roma a 82 anni."}
{"id": "4616087", "revid": "729019", "url": "https://it.wikipedia.org/wiki?curid=4616087", "title": "Luigi Cesana", "text": "Figlio di Giuseppe Augusto Cesana e giornalista de \"Il Fanfulla\", nel 1878 fond\u00f2 con altri \"Il Messaggero\", di cui fu gerente responsabile dal 1880 al 1909. Fu il nonno dell'attore e compositore Renzo Cesana e del compositore Otto Cesana."}
{"id": "4616088", "revid": "110157", "url": "https://it.wikipedia.org/wiki?curid=4616088", "title": "Margaret Turnbull", "text": "Biografia.\nMargaret Turnbull ottenne il dottorato di ricerca in Astronomia presso l'Universit\u00e0 dell'Arizona nel 2004. \nNel 2002, la Turnbull aveva compilato insieme a Jill Tarter il catalogo HabCat, un catalogo di sistemi stellari potenzialmente abitabili comprendente oltre 17.000 stelle. L'anno seguente selezion\u00f2 30 stelle dalle 5000 della lista del HabCat che si trovano nel raggio di 100 anni luce dalla Terra. Da quest'ultima selezione, nel 2006, la Turnbull compil\u00f2 poi due ristrettissime liste di appena cinque stelle ciascuna: la prima serve per la base di ricerche radio del SETI con l'Allen Telescope Array, e comprende le stelle , HD 10307, HD 211415, 18 Scorpii, e 51 Pegasi. La seconda lista invece contiene le migliori candidate per il Terrestrial Planet Finder, e in questa figurano , , 40 Eridani, Alpha Centauri B, e .\nNel 2007 \u00e8 stata citata, tra gli altri, come un \"genio\" dalla CNN per il suo lavoro di catalogazione delle stelle con la pi\u00f9 alta probabilit\u00e0 di ospitare pianeti che potrebbero sostenere la vita e civilt\u00e0 intelligenti.\nL'asteroide 7863 Turnbull \u00e8 stato cos\u00ec chiamato in suo onore."}
{"id": "4616089", "revid": "11959", "url": "https://it.wikipedia.org/wiki?curid=4616089", "title": "Khwarezmshah", "text": ""}
{"id": "4616090", "revid": "1272592", "url": "https://it.wikipedia.org/wiki?curid=4616090", "title": "Oratorio di San Giuseppe (Castellaro)", "text": "L'oratorio di San Giuseppe \u00e8 un edificio religioso di Castellaro Lagusello, frazione del comune di Monzambano.\nStoria e descrizione.\nAppartenente alla parrocchia di San Nicola di Bari in Castellaro Lagusello , diocesi di Mantova, l'oratorio privato di san Giuseppe \u00e8 attiguo attiguo al palazzo Arrighi-Tacoli e fu costruito nel 1727, come appare nel lunotto della facciata.\nDi stile barocco, la facciata presenta linee semplici e pulite, dove prevale lo sviluppo verticale, con brevi ali curvate a rientrare, chiuse alla sommit\u00e0 dal frontone a triangolo.\nL'interno ad aula con volta a botte, dove si distinguono la navata dal presbiterio, \u00e8 ricco di sculture e dipinti settecenteschi. Le statue raffigurano i santi Luigi Gonzaga, Giovanni Nepomuceno, Vincenzo Ferreri e Francesco di Paola.\nLe tele di forma circolare raffigurano i \"santi Elisabetta d'Ungheria\", \"Agostino\", \"Teresa d'Avila\" e \"Anna\", quest'ultima ritratta in una scena nota come \"L'educazione della Vergine\".\nLe tele maggiori riguardano episodi della vita di san Giuseppe: nella parete di destra \"Lo sposalizio della Vergine\", a sinistra la \"Sacra famiglia\", nella pala dell'altare il \"Transito di san Giuseppe\", stesso soggetto della tela conservata in sagrestia."}
{"id": "4616091", "revid": "1833487", "url": "https://it.wikipedia.org/wiki?curid=4616091", "title": "Convento di San Biagio (Salerno)", "text": "Il convento ed ospedale di San Biagio dell'ordine di San Giovanni di Dio \u00e8 un'ex struttura conventuale\\ospedaliera che sorge in via Porta Catena nel centro storico di Salerno.\nStoria.\nL'ospedale fu fondato per volere di Matteo d'Aiello, cancelliere alla corte di Guglielmo II re di Sicilia. Egli cedette nel 1183 al figlio Niccol\u00f2, arcivescovo di Salerno, la chiesa di Santa Maria ed altre case l\u00ec vicino in cambio della chiesa di San Giovanni in Busanola. Da qui iniziarono i lavori per la costruzione del nuovo ospedale, probabilmente il primo in Italia meridionale gestito da laici e ad essere provvisto di un proprio statuto. Nel 1412 venne intitolato a san Biagio, medico armeno, la cui immagine veniva venerata nella chiesa. Per migliorare le cure offerte dall'ospedale l'amministrazione comunale invi\u00f2 i religiosi dell'ordine di san Giovanni di Dio di Napoli che giunsero nel 1614 e ricevettero una rendita annua di 350 ducati. Il ricovero prese quindi il nome di \"convento e ospedale di San Biagio dell'Ordine di San Giovanni di Dio\". Nel 1861 il convento venne soppresso e l'ospedale fu affidato a personale laico, in quanto i religiosi furono costretti ad allontanarsi. Nel 1870 il marchese Ruggi d'Aragona fond\u00f2 un nuovo ospedale nel quartiere Piantanova ma, per via della struttura carente di servizi, fu unificato per decreto dei consigli d'amministrazione a quello di San Biagio. Nel 1910 iniziarono i lavori per la costruzione della nuova struttura in via Vernieri. Dopo l'alluvione del 1954 l'antico ospedale fu ristrutturato e destinato a scuola media.\nDell'edificio originale sono sopravvissuti una colonna con capitello corinzio ed una decorazione romboidale grigio e gialla.\nLa chiesa.\nPrime notizie su questa chiesa si ritrovano in un documento del 1807. La chiesa fa parte del complesso dell'Ospedale e venne ristrutturata nel XVII secolo e rappresenta, insieme a San Giorgio, un bell'esempio di barocco salernitano. La chiesa, riccamente decorata di stucchi, presenta una singola navata ed \u00e8 a pianta rettangolare ricoperta di una volta a botte che continua nella zona presbiterale. I lati sono caratterizzati da lesene con capitelli corinzi sovrastate da una trabeazione con cornice aggettante che corre lungo tutto il perimetro dell'edificio fino alla cantoria soprastante l'ingresso. La porta d'ingresso \u00e8 in legno ed \u00e8 suddivisa in riquadri cui sono applicati elementi in ferro sbalzato che riproducono il simbolo dell'ordine di San Giovanni di Dio: il melograno. Le tele e gli arredi della chiesa furono trasportati nel 1978 nella sede dell'ospedale a Via Vernieri e da l\u00ec alla nuova sede al San Leonardo dove si trovano tutt'oggi. L'opera pi\u00f9 antica, databile intorno al XVI secolo, \u00e8 una tempera rappresentante una Madonna con Bambino, detta \"Madonna della Salute\". Al XIX secolo, invece, appartiene un olio su tela di grandi dimensioni raffigurante \"San Giovanni che adora la Vergine\". Altre opere erano state spostate precedentemente per permettere i lavori di restauro: \"San Biagio che benedice una donna e dei bambini malati\", olio su tela del XIX secolo; \"San Francesco di Paola e san Giovanni di Dio\", tempera del XIX secolo; \"Ecce Homo\" ed un \"San Giovanni di Dio che adora la croce\", risalente al XIX secolo opera di L. Montesano."}
{"id": "4616094", "revid": "131145", "url": "https://it.wikipedia.org/wiki?curid=4616094", "title": "Giuseppe Candiani", "text": "Biografia.\nNel 1848 partecip\u00f2 alle cinque giornate di Milano e fu ferito in combattimento alla Bicocca. Nel 1862 fond\u00f2 uno stabilimento per la produzione di acido solforico, da cui scatur\u00ec una grande industria chimica, con sede principale alla Bovisa (dal 1882), quartiere nel quale in tempi moderni gli \u00e8 stata dedicata una via."}
{"id": "4616096", "revid": "2111283", "url": "https://it.wikipedia.org/wiki?curid=4616096", "title": "Chiesa di San Nicola di Bari (Castellaro)", "text": "La chiesa di san Nicola di Bari \u00e8 un edificio religioso di Castellaro Lagusello, frazione del comune di Monzambano, in provincia di Mantova.\nStoria e descrizione.\nAppartenente alla diocesi di Mantova, situata all'interno del borgo fortificato di Castellaro Lagusello, la chiesa parrocchiale intitolata a san Nicola di Bari, venne riedificata su un tempio precedente di stile romanico negli anni tra il 1741 e il 1743.\nLa facciata \u00e8 a due ordini, divisa da quattro lesene, tuscaniche in basso, ioniche in alto, coronate da cornici che sorreggono il timpano con acroteri, dove prevalgono le linee classicheggianti.\nL'impronta della struttura classica si legge anche all'interno della chiesa a navata unica, con il perimetro scandito da lesene tuscaniche reggenti il cornicione, da cui si diparte la con volta a botte.\nLungo la navata quattro cappelle, inframezzate sul lato sinistro dal pulpito, di forme barocche che richiamano quelle della cantoria posta sulla porta d'ingresso, dove \u00e8 collocato l'organo, e sul lato destro dalla tela della \"Presentazione di Maria al tempio\", attribuita a Agostino Ugolini, come le stazioni della \"Via Crucis\" che coronano l'intera aula.\nEntrando a sinistra, subito dopo la vasca battesimale di forme cinquecentesche, reperto della chiesa precedente, si incontra la cappella dell\"'altare della Madonna della Cintura\", detta anche \"Madonna della consolazione\", con tela settecentesca attribuita alla bottega dei Cignaroli, posta in una cornice intagliata e dorata.\nLa seconda \u00e8 la \"cappella del Sacro Cuore\", gi\u00e0 denominata della \"Trasfigurazione\", sede nel secolo XVI della confraternita del Santissimo Sacramento o del Corpus Domini. Del 1714 \u00e8 la struttura in marmi policromi sovrastante la mensa dell'altare, proveniente quindi dalla chiesa precedente, mentre sono pi\u00f9 antiche le decorazioni del paliotto (pannello decorativo della parte anteriore dell'altare) realizzato secondo la tecnica del commesso marmoreo (tecnica consistente nel \u201ccommettere\u201d tasselli di marmo o pietre dure secondo un disegno di partenza), intarsiato con motivi floreali che incorniciano l'ovale che racchiude la statua di Ges\u00f9 Bambino rappresentato come \"Re dell'universo\".\nIntrodotto da una balaustra marmorea, il presbiterio racchiude l'altare maggiore ricco di marmi policromi e intarsiati, con al centro del paliotto il bassorilievo raffigurante \"san Nicola\". Sullo sfondo la pala absidale raffigurante la \"Madonna col Bambino e santi\", opera di Odoardo Perini, attivo nella prima met\u00e0 del Settecento.\nA destra del presbiterio \u00e8 l'accesso alla sagrestia, arredata con alcuni mobili di pregio che custodiscono paramenti ed arredi liturgici.\nLa \"cappella di San Giuseppe\", la seconda a destra, ha una tela, inserita in una cornice neoclassica, che raffigura la \"Madonna del Carmelo\".\nLa \"cappella della Madonna del Rosario\", la prima a destra, coronata dalle tele seicentesche dei \"misteri del Rosario\", contiene la pregevole scultura quattrocentesca raffigurante la \"Madonna col Bambino\", intagliata in legno, dorata e dipinta ."}
{"id": "4616097", "revid": "247222", "url": "https://it.wikipedia.org/wiki?curid=4616097", "title": "Arion (casa discografica)", "text": "La Arion \u00e8 stata una casa discografica francese specializzata in edizioni di musica classica (in particolare di musica antica) e musica folkloristica.\nStoria della Arion.\nLa Arion \u00e8 stata fondata a Parigi nel 1967 da Ariane Segal.\nIn Italia l'etichetta \u00e8 stata distribuita per molti anni dalla Ducale, con sede a Brebbia (provincia di Varese). La collana discografica presenta edizioni di pregio di musica classica, con interpreti perlopi\u00f9 di origine francese e con una attenzione particolare a quel repertorio musicale raramente registrato su disco. Nel catalogo spiccano le incisioni di musica antica e tra gli ensemble specializzati in questo repertorio ricordiamo Les Musiciens de Provence, La Maurache e il gruppo Parceval di Guy Robert.\nInoltre l'Arion dedica un notevole spazio alla musica etnica e folkloristica. Da questo ricco catalogo \u00e8 stata realizzata una interessante collana intitolata \"Universo del Folklore\" che raccoglie dischi di musica folk ed etnica di tutto il mondo. In questa collana sono presenti artisti come Los Calchakis.\nDal 1985 la casa discografica \u00e8 passata nelle mani di Manuela Ostrolenk.\nCon l'avvento del formato CD oltre a nuove registrazioni si affiancano numerose ristampe di materiale provenienti dalle edizioni in vinile, ora ristampate in questo nuovo formato (spesso si tratta di raccolte antologiche). Inoltre hanno preso parte del catalogo i dischi di alcune etichette indipendenti come la Disques Pierre Verany (acquisita nel 1997).\nI dischi pubblicati.\nPer la datazione ci siamo basati sull'etichetta del disco, o sul vinile o sulla copertina; qualora nessuno di questi elementi avesse una datazione, ci siamo basati sulla numerazione del catalogo.\n33 giri: collana originale francese.\nSi contraddistingue per il fatto che i dischi sono contenuti in una confezione che si pu\u00f2 aprire a mo' di libro nella quale sono contenute delle esaustive note sul contenuto (musica e interpreti).\n33 giri: collana di musica classica per il mercato italiano.\nSi contraddistingue per il fatto che i dischi sono contenuti in una busta tradizionale con note in lingua italiana sul retro. Vennero distribuiti anche nel mercato britannico, con note in lingua inglese sul retro, con uguale numero di catalogo, al quale era anteposto un 90 (a partire dal 90401 in avanti). I dischi sono stampati e distribuiti in Italia da Ducale. Alcuni titoli sono stati oggetto di una seconda ristampa negli anni novanta.\n33 giri: collana \"Universo Folklore\" per il mercato italiano.\nQuesta collana \u00e8 caratterizzata \u00e8 la stampa italiana di dischi presenti nel catalogo originale Arion. Si contraddistingue per il fatto che i dischi sono contenuti in una busta tradizionale con note in lingua italiana sul retro e con i titoli tradotti in italiano. I dischi sono stampati e distribuiti in Italia da Ducale. La collana ha come codice di catalogo FARN.\nLa medesima collana, con la stessa grafica di copertina, \u00e8 stata stampata anche in Spagna, con titoli tradotti in spagnolo. Questa collana spagnola ha come codice di catalogo HARS."}
{"id": "4616098", "revid": "729019", "url": "https://it.wikipedia.org/wiki?curid=4616098", "title": "Volo Indian Airlines 491", "text": "Il volo Indian Airlines 491 era un volo domestico di linea della Indian Airlines dall'aeroporto Internazionale di Delhi all'aeroporto Internazionale di Sahar, Mumbai, con scalo all'aeroporto di Aurangabad, Maharashtra, nella parte centro-occidentale del paese. Il 26 aprile 1993, il Boeing 737 operante il volo precipit\u00f2 in fase di decollo. Dei 118 a bordo, di cui 112 passeggeri e 6 membri dell'equipaggio, persero la vita 53 passeggeri e due membri dell'equipaggio.\nL'aereo.\nIl velivolo coinvolto era un Boeing 737-200, marche VT-ECQ, numero di serie 20961, numero di linea 375. Vol\u00f2 per la prima volta nel 1974 e venne consegnato il 26 settembre a Indian Airlines. Era equipaggiato con 2 motori turboventola Pratt &amp; Whitney JT8D-9A. Al momento dell'incidente, l'aereo aveva quasi 19 anni e aveva accumulato ore di volo.\nL'incidente.\nIl 26 aprile 1993, il Boeing 737-2AB si alz\u00f2 in volo alle ore 13:06 ora locale con destinazione Mumbai in una giornata con temperatura attorno ai 40 gradi.\nIl velivolo era sovraccarico e utilizz\u00f2 tutta la lunghezza della pista per decollare; dopo aver sollevato il muso, urt\u00f2 con il motore e con il carrello sinistro un camion carico di balle di cotone che transitava su una superstrada a circa 130 metri di distanza dalla fine della pista. Questo tipo di carico pu\u00f2 raggiungere anche i 10 metri di altezza e ci\u00f2 spiega il singolare impatto.\nL'urto contro il camion provoc\u00f2 una perdita di potenza e di velocit\u00e0 del Boeing che and\u00f2 poi ad urtare contro delle linee elettriche aeree a circa 2 chilometri e mezzo di distanza e infine precipit\u00f2 al suolo, incendiandosi nella parte posteriore: tutti i passeggeri che sedevano dietro all'ottava fila non poterono abbandonare l'aereo e morirono bruciati vivi nell'incendio.\nLe indagini.\nLa responsabilit\u00e0 dell'incidente venne data al pilota dell'aereo che avrebbe iniziato con ritardo la manovra di sollevamento dei velivolo e alle autorit\u00e0 aeroportuali che non avevano adeguatamente sorvegliato il traffico automobilistico intorno all'aeroporto negli orari di decollo da quella struttura.\nConseguenze.\nIndian Airlines pag\u00f2 un risarcimento alle famiglie dei deceduti, di \u20b9500 000 (circa \u20ac5.866) per ogni passeggero adulto deceduto e \u20b9250 000 (circa \u20ac 2.933) per ogni infante deceduto."}
{"id": "4616105", "revid": "46291", "url": "https://it.wikipedia.org/wiki?curid=4616105", "title": "Pouteria viridis", "text": "Pouteria viridis \u00e8 un albero della famiglia delle Sapotaceae, geneticamente vicino al pi\u00f9 popolare zapotone, il frutto della Pouteria sapota.\nQuesta specie fruttifera non ha ancora raggiunto una diffusione capillare in aree diverse dalla sua origine, per cui non esiste ancora un nome vernacolo con cui sia universalmente conosciuto. Tra i vari nomi locali con cui viene indicato vi sono \"zapote verde\", \"zapote de monta\u00f1a\" (Costa Rica), \"zapote injerto\" (Costa Rica, El Salvador, Honduras), \"injerto verde\" (Guatemala), \"zapotillo calenturiento\" (Honduras), \"red faisan\", \"white faisan\" (Belize), \"zapote amarillo\", \"zapote mico\", \"zapote real\" (Nicaragua), \"ondurca\", \"mameicito\", \"chulul\", \"yashtul\", \"chul\", \"ixulul\", \"raxtulul\", \"tulul\": questi ultimi sei sono gli appellativi che gli vengono attribuiti in vari dialetti aztechi e maya del Messico.\nDistribuzione.\nLa specie \u00e8 nativa di un areale di medie altitudini che va dal Sud del Messico alla Costa Rica. Non \u00e8 diffusa altrove nel Tropico, se non in coltivazioni sperimentali e tra i collezionisti di essenze esotiche.\nEcofisiologia.\nL'albero necessita di climi freschi e umidi. In Honduras, di cui sembra nativo, cresce ad altitudini tra gli 800 e i 2000 m, quindi superiori alle specie prossime Pouteria sapota e Pouteria campechiana. Pur essendo originario di latitudini tropicali non \u00e8 adattato al bassopiano caldo e umido ma alle alture temperate fin dove non si tocchino mai punte di gelo. Tentativi di acclimatarlo nei climi mediterranei d'Israele e della California si sono finora rivelati difficoltosi per la scarsa conoscenza delle precise esigenze climatiche del fruttifero, e sono in sperimentazione. Sicuramente si tratta di un'essenza che non sopporta estremi di caldo e di freddo.\nDescrizione.\nLa pianta allo stadio adulto raggiunge altezze tra i 12 e i 24 m, ma esistono alcuni esemplari che in condizioni molto favorevoli raggiungono persino i 40 m. L'albero ha un aspetto abbastanza simile a quello dello zapotone, ma con foglie pi\u00f9 piccole, che sono sempreverdi, ma possono diventare decidue agli estremi del suo areale, dove vi sia una maggiore variabilit\u00e0 stagionale. Come altre Sapotaceae i canali del legno sono ricchi di un lattice gommoso. Il frutto ha forma ovale e quasi rotonda ed \u00e8 lungo 8\u201312\u00a0cm e largo 6\u20137\u00a0cm. La pelle \u00e8 liscia e il colore varia da verde al verde-giallastro. La polpa color salmone \u00e8 molto simile a quella dello zapotone ma ha una consistenza pi\u00f9 cremosa e un sapore con sentore di budino di mandorle. Da molti \u00e8 considerato di qualit\u00e0 organolettiche superiori alle specie vicine del genere Pouteria, ma \u00e8 commercializzato solo localmente in alcuni Paesi dell'America istmica."}
{"id": "4616107", "revid": "1566286", "url": "https://it.wikipedia.org/wiki?curid=4616107", "title": "Sara Ballesteros", "text": "Biografia.\nSara Ballesteros debutta in televisione grazie a \"Il segreto\" insieme a Megan Montaner, \u00c1lex Gadea, Mar\u00eda Bouzas, Alejandra Onieva e altri, interpretando Angustias Osorio. Poco dopo Antena 3 la sceglie di nuovo come membro del cast della seconda stagione per interpretare Calvario Osorio, sorella di Angustias.\nHa studiato arti drammatiche nella scuola di arti teatrali \"\u00c1ngel Guti\u00e9rrez\", nel noto teatro di Madrid \"Teatro de C\u00e1mara Ch\u00e9jov\" e nel laboratorio William Layton. Ha una laurea in giornalismo conseguita presso l'universit\u00e0 \"Rey Juan Carlos\" e un master in arti sceniche dell'Istituto di Danza."}
{"id": "4616108", "revid": "1793900", "url": "https://it.wikipedia.org/wiki?curid=4616108", "title": "Istituto di studi politici di Strasburgo", "text": "L'Istituto di studi politici di Strasburgo (francese: \"Institut d'\u00e9tudes politiques de Strasbourg\"), conosciuto anche come Sciences Po Strasbourg, \u00e8 un istituto francese pubblico d'insegnamento superiore creato nel 1945, situato a Strasburgo e legato all'universit\u00e0 di Strasburgo.\n\u00c8 uno dei nove Istituti di studi politici (I.E.P.) di Francia, ed \u00e8 dunque una Grande \u00e9cole. Si tratta storicamente del primo I.E.P. nato in provincia ed ospita, tra l'altro, un master in Politiche europee, prima formazione francese di questo tipo."}
{"id": "4616113", "revid": "104458", "url": "https://it.wikipedia.org/wiki?curid=4616113", "title": "Castell'Abbadessa", "text": ""}
{"id": "4616114", "revid": "104458", "url": "https://it.wikipedia.org/wiki?curid=4616114", "title": "Kastel Gomilica", "text": ""}
{"id": "4616124", "revid": "104458", "url": "https://it.wikipedia.org/wiki?curid=4616124", "title": "Russich", "text": ""}
{"id": "4616125", "revid": "287204", "url": "https://it.wikipedia.org/wiki?curid=4616125", "title": "Ruzic", "text": ""}
{"id": "4616127", "revid": "1543377", "url": "https://it.wikipedia.org/wiki?curid=4616127", "title": "Cile ai Giochi della XIX Olimpiade", "text": "Il Cile partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 21 atleti impegnati in quattro discipline: atletica leggera, equitazione, pugilato e tiro. Fu la dodicesima partecipazione di questo paese ai Giochi estivi. Non fu conquistata nessuna medaglia."}
{"id": "4616129", "revid": "287204", "url": "https://it.wikipedia.org/wiki?curid=4616129", "title": "Creston (Iowa)", "text": "Creston \u00e8 un comune (\"city\") degli Stati Uniti d'America, nella Contea di Union nello Stato dell'Iowa. \nCi \u00e8 nato l'astronauta Walter Cunningham."}
{"id": "4616136", "revid": "830939", "url": "https://it.wikipedia.org/wiki?curid=4616136", "title": "Jules Champfleury", "text": "Biografia.\nCapofila del realismo francese, fu autore di \"I Conti domestici\" (1853), \"I borghesi di Molinchart\" (1855) e \"Monsieur de Boisdhyver\" (1857).\nNel 1856 fonda insieme allo scrittore Duranty la rivista \"Le r\u00e9alisme\", di breve durata, e l'anno dopo pubblica il \"Manifeste du R\u00e9alisme\". Nel manifesto Champfleury cita i modelli realisti della letteratura europea, quali Dickens in Inghilterra e Gogol in Russia, e propone un tipo di narrazione semplice e chiaro. Le idee di Champfleury non vedono di buon occhio la poesia, considerata un esercizio formale di nicchia appannaggio delle \u00e9lite.\nSi interess\u00f2 inoltre alla storia della caricatura, sulla quale lasci\u00f2 numerosi saggi."}
{"id": "4616138", "revid": "212348", "url": "https://it.wikipedia.org/wiki?curid=4616138", "title": "Saton di Dolli", "text": ""}
{"id": "4616139", "revid": "729019", "url": "https://it.wikipedia.org/wiki?curid=4616139", "title": "Keith Murdoch", "text": "Fermatosi in Australia sulla via del ritorno, per i successivi 45 anni fino alla morte condusse vita lontano da stampa e notoriet\u00e0 e non ebbe pi\u00f9 alcun contatto con il mondo del rugby.\nBiografia.\nMurdoch, nativo di Dunedin (Otago), inizi\u00f2 la carriera rappresentativa nella sua provincia rugbistica d\u2019origine nel 1964, per poi passare nei due anni seguenti ad Hawke\u2019s Bay e ad prima di ristabilirsi a Otago.\nAgricoltore, era dotato di un fisico rilevante per gli standard dell\u2019epoca: alto un metro e 83 centimetri, pesava 110 kg e presentava una circonferenza al petto di 120 centimetri, tanto che il sarto all\u2019epoca a servizio presso la nazionale neozelandese raccontava di dover sempre aggiungere due o tre pollici di stoffa agli abiti di Murdoch in prossimit\u00e0 del petto.\nMurdoch esord\u00ec negli \"All Blacks\" a Johannesburg nel 1970 contro il , ma dopo tale incontro disput\u00f2 solo partite senza valore di \"test match\" fino al 1972, quando fu schierato contro l\u2019 ad Auckland per un match, vinto, valido per la Bledisloe Cup di quell\u2019anno.\nNel successivo \"tour\" nel Regno Unito fu schierato titolare a Cardiff contro il : in quell\u2019incontro, il suo ultimo, realizz\u00f2 la sua unica meta in nazionale, che per\u00f2 permise agli \"All Blacks\" di vincere l\u2019incontro 19-16.\nLa notte successiva al \"match\" Murdoch si rec\u00f2 nelle cucine dell\u2019Angel Hotel di Cardiff \u2014 in cui la squadra alloggiava \u2014 per cercare una birra; le cronache pi\u00f9 accreditate dei fatti precedenti all\u2019aggressione di Murdoch nei confronti di una guardia riferiscono che il giocatore avrebbe avuto un alterco con il personale di servizio e che la guardia privata lo avrebbe allontanato, portandolo con s\u00e9.\nMurdoch colp\u00ec quindi con un pugno la guardia, il ventinovenne gallese Peter Grant, il quale subito dopo si rialz\u00f2 da solo e si allontan\u00f2.\nIl manager degli \"All Blacks\" Ernie Todd decise quindi di allontanare Murdock dal \"tour\" e di farlo imbarcare all\u2019aeroporto londinese di Heathrow per l\u2019immediato rientro in Nuova Zelanda; tuttavia, allo scalo di Singapore, Murdoch lasci\u00f2 il volo e s\u2019imbarc\u00f2 per Darwin, nel Territorio australiano del Nord.\nDa allora pi\u00f9 quasi nulla si seppe su Keith Murdoch.\nQualche anno dopo la sua scomparsa un giornalista neozelandese, Terry McLean, lo rintracci\u00f2 nei pressi di un impianto petrolifero nei pressi di Perth, in Australia Occidentale, ma fu invitato dallo stesso Murdoch ad andar via, cosa che McLean fece.\nNel 1990 la giornalista Margot McRae, anch\u2019essa neozelandese, lo riconobbe in un pub di una cittadina del Queensland e in tale occasione riusc\u00ec a ottenere un\u2019intervista senza registrazione video e audio; l\u2019ultima occasione in cui fu visto in pubblico fu nel 2001, quando fu chiamato a testimoniare a Tennant Creek sulla morte di un giovane aborigeno che la sera prima del suo ritrovamento aveva tentato un furto nell\u2019abitazione di Murdoch; all\u2019epoca viveva nella cittadina di Katherine, nel Territorio del Nord.\nMargot McRae scrisse nel 2007 una pi\u00e9ce teatrale, \"Finding Murdoch\", basata sull\u2019incontro che ebbe con il giocatore nel 1990; nel 2012 il regista Massimiliano Pandimiglio ne realizz\u00f2 una versione in italiano che and\u00f2 in scena a Roma e che vide come protagonista, nelle vesti di Murdoch, l\u2019ex tallonatore, e internazionale per l\u2019, Paolo Paoletti, gi\u00e0 giocatore di e .\nIl 30 marzo 2018 la federazione neozelandese comunic\u00f2 di avere ricevuto la notizia della morte del settantaquattrenne Murdoch avvenuta in Australia, anche se sono imprecisati luogo e cause del decesso."}
{"id": "4616140", "revid": "1543377", "url": "https://it.wikipedia.org/wiki?curid=4616140", "title": "Colombia ai Giochi della XIX Olimpiade", "text": "La Colombia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 43 atleti impegnati in cinque discipline: atletica leggera, calcio, ciclismo, nuoto e tuffi. Portabandiera fu il nuotatore Ricardo Gonz\u00e1lez. Fu la settima partecipazione di questo paese ai Giochi estivi. Non fu conquistata nessuna medaglia."}
{"id": "4616142", "revid": "297059", "url": "https://it.wikipedia.org/wiki?curid=4616142", "title": "Louis Edmond Duranty", "text": "Sostenitore del realismo prima e dell'impressionismo poi, nel 1870 fu sfidato a duello da \u00c9douard Manet. Fu amico di Edgar Degas, che ne dipinse un ritratto nel 1879. Frequentatore del Caf\u00e9 Guerbois, fu autore del saggio \"Il nuovo dipinto\"."}
{"id": "4616144", "revid": "584905", "url": "https://it.wikipedia.org/wiki?curid=4616144", "title": "Robert Galbraith", "text": ""}
{"id": "4616147", "revid": "1543377", "url": "https://it.wikipedia.org/wiki?curid=4616147", "title": "Costa Rica ai Giochi della XIX Olimpiade", "text": "La Costa Rica partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 18 atleti impegnati in 6 discipline: atletica leggera, ciclismo, nuoto, pugilato, sollevamento pesi e tiro. Portabandiera fu il tiratore Hugo Chamberlain. Fu la terza partecipazione di questo paese ai Giochi estivi. Non fu conquistata nessuna medaglia."}
{"id": "4616151", "revid": "104458", "url": "https://it.wikipedia.org/wiki?curid=4616151", "title": "Castel Cambio", "text": ""}
{"id": "4616154", "revid": "547034", "url": "https://it.wikipedia.org/wiki?curid=4616154", "title": "John Bryson", "text": "Biografia.\nNato a New York, Bryson studi\u00f2 a Stanford e si laure\u00f2 in legge a Yale. Dopo aver lavorato come consulente legale per alcune agenzie governative, Bryson si dedic\u00f2 al mondo degli affari e svolse incarichi dirigenziali in alcune note aziende come la Boeing e la Walt Disney Company.\nNel 2011 il Presidente Obama scelse Bryson come successore del segretario al Commercio dimissionario Gary Locke. Tuttavia il Senato, che aveva il compito di confermare o meno la nomina di Bryson, richiese dei tempi extra e cos\u00ec per alcuni mesi l'incarico venne ricoperto ad interim dal vicesegretario Rebecca Blank. Alla fine Bryson venne confermato per il posto e si insedi\u00f2.\nPochi mesi dopo tuttavia, Bryson si rese responsabile di un doppio incidente stradale dalla dinamica piuttosto anomala e l'uomo sub\u00ec un malore, probabilmente un attacco epilettico. A seguito dell'incidente, Bryson si prese un periodo di pausa per motivi di salute e qualche giorno dopo rassegn\u00f2 le proprie dimissioni. Il suo posto venne preso nuovamente dalla Blank, che per la seconda volta svolse le funzioni di segretario ad interim."}
{"id": "4616156", "revid": "104458", "url": "https://it.wikipedia.org/wiki?curid=4616156", "title": "Castel Suciuraz", "text": ""}
{"id": "4616163", "revid": "1573940", "url": "https://it.wikipedia.org/wiki?curid=4616163", "title": "Stagonopleura bella", "text": "Il diamante coda di fuoco (\"Stagonopleura bella\" ) \u00e8 un uccello passeriforme della famiglia degli Estrildidi.\nDescrizione.\nDimensioni.\nMisura circa 10\u201313\u00a0cm di lunghezza, per un peso che raggiunge i 14 grammi.\nAspetto.\nIl piumaggio \u00e8 di colore grigio-olivaceo dorsalmente e biancastro ventralmente, finemente striato di bruno-nerastro su tutto il corpo: le striature sono meno distinte su testa e ali. Il codione \u00e8 di un caratteristico colore rosso cremisi, al quale la specie deve il nome comune, mentre la coda e il sottocoda sono neri, cos\u00ec come nera \u00e8 anche una banda che dai lati del becco raggiunge gli occhi, andando a formare una sorta di mascherina. Gli occhi sono di colore bruno scuro con un cerchio perioculare bianco-bluastro, le zampe sono di colore carnicino, il becco \u00e8 rosso corallo.\nI sessi sono piuttosto simili, tuttavia nella femmina il ventre presenta sfumature giallastre e manca il nero del sottocoda, mentre nel maschio le suddette sfumature sono presenti principalmente a livello cefalico.\nBiologia.\nSi tratta di uccelli diurni e moderatamente gregari, che si riuniscono in gruppetti familiari comprendenti al massimo una decina di individui, a volte associati ai diamanti cigliarosse: questi uccelli sono molto timidi e passano la maggior parte della giornata fra l'erba alta o i cespugli, rimanendo allo scoperto il meno possibile, mentre durante la notte essi cercano rifugio nel folto della vegetazione per riposarsi.\nAlimentazione.\nSi tratta di uccelli prevalentemente granivori, che si nutrono soprattutto di semi di \"Banksia ericifolia\", \"Casuarina\" e \"Melaleuca\", cercandoli sia al suolo che prelevandoli direttamente dalle piante, privilegiando quelli ancora immaturi e quelli in via di germinazione. La specie integra poi la propria dieta anche con frutti, bacche e germogli: durante il periodo riproduttivo, inoltre, l'alimentazione diventa parzialmente insettivora, comprendendo anche piccoli insetti volanti.\nRiproduzione.\nLa stagione riproduttiva fra generalmente da ottobre e gennaio: durante questo periodo, le coppie abbandonano i gruppi d'appartenenza e divengono piuttosto territoriali. Il nido viene costruito non troppo in alto (fra il metro e mezzo ed i sei metri d'altezza) nel folto dei cespugli, ed alla sua costruzione partecipano ambedue i \"partner\": esso ha una caratteristica forma a bottiglia, dovuta al lungo tunnel d'entrata, ed \u00e8 costituito perlopi\u00f9 da fili d'erba verde (a differenza ad esempio del congenere diamante guttato, che utilizza erba secca per costruire il nido) ed altro materiale fibroso di origine vegetale all'esterno, mentre la camera di cova interna \u00e8 foderata perlopi\u00f9 con piumino e lanugine. Il nido \u00e8 molto voluminoso, e raggiungendo quasi il mezzo metro di lunghezza costituisce uno dei nidi di estrildidi di maggiori dimensioni.\nAll'interno del nido la femmina depone 4-8 uova bianche, che vengono covate da entrambi i sessi per circa 20 giorni: i \"pulli\" ciechi ed implumi ala nascita, vengono accuditi da ambedue i genitori per circa tre settimane, dopodich\u00e9, sebbene siano in grado di volare, tendono a rimanere nei pressi del nido per almeno altre tre settimane, prima di allontanarsene definitivamente (in genere scacciati dai genitori, che frattanto si apprestano a portare avanti una seconda covata).\nDistribuzione e habitat.\nQuesti uccelli occupano la fascia costiera dell'Australia sud-orientale, dall'isola dei Canguri al Nuovo Galles del Sud sud-orientale: si tratta inoltre dell'unico diamante australiano diffuso anche in Tasmania.\nQuesta specie colonizza una grande variet\u00e0 di ambienti, che vanno dalle aree boschive a quelle cespugliose con spiazzi erbosi pi\u00f9 o meno estesi, a condizione che essi si mantengano umidi per buona parte dell'anno: specialmente in Tasmania, inoltre, questa specie colonizza anche le aree rurali delle citt\u00e0.\nTassonomia.\nSe ne riconoscono tre sottospecie:\nIl nome scientifico della specie deriva dal latino \"bellus\", \"bello\"; in virt\u00f9 della livrea di questi uccelli: attualmente viene utilizzato nella sua seconda declinazione, quindi al femminile (\"bella\"), ma durante il periodo dell'ascrizione della specie al genere \"Zonaeginthus\" ne \u00e8 stata utilizzata anche la prima declinazione, per l'appunto \"bellus\"."}
{"id": "4616170", "revid": "122315", "url": "https://it.wikipedia.org/wiki?curid=4616170", "title": "Zonaeginthus", "text": ""}
{"id": "4616172", "revid": "636627", "url": "https://it.wikipedia.org/wiki?curid=4616172", "title": "P/2005 V1", "text": ""}
{"id": "4616173", "revid": "404449", "url": "https://it.wikipedia.org/wiki?curid=4616173", "title": "Shingo Honda", "text": "L'autore \u00e8 principalmente noto per il manga sportivo \"Takky\u016b Dash!!\" e per la sua pi\u00f9 recente opera, \"Hakaiju\", manga horror dal disegno accurato e le atmosfere splatter-gore, unico dei suoi lavori pubblicato in Italia."}
{"id": "4616174", "revid": "416175", "url": "https://it.wikipedia.org/wiki?curid=4616174", "title": "Teatro romano (architettura)", "text": "Il teatro \u00e8 un edificio usato per spettacoli pubblici. Nell'antica Roma veniva usato per le rappresentazioni teatrali (vedi teatro latino).\nI teatri romani furono costruiti in tutte le aree dell'impero, dalla Spagna, al Medio Oriente. A causa della capacit\u00e0 dei Romani di influenzare l'architettura locale, numerosi teatri in tutto il mondo hanno caratteristiche univocamente romane.\nStoria.\nI Romani utilizzarono il modello del teatro greco, apportandovi alcune modifiche essenziali. Il primo e pi\u00f9 antico teatro romano in muratura \u00e8 quello costruito in et\u00e0 tardo repubblicana a Bononia (attuale Bologna) verso l'88 a.C., con un emiciclo di circa 75 metri di diametro e gradinate in laterizio. Nel periodo precedente i luoghi degli eventi teatrali erano costruzioni di legno provvisorie spesso erette all'interno del Circo Massimo.\nLa novit\u00e0 architettonica di questo teatro era quella di avere una struttura totalmente autonoma e autoportante, fondata su una fitta rete di murature radiali e concentriche. Fu successivamente ampliato e abbellito con marmi pregiati in et\u00e0 imperiale da Nerone verso la met\u00e0 del I sec. d.C. A Roma il primo teatro ad essere costruito interamente in muratura fu quello di Pompeo, del 55 a.C..\nStruttura.\nIl teatro romano dell'et\u00e0 imperiale \u00e8 un edificio costruito sopra il piano di calpestio (\"dent o loc\") e non su un declivio naturale come quello greco, e ha una forma chiusa, che rendeva possibile la copertura con un \"velarium\", ed \u00e8 l'esempio di teatro che pi\u00f9 si avvicina all'edificio teatrale moderno.\nLe gradinate semicircolari della cavea poggiano ora su archi e volte in muratura, e sono collegate alla scena con loggiati laterali. Questo permette all'edificio del teatro una collocazione autonoma e pi\u00f9 flessibile e di dotarsi di una facciata esterna ornata e monumentale. La facciata della scena viene innalzata a numerosi piani e decorata, fino a diventare \"scenae frons\", proscenio. Il teatro romano ha anche un \"podium\", che a volte sostiene le colonne della \"scaenae frons\". La \"scaena\" originariamente non fa parte dell'edificio, costruito solo per fornire uno sfondo adeguato agli attori. Alla fine, essa diventa una parte dell'edificio stesso, fatta di cemento. Il teatro stesso \u00e8 diviso nel palco (\"orchestra\") e nella sezione dei posti a sedere (\"auditorium\"). Per il pubblico sono disponibili \"Vomitoria\", cio\u00e8 entrate e uscite.\nL'\"auditorium\", l'area in cui si raccolgono le persone, \u00e8 costruita talvolta su una piccola collina o pendio nel quale possono facilmente essere collocati posti a sedere accatastati, nella tradizione dei teatri greci. La parte centrale dell'\"auditorium\" \u00e8 ricavata dalla collina o dal pendio, mentre i posti radiali esterni richiedono sostegno strutturale e solidi muri di contenimento. Questo naturalmente non avveniva sempre perch\u00e9 i Romani tendevano a costruite i loro teatri indipendentemente dalla disponibilit\u00e0 di fianchi collinari.\nL'uso della scena diventa pi\u00f9 complesso per l'uso di macchinari teatrali. Compare il sipario, che durante la rappresentazione si abbassa in un apposito incavo, mentre il \"velarium\" di derivazione navale, viene utilizzato per riparare gli spettatori dal sole.\nLa \"cavea\", la platea semicircolare costituita da gradinate, fronteggia il palcoscenico (\"pulpitum\"), che per la prima volta assume una profondit\u00e0 cospicua, rendendo possibile l'utilizzo di un sipario e una netta separazione dalla platea.\nScenografia.\nElementi scenografici sempre presenti erano:\nAnalogie e differenze fra teatri greci e romani.\nLe analogie fra i teatri romani e i teatri greci precedenti sono dovute in gran parte all'influenza della Grecia antica sul triumviro romano Pompeo. A dire il vero, gran parte dell'influenza architettonica dei Romani proveniva dai Greci, e la progettazione strutturale del teatro ne \u00e8 solo un esempio. Tuttavia, i teatri romani avevano differenze specifiche: ad esempio avevano proprie fondamenta, e non erano costruiti su opere fatte esclusivamente di terra n\u00e9 erano chiusi tutt'intorno da colline naturali. Inoltre i teatri romani erano costruiti in piano e avevano un palcoscenico pi\u00f9 ampio rispetto a quelli greci, che sorgevano in collina. Infine nel teatro romano gli spettacoli dovevano solo divertire, mentre nel teatro greco dovevano istruire i cittadini e contribuire anche alla loro formazione morale.\nI teatri romani ereditano il loro schema di base dal Teatro di Pompeo, il primo teatro stabile romano, realizzato come detto in precedenza nel 55 a.C.\nElenco dei teatri romani.\nLe rovine di decine di teatri romani sono stati individuati nelle pi\u00f9 disparate aree dell'impero romano e la presenza di molti altri \u00e8 attestata da iscrizioni ed altre fonti storiche.\nAlcuni teatri romani, costruiti in legno, furono abbattuti dopo che la festivit\u00e0 per la quale erano stati eretti si era conclusa. Questa pratica era dovuta a una moratoria sulle strutture teatrali permanenti che dur\u00f2 fino al 55 a.C., quando fu costruito il Teatro di Pompeo con l'aggiunta di un tempio per evitare la legge. Alcuni teatri romani mostrano segni di non essere mai stati completati fin dall'inizio.\nDentro Roma, pochi teatri sono sopravvissuti ai secoli successivi alla loro costruzione, fornendo poche evidenze sui teatri specifici. L'Arausio, il teatro dell'odierna Orange (Francia), \u00e8 un buon esempio di un teatro romano classico, con uno \"scaenae frons\" incavato, reminiscenza dei modelli del teatro romano occidentale, tuttavia manca della struttura pi\u00f9 ornamentale. L'Arausio \u00e8 in piedi ancora oggi e, con la sua straordinaria acustica strutturale e i posti a sedere ricostruiti, costituisce una meraviglia dell'architettura romana.\nConfronto fra teatri e anfiteatri.\nEsistono somiglianze tra i teatri e gli anfiteatri dell'antica Roma e dell'antica Italia: entrambi furono costruiti con lo stesso materiale di base, il calcestruzzo romano, e fornivano al pubblico un posto dove andare a vedere numerosi eventi in tutto l'Impero. Tuttavia, si tratta di due strutture completamente diverse, con progettazioni specifiche che si adattano meglio ai diversi eventi che vi vengono svolti. Gli anfiteatri non avevano una buona acustica, mentre i teatri la avevano. Mentre negli anfiteatri si svolgevano le gare e i giochi gladiatori, i teatri ospitavano eventi come spettacoli teatrali, pantomime, eventi corali, e orazioni. La loro progettazione, con la sua forma semicircolare, migliorava l'acustica naturale, a differenza degli anfiteatri romani costruiti a tutto tondo."}
{"id": "4616177", "revid": "56620", "url": "https://it.wikipedia.org/wiki?curid=4616177", "title": "Frederick Schomberg, 1\u00ba Duca di Schomberg", "text": ""}
{"id": "4616179", "revid": "111319", "url": "https://it.wikipedia.org/wiki?curid=4616179", "title": "Luiza Noskova", "text": "Fino alla dissoluzione dell'Unione Sovietica (1991) gareggi\u00f2 per la nazionale sovietica.\nBiografia.\nIn Coppa del Mondo ottenne l'unico podio, nonch\u00e9 primo risultato di rilievo, il 19 gennaio 1989 a Borovec (3\u00aa).\nIn carriera prese parte a un'edizione dei Giochi olimpici invernali, (39\u00aa nella sprint, 10\u00aa nell'individuale, 1\u00aa nella staffetta) e a una dei Mondiali, vincendo una medaglia."}
{"id": "4616182", "revid": "104458", "url": "https://it.wikipedia.org/wiki?curid=4616182", "title": "Luisa Noskova", "text": ""}
{"id": "4616183", "revid": "104458", "url": "https://it.wikipedia.org/wiki?curid=4616183", "title": "Luisa Tcherepanova", "text": ""}
{"id": "4616201", "revid": "115112291", "url": "https://it.wikipedia.org/wiki?curid=4616201", "title": "Olga de \u00c1ngulo", "text": "Nel 1968, all'et\u00e0 di dodici anni, partecip\u00f2 alle Olimpiadi di Citt\u00e0 del Messico prendendo parte a quattro competizioni: 400 e 800 metri stile libero, 200 e 400 metri misti. Il suo miglior risultato fu il terzo posto nella terza batteria eliminatoria dei 400 stile libero.\nNel 1971 ottenne la medaglia di bronzo nei 200 metri stile libero ai VI Giochi panamericani svoltisi a Cali, sua citt\u00e0 natale.\nL'anno seguente prese parte alla sua seconda Olimpiade, a Monaco di Baviera, dove gareggi\u00f2 sui 200, 400 e 800 metri misti e sui 200 farfalla. Ottenne il suo miglior risultato nei 400 stile libero dove giunse quarta nella sua batteria, preceduta da Novella Calligaris, Keena Rothhammer e Gudrun Wegner, facendo registrare il tredicesimo tempo assoluto."}
{"id": "4616213", "revid": "1564499", "url": "https://it.wikipedia.org/wiki?curid=4616213", "title": "Pane di Laterza", "text": "Il pane di Laterza \u00e8 un prodotto di panetteria tradizionale di Laterza, in provincia di Taranto.\n\u00c8 ottenuto dall'impiego di farina di semola di grano duro rimacinata, delle variet\u00e0 coltivate nei territori del comune di Laterza o in quelli dei comuni limitrofi (ad esempio Simeto, Appulo, Arcangelo, ecc.), mescolata con acqua, sale e lievito madre.\nNel 1998, grazie ad un'intesa tra Comune di Laterza e i pi\u00f9 antichi panificatori locali, \u00e8 nato il consorzio Pane di Laterza, per tutelare, valorizzare e promuovere il prodotto laertino.\nLa citt\u00e0 di Laterza fa parte dell'Associazione nazionale citt\u00e0 del pane, che ha tra i suoi scopi quello di promuovere il riconoscimento e la valorizzazione dei pani e di tipologie specifiche di pane legate a determinati territori.\nStoria.\nL'agricoltura, e in particolare la coltivazione di cereali, \u00e8 sempre stata alla base dell'economia laertina. L'utilizzo dei cereali per la produzione del pane, e di altri prodotti da forno, ha radici molto antiche nel territorio di Laterza, risalenti al V secolo a.C.. Farro e orzo erano gli ingredienti utilizzati, per quello che allora veniva chiamato \"focaccia\". Al contrario di oggi, il lievito non era sempre utilizzato, e la cottura avveniva sotto la cenere o sopra la brace. Il pane prodotto era per lo pi\u00f9 necessario a coprire le esigenze familiari.\nLa panificazione, come servizio pubblico, fu introdotta dai romani che a loro volta avevano imparato quest'arte dagli schiavi greci che lavoravano per i nobili. Per diversi secoli, la produzione del pane era riservata solo ai nobili, gli unici che potevano permettersi di mantenere gli alti costi di gestione di un mulino o di un forno. In contrada Fornaci a Laterza \u00e8 stato rinvenuto un forno attivo fino al 1700 di propriet\u00e0 di un signore feudale, composto da una singola camera di combustione.\nFino al XVII secolo la produzione del pane per la vendita a terzi fu regolata dai calmieri, ovvero un insieme di norme volte al controllo dei prezzi per proteggere i consumatori. Queste norme, per\u00f2, portarono inevitabilmente alla produzione di pane di bassa qualit\u00e0, tant'\u00e8 che furono ben presto abolite. Il problema del pane, per\u00f2, diventava sempre pi\u00f9 grave e durante la prima guerra mondiale veniva venduto ad un prezzo inferiore al costo di produzione. Questa politica provoc\u00f2 una grave crisi e fu, anch'essa, ben presto sostituita. Infatti a partire dalla seconda guerra mondiale i produttori di grano erano costretti a consegnare la propria produzione al Consorzio agrario di riferimento, il quale consentiva loro di trattenere solo una piccola parte necessaria al fabbisogno famigliare. Per le famiglie che, invece, non possedevan grano, il consorzio donava una razione giornaliera di 200 grammi di pane per ogni componente. Queste restrizioni furono abolite con il boom economico che invest\u00ec l'Italia nella met\u00e0 del Novecento.\nPer quanto riguarda pi\u00f9 in particolare Laterza, fino agli anni cinquanta, a differenza di altri centri, la gestione dei forni era affidata esclusivamente a quattro donne: la fornaia e tre operaie. Compito delle operaie era quello della preparazione della legna nel forno, del ritiro dell'impasto crudo fatto in casa dalle clienti, e della consegna del pane caldo al termine della cottura, con conseguente riscossione del compenso per la cottura. Compito della fornaia, invece, era quello della cottura del pane e, in generale, della gestione del forno, che la stessa aveva preso in fitto.\nCaratteristiche.\nCotto nei tradizionali forni a legna, riscaldati con legna aromatica di bosco o di ulivo, o altri prodotti come nocciolino di albicocca o buccia di mandorle, secondo la disponibilit\u00e0 stagionale, il pane di Laterza si distingue per il suo profumo di cereale e per il suo sapore ben definito, tendente all'acidulo. La pezzatura tradizionale prevede forme di pane (dette panelle o \"pan\u00e9dd\" in dialetto laertino) da uno, due e quattro kg di peso, con un diametro rispettivamente di circa 25, 35 e 45 cm. Il colore della crosta, spessa circa 3 mm, \u00e8 tendente al marrone, mentre la mollica \u00e8 di colore bianco avorio.\nFasi di produzione.\nAffinch\u00e9 un pane prodotto nel comune di Laterza possa essere riconosciuto col marchio \"Pane di Laterza\", deve sottostare alle seguenti caratteristiche e fasi obbligatorie:"}
{"id": "4616218", "revid": "254059", "url": "https://it.wikipedia.org/wiki?curid=4616218", "title": "Torre Casalodi", "text": ""}
{"id": "4616220", "revid": "287204", "url": "https://it.wikipedia.org/wiki?curid=4616220", "title": "Olga de Angulo", "text": ""}
{"id": "4616233", "revid": "60128854", "url": "https://it.wikipedia.org/wiki?curid=4616233", "title": "Palazzo Imperiali-Filotico di Manduria", "text": ""}
{"id": "4616249", "revid": "124022392", "url": "https://it.wikipedia.org/wiki?curid=4616249", "title": "Teatri romani", "text": "Questa \u00e8 una lista di teatri romani. Normalmente di forma semicircolare, devono essere distinti dalla meno comune struttura dell'anfiteatro romano, che era invece ovale.\nLa lista che segue \u00e8 stata stilata sulla base dei paesi e delle localit\u00e0 moderne ed antiche."}
{"id": "4616299", "revid": "3115", "url": "https://it.wikipedia.org/wiki?curid=4616299", "title": "Castelli della provincia di Mantova", "text": "I castelli della provincia di Mantova, molti dei quali distrutti, testimoniano l'importanza strategica che questo territorio ebbe nei secoli. I primi a costruire edifici fortificati furono i Romani, che edificarono i loro castrum nell'area pianeggiante.\nNei secoli successivi si avvicendarono sul territorio lotte tra Guelfi e Ghibellini, passaggi di eserciti, cambi dei confini, con i conseguenti assalti, assedi, distruzione dei castelli e successive ricostruzioni. I Bonacolsi prima e successivamente i Gonzaga con i loro valenti architetti (tra i quali Giovanni da Padova, Lorenzo Leonbruno e Alessio Beccaguto), hanno lasciato un segno indelebile nella storia dell'architettura militare mantovana.\nQuando l'importanza difensiva dei castelli venne meno furono trasformati in residenze nobiliari, ampliati e arricchiti con loggiati, affreschi e arredi lussuosi.\nTipologia.\nIl materiale impiegato principalmente per la costruzione \u00e8 il laterizio, con inserti in pietra per le parti che dovevano risultare pi\u00f9 robuste o decorative. Il mattone pieno, costruito in loco con l'argilla di cui vi \u00e8 grande abbondanza, produceva mura che, se di ampio spessore, risultavano molto solide.\nI castelli presentano tratti similari: pianta squadrata, cortile interno, torri anche rotonde negli angoli, fossato con acqua e relativo ponte levatoio. Sono stati quelli pi\u00f9 modificati per adattarli all'uso residenziale, cosa che ha comportato a volte la costruzione di annessi agricoli, l'abbattimento di torri o il riempimento del fossato."}
{"id": "4616316", "revid": "113179939", "url": "https://it.wikipedia.org/wiki?curid=4616316", "title": "Zap College", "text": "Zap College \u00e8 un fumetto francese pubblicato a partire dal 2001, e nato su iniziativa dell'autore francese Thierry Maunier, conosciuto anche come \"Tehem\". L'autore di Charenton-le-Pont ha pubblicato la striscia fumettistica per la prima volta nel 2001, all'interno della rivista \"Okapi\". Bisogner\u00e0 per\u00f2 attendere sino al gennaio 2002 per la pubblicazione del primo volume della serie, albo che venne nominato \"First Class\".\nLa trama della serie fumettistica, ancora in produzione, \u00e8 stata adattata ad una omonima serie animata, andata in onda esclusivamente in Francia per quasi l'intero 2007.\nIl protagonista della serie si chiama Filiberto, figlio del Segretario nazionale, che ha appena traslocato in una piccola cittadina.\nTrama.\nFiliberto \u00e8 un adolescente in pieno cambiamento. Figlio del Segretario dello Stato, ha appena traslocato con tutta la sua famiglia in una piccola cittadina, nella quale trova subito degli amici, tra cui Sapientina, una ragazza che per prima gli rivolge la parola. Proprio Sapientina introduce Filiberto nel mondo dei \"comuni\", cercando di farlo integrare nella massa scolastica. Grazie poi alla stessa coetanea, Filiberto riesce a diventare rappresentante della classe 3\u00b0 E, dove si trova pure Sapientina. A seguito, il ragazzo protagonista riesce a farsi nuove amicizie, come nel caso di Victor, Amina ed Eddy. Ci\u00f2 che maggiormente caratterizza la serie \u00e8 l'adolescenza, della quale Filiberto rimane a lungo oggetto: non a caso, tenta in ogni modo di rendersi appariscente agli occhi altrui, col fine di eliminare la voragine che separa la sua famiglia dalla gente con la quale convive. Tuttavia, nel corso del suo tentativo di unirsi con i suoi coetanei, incontra alcuni ostacoli, rappresentati dai suoi genitori (curioso \u00e8 l'episodio dello scooter: Filiberto cerca di ottenere uno scooter, ma sua madre, in primo piano, non cede al suo capriccio, visto che crede che lo scooter sia per i \"comuni\", dai quali sono divisi tramite un grande abisso). In ogni caso, Filiberto riesce nel suo tentativo, e comincia ad affrontare numerose avventure \"interscolastiche\", facendo diventare la storia davvero imperdibile.\nLista albi pubblicati.\nIn un primo momento la serie venne pubblicata a strisce, all'interno della rivista francese Okapi, a partire dal 2001. Tuttavia, grazie al successo ottenuto dalle sue pubblicazione, Tehem decise di pubblicare, a fumetti, le gaga delle strisce comiche di \"Zap College\".\nSerie animata.\nDal fumetto viene creata una serie animata. Il primo episodio viene mandato in onda il 21 marzo 2007 all'interno del programma \"Total BD\" della televisione francese Canal J. La serie \u00e8 composta da un'unica stagione di 52 episodi.\nPremi e riconoscimenti.\nTehem, fondatore della serie fumettistica \"Zap College\", ha ricevuto, nel corso del Festival international de la bande dessin\u00e9e d'Angoul\u00eame, il premio \"Alpha-Art\", in merito come miglior fumetto per ragazzi, nel 2003."}
{"id": "4616319", "revid": "217830", "url": "https://it.wikipedia.org/wiki?curid=4616319", "title": "Gran Premio motociclistico di Germania 2013", "text": "Il Gran Premio motociclistico di Germania 2013 \u00e8 stata l'ottava prova del motomondiale del 2013. Si \u00e8 svolto il 14 luglio 2013 sul circuito del Sachsenring, ed ha visto vincere: Marc M\u00e1rquez in MotoGP, Jordi Torres in Moto2 e \u00c1lex Rins in Moto3.\nMotoGP.\nPre-Gara.\nBen Spies, infortunato, viene sostituito da Michele Pirro.\nLe sessioni di prove libere e di qualifica vedono alcuni piloti protagonisti di cadute e tra essi i pretendenti al titolo Daniel Pedrosa e Jorge Lorenzo, oltre al britannico Cal Crutchlow. Dei tre solo Crutchlow \u00e8 stato in grado di prendere il via della gara\nGara.\nAl via Valentino Rossi prende la testa della corsa alla prima curva, per poi essere superato dopo poche curve da Stefan Bradl, il pilota tedesco passa per primo sul traguardo alla conclusione del primo giro e mantiene la posizione finch\u00e9 non viene raggiunto e superato da Marc M\u00e1rquez alla fine del sesto giro. Lo spagnolo, partito dalla pole e ritrovatosi in quarta posizione, una volta trovato il ritmo giusto ha superato Aleix Espargar\u00f3, Rossi e Bradl. Espargar\u00f3 infatti aveva ottenuto il terzo posto con la sua ART (appartenente al raggruppamento delle CRT) dopo una buona partenza dalla quinta posizione in griglia, ma col passare dei giri \u00e8 stato ripreso dagli avversari in sella ai \"prototipi\", concludendo la gara all'ottavo posto. Mentre M\u00e1rquez guida la gara, alle sue spalle Rossi e Bradl lottano per la piazza d'onore, con l'italiano che supera il tedesco all'ottavo giro, per poi essere a sua volta superato da Crutchlow, che risaliva la classifica a suon di sorpassi, dopo essere transitato sesto sul traguardo al primo giro. Il britannico cerca poi di raggiungere e attaccare lo spagnolo del team Repsol Honda, ma M\u00e1rquez riusciva a mantenere il distacco, che sul traguardo risultava essere di un secondo e mezzo sull'avversario. Con questa vittoria, colta in assenza dei principali avversari in classifica, M\u00e1rquez si porta in testa al mondiale con due punti di vantaggio su Daniel Pedrosa e undici su Jorge Lorenzo, con Crutchlow e Rossi a seguire con oltre trenta punti di distacco.\nMoto2.\nIn questa classe vince la gara Jordi Torres, alla sua prima affermazione in carriera nel motomondiale, davanti a Simone Corsi che all'ultima curva ha superato Pol Espargar\u00f3, con quest'ultimo che ha visto sfumare la possibilit\u00e0 di recuperare molti punti al leader della classifica Scott Redding, giunto solo settimo.\nCorsi torna sul palco di premiazione del podio a distanza di quasi due anni dall'ultima volta, che risaliva al GP d'Aragona del 2011, mentre nella classifica di campionato Redding mantiene il primo posto con 23 punti di vantaggio su Espargar\u00f3.\nGino Rea e Alex Mari\u00f1elarena partecipano a questa gara grazie all'assegnazione di due wildcard, mentre Rom\u00e1n Ramos prende il posto dell'infortunato Alberto Moncayo.\nAnthony West nel Gran Premio di Francia 2012 era risultato positivo a controlli antidoping, per tale motivo il 31 ottobre 2012 dopo il GP d'Australia \u00e8 stata presa la decisione di annullare il risultato ottenuto in Francia e di squalificarlo per un mese, cosa che non gli ha permesso di partecipare all'ultima tappa del campionato 2012, a valencia. In seguito, il 28 novembre 2013, vengono annullati tutti i suoi risultati ottenuti nei 17 mesi successivi al GP di Francia della stagione precedente, fra cui quello di questa gara.\nMoto3.\n\u00c1lex Rins del team Estrella Galicia 0,0 vince la gara, relegando al secondo posto Luis Salom, vincitore delle ultime tre gare corse prima di questo GP. Per Rins si tratta della seconda affermazione stagionale (ad anche in carriera nel motomondiale), che gli consente di ridurre il distacco a trenta punti da Salom, primo in classifica, con Maverick Vi\u00f1ales terzo in questa gara e secondo in campionato in ritardo di 14 punti dalla vetta. Da segnalare come nelle otto gare stagionali fin a questo momento corse, Salom e Vi\u00f1ales abbiano sempre portato a termine le gare in piazzamenti validi per il podio, mentre Rins per sette volte. Pertanto i tre piloti spagnoli, dotati di motociclette uguali, hanno monopolizzato le posizioni di vertice, consentendo alla KTM di primeggiare nel campionato costruttori a punteggio pieno con otto vittorie.\nLuca Amato e Kevin Hanus partecipano a questa gara con lo status di wildcard, mentre Jules Danilo prende il posto dell'infortunato Danny Webb. "}
{"id": "4616321", "revid": "228587", "url": "https://it.wikipedia.org/wiki?curid=4616321", "title": "Back in the High Life", "text": "Back in the High Life \u00e8 il quarto album solista del musicista e cantante rock-blues-soul inglese Steve Winwood, pubblicato il 30 giugno 1986.\nIl disco entra nella \"top ten\" della classifica statunitense, ottenendo il terzo posto, vendendo oltre cinque milioni di copie. Il brano \"Higher Love\" arriva in vetta alle classifiche dei singoli, vincendo il Grammy Award come \"disco dell'anno\". Altri singoli tratti dall'album: \"Back in the High Life Again\" (13\u00aa posizione in USA); \"The Finer Things\" (8\u00aa posizione in USA); \"Freedom Overspill\" (20\u00aa posizione in USA).\nQuesto fu l'ultimo disco prodotto in studio di Winwood con la Island Records dopo 20 anni di connubio. Nell'album collaborano vocalmente Chaka Khan in \"Higher Love\" e James Taylor in \"Back in the High Life Again\".\nBrani.\nTutte le canzoni sono scritte e cantate da Steve Winwood e Will Jennings tranne dove altrimenti specificato fra parentesi.\nAccoglienza critica.\n\"Back in the High Life\" ebbe molte recensioni, tutte molto positive. Timothy White di \"Rolling Stone magazine\" entusiasta proclama che \"con \"Back In The High Life\", Steve Winwood ha realizzato il primo innegabile superbo disco della sua ormai quasi decennale carriera solista\", rammaricandosi solo del ritardo per il ritardo della sua pubblicazione. Karyn Albano, scrivendo per il sito web \"Classic Rock Reviews\" va anche oltre, designandolo album dell'anno, affermando sommariamente che \"l'album raggiunge quella elusiva meta di combinare grandi canzoni che permarranno alle verifiche del tempo e che si nutrono del richiamo commerciale del momento\". Il critico musicale di lunga data Robert Christgau, meno generoso, tuttavia, sottolinea che \"questo \u00e8 il destino di un bambino prodigio che ha pi\u00f9 talento che senno\".\nClassifiche.\nAlbum\nSingles"}
{"id": "4616327", "revid": "709565", "url": "https://it.wikipedia.org/wiki?curid=4616327", "title": "Zap Coll\u00e9ge", "text": "Zap Coll\u00e9ge \u00e8 una serie televisiva francese, adattamento alla versione digitale della serie fumettistica \"Zap College\" creata, nel 2001, dal francese Tehem.\nLa serie \u00e8 stata trasmessa solamente in Francia, sui canali M6 e Canal J, a partire dal 21 marzo 2007, dopo la pubblicazione del terzo volume di \"Zap College\". Il cartone comprende 52 episodi (dei quali l'ultimo presenta un titolo inglese), raggruppati in un'unica stagione.\nLa serie \u00e8 terminata negli ultimi giorni del 2007.\nLista episodi.\nIl 52\u00ba episodio non fu pubblicato."}
{"id": "4616338", "revid": "585241", "url": "https://it.wikipedia.org/wiki?curid=4616338", "title": "William Henry O'Connell", "text": ""}
