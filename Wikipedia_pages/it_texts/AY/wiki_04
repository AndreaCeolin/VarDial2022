{"id": "4543696", "revid": "1573940", "url": "https://it.wikipedia.org/wiki?curid=4543696", "title": "Neochmia ruficauda", "text": "Il diamante codarossa o diamante ruficauda (\"Neochmia ruficauda\" ) \u00e8 un uccello passeriforme della famiglia degli Estrildidi.\nTassonomia.\nInizialmente classificata nel genere \"Amadina\" col nome di \"Amadina ruficauda\", questa specie \u00e8 in seguito ascritta al genere \"Neochmia\". Tuttavia, secondo alcuni il diamante codarossa sarebbe filogeneticamente piuttosto distante dai diamanti del genere \"Neochmia\" (a loro volta piuttosto lontani dagli altri diamanti australiani), quanto piuttosto intermedio fra essi ed il piccolo diamante di Bichenow: la distanza dal genere \"Neochmia\" sarebbe tale che alcuni studiosi propongono di elevare al rango di genere il sottogenere di appartenenza di questi uccelli, Bathilda .\nSe ne riconoscono tre sottospecie;\nIn passato venivano riconosciute anche altre due sottospecie di diamante codarossa (\"Neochmia ruficauda connectens\" e \"Neochmia ruficauda thorpei\"), attualmente considerate sinonimi rispettivamente della sottospecie nominale e della sottospecie \"clarescens\", della quale anche la sottospecie \"subclarescens\" veniva in passato considerata una variante locale.\nDistribuzione.\nLa specie nel suo complesso \u00e8 attualmente diffusa lungo tutta la fascia costiera settentrionale dell'Australia, dal Pilbara alla penisola di Capo York; un tempo una popolazione (rappresentata dalla sottospecie nominale) era diffusa anche nella porzione centro-orientale dell'isola, fra il Queensland sud-orientale ed il Nuovo Galles del Sud nord-orientale.\nL\"'habitat\" del diamante codarossa \u00e8 costituito dalle aree secche erbose e cespugliose, con prevalenza di savana e presenza di alberi sparsi oltre che di fonti d'acqua dolce permanenti.\nDescrizione.\nDimensioni.\nMisura fra i 10 ed i 12,5\u00a0cm dilunghezza, coda compresa. A parit\u00e0 d'et\u00e0, i sessi hanno taglia simile, ma gli uccelli della sottospecie \"subclarescens\" appaiono di taglia leggermente superiore rispetto alle altre due.\nAspetto.\nIl diamante codarossa ha una forma slanciata, con coda romboidale piuttosto lunga (poco meno di un terzo della lunghezza totale) ed un becco forte ma meno tozzo rispetto a quello di altri diamanti australiani.\nLa colorazione \u00e8 bruno-grigiastra su gola, petto, nuca, dorso, ali e codione, con presenza di maculature ovali o semicircolari bianche su guance, collo, gola, petto e fianchi (dove esse sono particolarmente estese), mentre il ventre \u00e8 bianco-grigiastro e la coda di colore grigio-violaceo; sulla faccia \u00e8 presente una mascherina di colore rosso cremisi che si estende fino a vertice, gola e guance ed \u00e8 pi\u00f9 estesa nel maschio (ed in particolare nei maschi anziani, in quanto pare che la sua estensione aumenti con l'et\u00e0) rispetto alla femmina, dove essa pu\u00f2 ridursi ad una semplice banda che dal becco arriva all'occhio. Il becco \u00e8 rosso corallo, gli occhi sono rossi con anello perioculare glabro e dello stesso colore, le zampe sono di colore giallo-arancio.\nNella sottospecie \"clarescens\" la colorazione dorsale \u00e8 pi\u00f9 tendente verso il grigio, mentre sul ventre appare una distinta colorazione giallastra in luogo del bianco e la mascherina rossa \u00e8 mediamente pi\u00f9 estesa rispetto alla sottospecie nominale; nella sottospecie \"subclarescens\" anche la zona dorsale presenta sfumature giallo-verdastre.\nIn cattivit\u00e0 (dove la maggioranza degli esemplari presenti \u00e8 frutto di reincroci pi\u00f9 o meno frequenti fra le varie sottospecie) sono state selezionate alcune mutazioni di colore di questo uccello:\nLe varie mutazioni possono essere combinate fra loro, dando esemplari che possono presentarle entrambe, a seconda del loro carattere dominanza o recessivit\u00e0; ad esempio, l'incrocio di esemplari pastello con esemplari isabella d\u00e0 come risultato esemplari di colore giallo su tutto il corpo (esclusi testa e coda che rimangono rossi), un tempo ritenuti una mutazione a s\u00e9 stante.\nLe variazioni \"Faccia gialla\" si chiamano colloquialmente anche \"Diamanti di Buddha\" dato che il loro colore giallo/mango assomiglia ai cappucci buddhisti.\nBiologia.\nSi tratta di uccelli che tendono a riunirsi in stormi anche di grandi dimensioni, occupando areali circoscritti che corrispondono alle zone in cui \u00e8 presente il loro \"habitat\" preferito, dove si muovono principalmente durante il giorno nell'erba alta, alla ricerca di cibo.\nAlimentazione.\nSi tratta di una specie prevalentemente granivora, che si nutre perlopi\u00f9 di piccoli semi che spezza col forte becco, prediligendo quelli ancora immaturi o quelli appena germogliati; non disdegna tuttavia di integrare la propria dieta con piccoli insetti volanti, come le termiti che sciamano numerose in determinati periodi dell'anno.\nRiproduzione.\nIl periodo riproduttivo di questa specie coincide con la stagione piovosa dell'emisfero australe e va all'incirca da settembre a febbraio.\nDurante il corteggiamento il maschio esegue nei pressi della femmina una caratteristica serie di movimenti che comprende l'arruffamento delle penne della testa e del petto e l'esecuzione ripetuta di scatti in avanti della testa e di inchini (atti a mostrare alla possibile \"partner\" la vivace colorazione rossa della testa), il tutto eseguito tenendo nel becco una pagliuzza od uno stelo d'erba ed accompagnato dal canto; se e quando la femmina \u00e8 pronta per l'accoppiamento, si accovaccia spostando lateralmente la coda.\nEntrambi i sessi collaborano nella costruzione del nido, che ha una forma sferica e si compone di fili d'erba ed altro materiale intrecciato e foderato internamente con piume; il nido viene ubicato nell'erba alta o nel folto della vegetazione, ad un'altezza compresa fra 1 e 6 metri.\nAll'interno del nido vengono deposte da 3 a 7 uova biancastre, che \u00e8 soprattutto la femmina a covare durante il giorno, mentre durante la notte esse vengono incubate da ambedue i sessi che si riuniscono nel nido per riposare. La cova dura circa due settimane, ed i nidiacei (ciechi ed implumi alla nascita) vengono imbeccati da ambedue i genitori per 21-25 giorni, dopodich\u00e9 sono pronti per l'involo; tuttavia, essi tendono a rimanere nei pressi del nido per un altro mese, durante il quale vengono imbeccati sempre pi\u00f9 raramente dai genitori."}
{"id": "4543697", "revid": "647919", "url": "https://it.wikipedia.org/wiki?curid=4543697", "title": "Bathilda (zoologia)", "text": ""}
{"id": "4543699", "revid": "298055", "url": "https://it.wikipedia.org/wiki?curid=4543699", "title": "Richard Nobilio", "text": ""}
{"id": "4543702", "revid": "2036644", "url": "https://it.wikipedia.org/wiki?curid=4543702", "title": "Liu Zhenli", "text": "Carriera.\nClub.\nHa giocato nella prima divisione cinese.\nNazionale.\nViene convocato nella nazionale olimpica cinese per disputare i Giochi di , senza scendere in campo."}
{"id": "4543706", "revid": "599013", "url": "https://it.wikipedia.org/wiki?curid=4543706", "title": "Anoressizzante", "text": "Un anoressizzante o anoressante \u00e8 una sostanza che \u00e8 in grado di ridurre l'appetito e l'introduzione di cibo nell'organismo e che quindi comporta un calo ponderale.\nEtimologia.\nIl nome deriva da anoressia, dal greco \"\u1f00\u03bd\u03bf\u03c1\u03b5\u03be\u03af\u03b1 anorex\u00eda\", comp. di \"an-\" priv. e \"\u00f3rexis\" 'appetito': mancanza o riduzione dell'appetito.\nStoria.\nI militari tedeschi e finlandesi durante la seconda guerra mondiale furono trattati su ordine dei vertici militari con delle anfetamine (metamfetamina, Pervitin) per migliorarne le attivit\u00e0 belliche, ed in particolare per prevenire o trattare la stanchezza delle truppe esauste e quindi permettere loro di sopravvivere e continuare a combattere.\nSubito dopo la guerra, l'uso delle amfetamine \u00e8 stato indirizzato al mercato civile. La stessa amfetamina \u00e8 stata commercializzata come soppressore dell'appetito fino a quando non \u00e8 stato bandita, negli anni cinquanta, in molti paesi a causa del suo profilo di sicurezza.\nMolte molecole appartenenti alla classe delle amfetamine, utilizzate negli anni successivi, hanno evidenziato svariati effetti collaterali, tra cui tachicardia, ipertensione e la possibilit\u00e0 di indurre dipendenza. Gli effetti indesiderati divengono pi\u00f9 evidenti quando se ne fa un uso incontrollato e prolungato nel tempo.\nUtilizzo.\nGli anoressizzanti vengono usati nel trattamento dell'obesit\u00e0 e della dipendenza dal cibo.\nIn considerazione dei non indifferenti effetti collaterali ad essi associati le autorit\u00e0 di regolamentazione dei farmaci hanno sempre sottolineato che il loro utilizzo deve essere considerato integrativo e non sostitutivo di un adeguato programma per la riduzione ed il controllo del peso corporeo. Possono essere utilizzati solo da pazienti affetti da grave obesit\u00e0, specie se si associano altri fattori di rischio correlati all'obesit\u00e0, come ad esempio il diabete di tipo II o la dislipidemia.\nAnche in presenza delle caratteristiche sopra citate molti farmaci sono stati autorizzati solo per quei pazienti che hanno dimostrato di non rispondere adeguatamente ad un appropriato regime con dieta ipocalorica per ottenere la riduzione del peso corporeo, ovvero a quei pazienti che, a dispetto della dieta, hanno dimostrato impossibilit\u00e0 a raggiungere una perdita di peso &gt; 5% rispetto ai valori base, nel giro di tre mesi.\nMeccanismo d'azione.\nIn buona parte si tratta di farmaci ad azione centrale, che stimolano il centro della saziet\u00e0 o inibiscono quello della fame, presenti nell'ipotalamo.\nAlcuni di queste molecole sembra siano in grado di determinare un aumento del senso di saziet\u00e0. Per altre \u00e8 stato ipotizzato un effetto termogenico, ovvero un'azione in grado di determinare un'attenuazione della caratteristica riduzione del metabolismo a riposo che tende a verificarsi durante la perdita di peso.\nLista di farmaci anoressizzanti.\nPreparati antiobesit\u00e0 ad azione centrata\nDepressori dell'appetito\nAltri composti ritenuti soppressori dell'appetito\nEffetti collaterali ed indesiderati.\nPer molte sostanze ad azione amfetaminica simile sono stati segnalati in particolare effetti collaterali di natura cardiovascolare, tra cui palpitazioni, tachicardia e aumento della pressione arteriosa. In alcuni soggetti \u00e8 possibile che si verifichi anche cardiomiopatia dilatativa (in particolare a seguito dell'uso cronico di fendimetrazina).\nUn uso prolungato pu\u00f2 causare l'insorgenza di effetti collaterali a carico del sistema nervoso quali ansia, insonnia, irrequietezza, vertigini, tremori e cefalea. Raramente sono stati riportati episodi psicotici. Infine in alcuni individui sono stati segnalati disturbi quali secchezza della bocca, diarrea, costipazione, nausea, epigastralgia (mal di stomaco), disuria e alterazioni della libido.\nAnoressizzanti naturali.\nAlcuni alimenti di uso comune come il caff\u00e8, integratori ad azione noradrenergica, come la sinefrina, e l'efedrina, sembrano essere dotati di azione anoressizzante.\nAnche alcuni eccipienti e integratori alimentari, come diverse gomme alimentari (gomma adragante, gomma di guar) e polisaccaridi quali il glucomannano, vengono comunemente usati per la loro capacit\u00e0 di anticipare il senso di saziet\u00e0 in base ad un'azione meccanica di riempimento dello stomaco. La loro reale efficacia in senso anoressizzante non \u00e8 per\u00f2 scientificamente accertata.\nAlcuni soppressori naturali dell'appetito si basano su Hoodia, un genere di 13 specie di piante della famiglia delle Apocynaceae, sottofamiglia Asclepiadoideae. Diversi soppressori dell'appetito commercializzati come preparati da banco, sono basati su un mix di ingredienti naturali, per lo pi\u00f9 con il t\u00e8 verde come base, in combinazione con altri estratti vegetali come la fucoxantina, che si trova naturalmente nelle alghe. Molte sostanze di questa classe sono spesso degli stimolatori della famiglia delle fenetilamine, molto simile a quella delle amfetamine."}
{"id": "4543708", "revid": "838137", "url": "https://it.wikipedia.org/wiki?curid=4543708", "title": "Formazioni di 1. Bundesliga tedesca di pallavolo maschile 2012-2013", "text": "Formazioni delle squadre di pallavolo partecipanti alla stagione 2012-2013 del campionato di 1. Bundesliga tedesca."}
{"id": "4543712", "revid": "287204", "url": "https://it.wikipedia.org/wiki?curid=4543712", "title": "Blake", "text": ""}
{"id": "4543720", "revid": "767487", "url": "https://it.wikipedia.org/wiki?curid=4543720", "title": "Arrow Beach - La spiaggia della paura", "text": "Arrow Beach - La spiaggia della paura (\"Welcome to Arrow Beach\") \u00e8 un film del 1974 diretto da Laurence Harvey.\n\u00c8 un film horror statunitense con Laurence Harvey, Joanna Pettet e Stuart Whitman.\nTrama.\nUna ragazza hippie in giro su una spiaggia della California viene accolta da un veterano della Guerra di Corea che vive in un palazzo vicino, con la sorella. La ragazza vede ben presto che il palazzo \u00e8 sede di un molto strano viavai di persone ...\nProduzione.\nIl film, diretto (e interpretato nel ruolo del protagonista) da Laurence Harvey su una sceneggiatura di Wallace C. Bennett e Jack Gross Jr. con il soggetto dello stesso Bennett, fu prodotto da Jack Cushingham e Steven North per la Brut Productions e girato a Santa Barbara dall'inizio di febbraio del 1973.\nDistribuzione.\nIl film fu distribuito con il titolo \"Welcome to Arrow Beach\" negli Stati Uniti nel maggio 1974 al cinema dalla Warner Bros. \u00c8 stato poi redistribuito anche con il titolo \"Tender Flesh\" nel 1976 dalla Brut Productions.\nAltre distribuzioni:\nCritica.\nSecondo MYmovies il film \"cala di tono con il dipanarsi un po' scontato della storia, dovuto alla irresolutezza della sceneggiatura, troppo svelta e superficiale\". Secondo Leonard Maltin il film \u00e8 \"strano ma sconvolgente e tutto da vedere\". Il punto a favore sarebbe rappresentato dal cast, in particolare dalla Foster.\nPromozione.\nLe tagline sono:"}
{"id": "4543721", "revid": "486946", "url": "https://it.wikipedia.org/wiki?curid=4543721", "title": "Welcome to Arrow Beach", "text": ""}
{"id": "4543726", "revid": "744595", "url": "https://it.wikipedia.org/wiki?curid=4543726", "title": "Reattivo di Schweizer", "text": "Il reattivo di Schweizer \u00e8 una soluzione di idrossido rameico ed ammoniaca, in cui il rame \u00e8 disciolto sotto forma di ione complesso [Cu(NH3)4(H2O)2]2+.\nSi forma sciogliendo idrossido rameico in ammoniaca (a qualsiasi concentrazione). Il risultato sar\u00e0 una soluzione di colore blu intenso.\nCu(OH)2 (s) + 4 NH4OH(aq) \u2192 [Cu(NH3)4(H2O)2]2+(aq) + 2 H2O + 2 OH-(aq)\nIl complesso [Cu(NH3)4(H2O)2](OH)2 esiste solo in soluzione. Quando l'ammoniaca e l'acqua evaporano, il rame precipita nuovamente sotto forma di idrossido. Il complesso tetraamminorame si mantiene tuttavia nel solfato di tetraamminorame, e l'idrossido solido, sotto forma di cristalli aghiformi, si conserva se l'evaporazione \u00e8 condotta in atmosfera di ammoniaca.\nUsi.\nIl reattivo \u00e8 in grado di solubilizzare la cellulosa, che pu\u00f2 essere successivamente fatta precipitare acidificando la soluzione.\nViene inoltre usato per la ramatura del vetro."}
{"id": "4543728", "revid": "380654", "url": "https://it.wikipedia.org/wiki?curid=4543728", "title": "Passione e desideri", "text": ""}
{"id": "4543734", "revid": "1728", "url": "https://it.wikipedia.org/wiki?curid=4543734", "title": "Ricotta Romana", "text": ""}
{"id": "4543736", "revid": "744595", "url": "https://it.wikipedia.org/wiki?curid=4543736", "title": "Tetraamminodiacquarame", "text": ""}
{"id": "4543740", "revid": "121624692", "url": "https://it.wikipedia.org/wiki?curid=4543740", "title": "Brani musicali partecipanti allo Zecchino d'Oro", "text": "Sono di seguito riportati i brani che hanno partecipato allo Zecchino d'Oro. Nella prima colonna \u00e8 riportato il titolo del brano; nella seconda colonna la nazione che partecipa con quel brano; nella terza e quarta colonna sono riportati l'anno e l'edizione in cui ha partecipato."}
{"id": "4543741", "revid": "741067", "url": "https://it.wikipedia.org/wiki?curid=4543741", "title": "Mario Gallo (produttore)", "text": "Biografia.\nHa insegnato strumenti e metodologie della produzione editoriale e produzione audiovisiva presso la Libera universit\u00e0 internazionale degli studi sociali Guido Carli di Roma e produzione ed economia audiovisiva al Centro sperimentale di cinematografia.\nCon la societ\u00e0 della Filmalpha ha prodotto diversi film e telefilm.\n\u00c8 stato responsabile dal 1954 al 1974 della Commissione e Cinema del Partito Socialista Italiano, segretario del Sindacato critici e giornalisti cinematografici, vice presidente dell'Unione Produttori, presidente dell'Italnoleggio Cinematografico e dell'Ente Autonomo Gestione e Cinema (Cinecitt\u00e0, Istituto Luce e Italnoleggio).\nCome produttore esecutivo ha realizzato numerosi film tra i quali \"Roma\", regia di Federico Fellini; \"La caduta degli dei\", regia di Luchino Visconti; \"La tenda rossa\", regia di Michail Konstantinovi\u010d Kalatozov; \"Allonsanf\u00e0n\", regia di Paolo e Vittorio Taviani; \"Partner\", regia di Bernardo Bertolucci; \"Nel nome del padre\", regia di Marco Bellocchio; \"L'udienza\", regia di Marco Ferreri; \"Il portiere di notte\", regia di Liliana Cavani .\nPremio Mario Gallo.\nDal 2007 la Cineteca della Calabria organizza il Premio Mario Gallo, assegnato a cineasti italiani e internazionali che si sono distinti nel loro settore."}
{"id": "4543744", "revid": "287204", "url": "https://it.wikipedia.org/wiki?curid=4543744", "title": "Monica Puig", "text": ""}
{"id": "4543746", "revid": "253269", "url": "https://it.wikipedia.org/wiki?curid=4543746", "title": "Eden Sher", "text": "Carriera.\nSher \u00e8 apparsa a soli otto anni al The Tonight Show condotto da Jay Leno e in alcuni spot pubblicitari. Ha interpretato anche il ruolo di Gretchen nella seconda stagione di Weeds e il ruolo di Sue Heck nella sit-com The Middle.\nDoppiatrici italiane.\nNelle versioni in italiano dei suoi film, Eden Sher \u00e8 stata doppiata da:\nDa doppiatrice \u00e8 sostituita da:"}
{"id": "4543750", "revid": "830939", "url": "https://it.wikipedia.org/wiki?curid=4543750", "title": "Ibru", "text": ""}
{"id": "4543753", "revid": "2033069", "url": "https://it.wikipedia.org/wiki?curid=4543753", "title": "Believe (serie televisiva)", "text": "Believe \u00e8 una serie televisiva statunitense ideata da Alfonso Cuar\u00f3n e Mark Friedman, prodotta da J.J.Abrams, e trasmessa sul canale NBC nel 2014.\nIn Italia \u00e8 stata trasmessa in prima visione assoluta sul canale a pagamento Premium Action.\nTrama.\nFin da quando aveva due anni, la piccola Bo ha manifestato dei poteri soprannaturali, come levitazione, telecinesi e predizione del futuro, che non ha mai saputo gestire e capire pienamente. Orfana, Bo viene cresciuta dai True Believers, un gruppo incaricato di proteggerla da malintenzionati che vogliono utilizzare i suoi poteri per i propri fini. Arrivata all'et\u00e0 di dieci anni, i suoi poteri diventano sempre pi\u00f9 forti e le minacce sempre pi\u00f9 insidiose, cos\u00ec il gruppo decide di affidare Bo a Tate, unico in grado di farle da protettore. Tate \u00e8 un uomo condannato a morte per un crimine che non ha commesso, una volta evaso di prigione, grazie ai True Believers, Bo e Tate iniziano un viaggio attraverso gli Stati Uniti guardandosi sempre le spalle dalle persone senza scrupoli che vogliono sfruttare i poteri della ragazzina.\nProduzione.\nIl 9 maggio 2013 \u00e8 stata confermata la produzione di una prima stagione completa della serie, la cui messa in onda viene programmata in \"midseason\" a partire da febbraio 2014. Il 9 maggio seguente lo show viene cancellato dopo la sola stagione realizzata."}
{"id": "4543755", "revid": "125371025", "url": "https://it.wikipedia.org/wiki?curid=4543755", "title": "Tom &amp; Jerry e Robin Hood", "text": "Tom &amp; Jerry e Robin Hood (\"Tom and Jerry: Robin Hood and His Merry Mouse\") \u00e8 un film d'animazione direct-to-video del 2012 con protagonisti Tom &amp; Jerry e prodotto dalla Warner Bros. Animation.\nIn Italia \u00e8 uscito il 20 marzo 2013.\nTrama.\nLa storia ha inizio con Robin Hood perseguitato dall'arcigno Sceriffo di Nottingham. Contemporaneamente Jerry il topolino viene inseguito da Tom il gatto, spia al servizio dell'avido Principe Giovanni, malefico fratellastro del buon Re Riccardo Cuordileone, partito per una crociata in Francia. Robin Hood \u00e8 il capo di un gruppo di avventurieri che comprende uomini come Will Scarlet e i suoi amici, gli esattori delle tasse come Little John il suo migliore amico, i pacifici frati Tuck e Droopy, la coppia canina Spike e Tyke e Red Hot Riding Hood che veste i panni della bella Principessa, Lady Marion che, dopo essere divenuta una combattente per essersi ribellata al tradimento del crudele Principe Giovanni, e il capriccioso Sceriffo di Nottingham, ed essendosi fidanzata con Robin Hood, si unisce a Tom il gatto (dopo che sar\u00e0 diventato un alleato di Jerry) e tutti insieme uniscono le forze per sconfiggere ed eliminare il maligno sovrano privo di terre del regno, arrestare lo Sceriffo di Nottingham e i suoi scagnozzi Tin, Pan e Ali i tre gatti siamesi privi di fama, per riportare infine, l'attuale Re Riccardo Cuordileone al trono. Dopo aver vendicato tutti questi misfatti, compreso una gara di tiro con l'arco in versione truccata, Robin Hood diventa il migliore arciere della Foresta di Sherwood."}
{"id": "4543756", "revid": "547034", "url": "https://it.wikipedia.org/wiki?curid=4543756", "title": "Il mio canto libero (programma televisivo)", "text": "Il mio canto libero - Concerto per Lucio Battisti \u00e8 stato un concerto-evento tributo a Lucio Battisti condotto da Loretta Goggi, andato in onda su Canale 5 l'11 settembre del 1998 in prima serata, a due giorni di distanza dalla scomparsa del cantautore.\nIl programma.\nLa decisione di organizzare un concerto in memoria di Battisti fu presa lo stesso 9 settembre (giorno della morte del musicista) dal direttore di Canale 5 Maurizio Costanzo; l'evento venne organizzato in poco tempo grazie al consenso del sindaco di Roma Francesco Rutelli. \u00c8 stato trasmesso in diretta da piazza del Campidoglio di Roma, nella quale si trovava un pubblico di oltre persone, e ha visto la partecipazione di numerosi artisti che hanno collaborato ed incontrato il cantautore nel corso della sua carriera tra cui i Dik Dik, Maurizio Vandelli, Shel Shapiro, Bruno Lauzi, Adriano Pappalardo, Silvia Salemi (che fa eccezione in quanto unica a non aver conosciuto Battisti) e la stessa Loretta Goggi (la quale tra l'altro aveva esordito come conduttrice nel 1968 proprio con uno speciale televisivo della Rai incentrato su Lucio Battisti) che, oltre a condurre il programma dopo sei anni di assenza dalla TV, interpreta alcuni brani del cantautore. Il programma fu seguito su Canale 5 da oltre 8 milioni di telespettatori ed \u00e8 stato replicato in prima serata il 10 settembre 2008 con il titolo \"Speciale SuperShow: Omaggio a Lucio Battisti\", per celebrare il decennale della scomparsa.\nTra il pubblico in piazza c'erano diversi personaggi noti, tra cui Barbara D'Urso, Cinzia Leone, Eleonora Brigliadori e Claudio Brachino. Un altro spettatore dello spettacolo fu Giulio Caporaso, direttore della rivista mensile del Diner's Club Italia, il quale fu all'origine di un caso mediatico quando dichiar\u00f2 che, dopo aver assistito al concerto, sogn\u00f2 Battisti che - tra le altre cose - gli parlava di arcobaleni. Caporaso inser\u00ec una lunga descrizione del sogno nel numero di ottobre 1998 della rivista, dedicandogli anche la copertina, contribuendo ad alimentare la storia delle presunte \"apparizioni\" del defunto cantante, gi\u00e0 sollevata da una sedicente medium spagnola, storia che ispir\u00f2 a Mogol il testo della canzone \"L'arcobaleno\" cantata da Adriano Celentano."}
{"id": "4543758", "revid": "2121138", "url": "https://it.wikipedia.org/wiki?curid=4543758", "title": "Jean Serra", "text": ""}
{"id": "4543759", "revid": "287204", "url": "https://it.wikipedia.org/wiki?curid=4543759", "title": "Black (personaggio)", "text": ""}
{"id": "4543760", "revid": "113388708", "url": "https://it.wikipedia.org/wiki?curid=4543760", "title": "Antidiarroico", "text": "Gli antidiarroici (costipativi, astringenti) sono dei farmaci usati per combattere la diarrea.\nAzione.\nGli antidiarroici contrastano la diarrea attraverso l'inibizione della peristalsi intestinale: per questo vengono detti anche antipropulsivi.\nEssi possono avere origine sintetica come il loperamide, il racecadotril, la codeina o altri, oppure naturale come la gomma arabica, il carbone attivo, il carragheen.\nAvvertenze.\nIl trattamento \u00e8 solo sintomatico: in alcune casi il loro uso \u00e8 inutile ed \u00e8 controindicato in presenza di dissenteria con presenza di muco e sangue nelle feci e non \u00e8 l'unico modo per combattere la diarrea. Possono essere infatti utili anche frutti come limone e mirtilli o altri farmaci, come probiotici.\nSono sconsigliati ai bambini e in alte dosi possono indurre stitichezza e megacolon, una patologia grave."}
{"id": "4543765", "revid": "287204", "url": "https://it.wikipedia.org/wiki?curid=4543765", "title": "Bora (personaggio)", "text": ""}
{"id": "4543769", "revid": "180559", "url": "https://it.wikipedia.org/wiki?curid=4543769", "title": "Elezioni politiche italiane del 2008 (Lombardia)", "text": "Le elezioni furono vinte in Lombardia dalla coalizione di centrodestra composta da Popolo della Libert\u00e0 e Lega Nord, come del resto rispecchia l'andamento nazionale. Il Popolo della Libert\u00e0 fu il partito pi\u00f9 votato alle elezioni con il 33.5%, davanti al Partito Democratico (28.1%) e Lega Nord (21.6%).\nQui di seguito \u00e8 indicato l'elenco degli eletti alla Camera e al Senato per la Lombardia."}
{"id": "4543771", "revid": "92046", "url": "https://it.wikipedia.org/wiki?curid=4543771", "title": "Wuppertaler Sport-Verein Borussia", "text": ""}
{"id": "4543773", "revid": "287204", "url": "https://it.wikipedia.org/wiki?curid=4543773", "title": "Brown (personaggio)", "text": ""}
{"id": "4543775", "revid": "466539", "url": "https://it.wikipedia.org/wiki?curid=4543775", "title": "Max 20", "text": "Max 20 \u00e8 un album di Max Pezzali, il diciassettesimo della sua carriera e il settimo da solista, pubblicato il 4 giugno 2013.\nContiene 14 vecchi successi di Pezzali e degli 883 in duetto con vari artisti della musica italiana e 5 inediti, tra cui \"L'universo tranne noi\", pubblicato in anteprima come singolo il 10 maggio 2013.\nA tre settimane dall'uscita l'album \u00e8 stato certificato disco d'oro per le oltre copie vendute, mentre due mesi dopo balza in vetta alle classifiche di vendita settimanali dopo esser rimasto al secondo posto sin dalla settimana di pubblicazione. Successivamente viene certificato doppio disco di platino per le oltre copie vendute nel gennaio 2014.\nIl disco.\nLa tracklist dell'album \u00e8 stata pubblicata il 18 maggio 2013.\nQuesto album segna inoltre (in 2 dei 5 inediti) il ritorno di Mauro Repetto, che nella prima e nella seconda traccia \u00e8, insieme a Pezzali, l'autore dei testi. Egli canta inoltre una piccola parte in francese nel brano \"Welcome Mr. President\".\nRiguardo alla scelta dei cantanti che lo affiancano in quest'album, Pezzali ha dichiarato:\nL'album \u00e8 stato pubblicato in streaming in anteprima sul sito del \"Corriere della Sera\" il 3 giugno 2013.\nIl primo singolo estratto \u00e8 stato \"L'universo tranne noi\", che ha riscosso un grande successo in Italia vendendo oltre copie e venendo certificato disco di platino. Inizialmente annunciato per il 12 settembre, il secondo singolo \"Ragazzo inadeguato\" \u00e8 stato invece pubblicato il 20 settembre 2013. \"I cowboy non mollano\" \u00e8 stato pubblicato come terzo singolo estratto dall'album il 10 gennaio 2014. Tutti e tre i video ufficiali realizzati per i singoli sono stati realizzati sotto la regia di Gaetano Morbioli. Il 18 marzo viene pubblicato anche un video per \"Il presidente di tutto il mondo\" come ringraziamento di Pezzali ai fan dopo la fine del Max 20 Tour.\nFormazione.\nLe nuove parti strumentali sono state suonate da:"}
{"id": "4543777", "revid": "744595", "url": "https://it.wikipedia.org/wiki?curid=4543777", "title": "Idrossido rameico", "text": ""}
{"id": "4543778", "revid": "125173633", "url": "https://it.wikipedia.org/wiki?curid=4543778", "title": "Fronte di Unit\u00e0 Democratica Rivoluzionaria Afar", "text": "Fronte di Unit\u00e0 Democratica Rivoluzionaria Afar (in amarico \u12e8\u12a0\u134b\u122d \u12a0\u1265\u12ee\u1273\u12ca \u12f4\u121e\u12ad\u122b\u1232\u12eb\u12ca \u12a0\u1295\u12f5\u1290\u1275 \u130d\u1295\u1263\u122d) \u00e8 stato un partito politico etiope fondato nel 1993 per rappresentare il popolo Afar.\nNel 1999 \u00e8 confluito, insieme al Fronte di Liberazione Afar e ad altre formazioni minori, nel Partito Democratico Nazionale Afar. Fonti successive riportano che l'ARDUF ha continuato ad agire in autonomia.\nIl partito era noto, in lingua afar, come Qafar Uguugumoh Demokrasiyyoh Inkiinoh Fooca (o Uguugumo che significa \"Rivoluzione\", termine talvolta riservato per l'ala militante e spesso confuso e inteso come una organizzazione separata dall'ARDUF."}
{"id": "4543796", "revid": "2131061", "url": "https://it.wikipedia.org/wiki?curid=4543796", "title": "Fronte di Liberazione Afar", "text": "Il Fronte di Liberazione Afar o in sigla ALF \u00e8 stato un partito politico etiope fondato nel 1975 per rappresentare la minoranza del popolo Afar.\nLa bandiera ufficiale \u00e8 un tricolore orizzontale blu, bianco e verde con una stella rossa al centro.\nNel 1999 \u00e8 confluito, insieme al Fronte di Unit\u00e0 Democratica Rivoluzionaria Afar e ad altre formazioni minori, nel Partito Democratico Nazionale Afar.\nStoria.\nNel giugno 1975 i Derg tentano di arrestare il sultano Afar Ras Alimirah Hanfadhe e port\u00e0 a una battaglia presso Asayita, dove viveva il ras, il quale lasci\u00f2 sia i soldati Derg che i lealisti Afar uccisi o feriti, e invi\u00f2 il sultano e suo figlio in fuga dall'Etiopia. Con la loro partenza gli Afar si ribellarono, bruciarono la piantagione Tendaho e uccisero molti non-Afar nell'area intorno a Asayita, bloccarono l'autostrada che collegava il porto del Mar Rosso di Assab con il resto del paese fermando l'economia etiope.\nLa benzina fu razionato nella capitale, Addis Abeba per la prima volta.\nI derg risposero devastando Asayita e massacrando innocenti e colpevoli Afar indiscriminatamente. Intanto Il Ras Alimirah e il figlio mandarono un certo numero di studenti in Somalia per l'allenamento nella guerriglia. Costoro diventarono il cuore del Fronte di Liberazione Afar."}
{"id": "4543797", "revid": "287204", "url": "https://it.wikipedia.org/wiki?curid=4543797", "title": "Gill (personaggio)", "text": ""}
{"id": "4543801", "revid": "287204", "url": "https://it.wikipedia.org/wiki?curid=4543801", "title": "Ginger (personaggio)", "text": ""}
{"id": "4543803", "revid": "712828", "url": "https://it.wikipedia.org/wiki?curid=4543803", "title": "Ginger (Lam\u00f9)", "text": ""}
{"id": "4543805", "revid": "536103", "url": "https://it.wikipedia.org/wiki?curid=4543805", "title": "Anoressanti", "text": ""}
{"id": "4543806", "revid": "536103", "url": "https://it.wikipedia.org/wiki?curid=4543806", "title": "Anoressizzanti", "text": ""}
{"id": "4543809", "revid": "345405", "url": "https://it.wikipedia.org/wiki?curid=4543809", "title": "Anoressante", "text": ""}
{"id": "4543810", "revid": "287204", "url": "https://it.wikipedia.org/wiki?curid=4543810", "title": "Sugar (personaggio)", "text": ""}
{"id": "4543813", "revid": "712828", "url": "https://it.wikipedia.org/wiki?curid=4543813", "title": "Sugar (Lam\u00f9)", "text": ""}
{"id": "4543817", "revid": "827882", "url": "https://it.wikipedia.org/wiki?curid=4543817", "title": "Pepper", "text": ""}
{"id": "4543818", "revid": "1149807", "url": "https://it.wikipedia.org/wiki?curid=4543818", "title": "Tom &amp; Jerry e il mago di Oz", "text": "Tom &amp; Jerry e il mago di Oz (\"Tom and Jerry &amp; The Wizard of Oz\") \u00e8 un film d'animazione direct-to-video del 2011, prodotto dalla Warner Bros. Pictures Television Animation Distribution. Il film \u00e8 un remake animato del classico prodotto dalla Metro Goldwyn Mayer, \"Il mago di Oz\" (1939), uscito un anno prima di Tom &amp; Jerry nel corto \"Un gatto messo alla porta\". Il film ebbe come sequel \"Tom &amp; Jerry - Di nuovo a Oz\" (2016).\nIn Italia \u00e8 uscito il 6 dicembre 2011.\nTrama.\nDopo una discussione tra la zia Emma, lo zio Henry e i loro contadini Zeke, Hickory e Hunk, i protagonisti Tom, Jerry, Dorothy e il cane Tot\u00f2 partono alla volta della Citt\u00e0 di Smeraldo.\nDurante il viaggio incontreranno altri personaggi come Glinda la strega buona del nord, il Leone Codardo, l'Uomo di latta, lo Spaventapasseri, i Corvi, Tuffy, Butch e Droopy nei panni dei due soldati di guardia. Per superare le avversit\u00e0 e liberare il mago di Oz uniranno le forze sconfiggendo sia la Strega Cattiva dell'Est, che sua sorella, la Strega Cattiva dell'Ovest. "}
{"id": "4543819", "revid": "124880431", "url": "https://it.wikipedia.org/wiki?curid=4543819", "title": "Sonic Lost World", "text": " \u00e8 un videogioco della serie \"Sonic\". Il gioco \u00e8 stata un'esclusiva per Wii U e Nintendo 3DS, fino al 2 novembre 2015 con all'arrivo della versione Steam. Entrambe le versioni originali sono state pubblicate in un giorno festivo di ottobre. Il gioco \u00e8 stato sviluppato da parte di Sonic Team per la versione Wii U e PC e da Dimps per la versione 3DS e pubblicato da SEGA (in Giappone ed in America) e da Nintendo (in Europa ed in Australia). Il gioco \u00e8 il primo dei tre titoli frutto della collaborazione esclusiva tra SEGA e Nintendo, seguito da \"Mario &amp; Sonic ai Giochi Olimpici Invernali di Sochi 2014\" e \"\".\nA partire dal 2 novembre 2015, \u00e8 disponibile una versione PC distribuita da Steam.\nTrama.\nSonic e Tails stanno dando la caccia al loro vecchio nemico, il Dr. Eggman (che \u00e8 riuscito a fuggire dallo spazio bianco in \"Sonic Generations\") assieme a Orbot e Cubot. in seguito trova una misteriosa isola fluttuante conosciuta come \"Esamondo Perduto\" dove incontrer\u00e0 un gruppo di esseri misteriosi chiamati i Sei Nefasti. I malvagi Sei Nefasti si uniranno ad Eggman fino a che questi sar\u00e0 utile ai loro scopi ma nella seconda parte del gioco, quando Sonic li libera involontariamente dal controllo di Eggman, decideranno di schierarsi contro quest'ultimo e di tradirlo. Cos\u00ec Sonic, Tails ed Eggman dovranno unire le forze per sconfiggerli prima che distruggano il pianeta con una macchina creata dal dottore per risucchiare energia dal pianeta di Sonic.\nIn seguito Eggman racconta che i Sei Nefasti fanno parte di una razza che vive nell'Esamondo, gli Zeti, e che hanno il potere di controllare i robot e di manipolare i sistemi tecnologici, tra cui quelli di Eggman. Successivamente Zavok, leader dei Sei Nefasti, decide di catturare Sonic per trasformarlo in un robot e metterlo al loro servizio. Tuttavia a \"Silent Forest\", Tails cade nella trappola sacrificandosi per salvare Sonic, e gli Zeti decidono comunque di trasformare l'amico del riccio, ma Tails riesce a sabotare il computer con la sua astuzia.\nA \"Lava Mountain\", Sonic avr\u00e0 la sua resa dei conti con gli Zeti, ma non prima di aver perso Eggman durante la caduta di un ponte. Sonic affronta prima Zazz, Zomom e Zik, e quando sta per affrontare Zeena, Zor e Zavok, tuttavia questi chiamano in loro soccorso Tails, (trasformato in un cyborg) e quando Zavok gli ordina di distruggere Sonic, Tails si ribella e Sonic \u00e8 entusiasta. Dopo che Sonic ha sconfitto i Sei Nefasti, lui e Tails scoprono che la macchina del dottor Eggman era gi\u00e0 spenta, e che quest'ultimo \u00e8 sopravvissuto. Infatti Eggman ha usato la finta caduta come stratagemma e ha aspettato che Sonic avesse sconfitto gli Zeti per rimpadronirsi della sua macchina e costruire un robot con l'energia del pianeta. Sonic riesce a sconfiggere il robot di Eggman, quest'ultimo brama vendetta, Tails restituisce al loro pianeta la sua energia e i due riescono a fuggire dall'Esamondo che implode sugli Zeti, presumibilmente uccidendoli. Tutto si conclude con Sonic che si rilassa sotto un albero.\nin una scena, dopo i titoli di coda, Eggman viene tirato su dalla terra da Orbot e Cubot (con il quale era cascato dopo che Sonic gli aveva tolto il Tubo di scarico dal Razzo) che non gli dicono che gli manca un baffo e Eggman urla per chiedergli a loro che cosa avessero i suoi baffi facendoli scappare.\nModalit\u00e0 di gioco.\nIl giocatore controlla Sonic the Hedgehog in livelli d'azione e piattaforme. Le caratteristiche principali del gameplay sono basate sui mondi sferici ed i loro corrispettivi modi di giocare che possono essere sia in 2D che in 3D. I livelli cambiano nella struttura e nell'estetica, da uno 2D a tema caramelloso come \"Desert Ruins\" ad un'area innevata ambientata in un flipper come \"Frozen Factory\" fino ad arrivare ad un'area segreta ovvero \"Silent Forest\". Il gioco basato sulla velocit\u00e0 presente nei precedenti titoli 3D della serie \u00e8 stato sostituito in favore di un nuovo stile di controllo, simile a quelle presente nei due \"Sonic Adventure\". Il gioco prende alcune mosse del passato di Sonic, come lo Spin Dash, il Bounce Attack e la Super Peel-Out. L'Homing Attack si pu\u00f2 effettuare con una rapida successione dei comandi. Il gioco introduce anche il sistema \"parkour\", che permette a Sonic di muoversi sopra gli ostacoli ed attraversare le pareti. Il gioco presenta nuovamente anche i poteri dei colori che vengono concessi dai Wisp, creature aliene gi\u00e0 comparse precedentemente in \"Sonic Colours\", anche questa volta vi sono Wisp esclusivi per entrambe le versioni del gioco. In modo simile ai precedenti capitoli della serie, il giocatore deve arrivare alla fine del livello, dove \u00e8 presente una capsula che contiene alcuni animali pronti a scappare appena verranno liberati dalla loro prigionia. Dopo aver premuto l'enorme pulsante posto nella parte superiore della capsula, il giocatore avr\u00e0 completato l'atto di quella zona. Nei livelli saranno presenti anche capsule di dimensioni inferiori, che serviranno per incrementare i punti. Inoltre i Red Star Rings (gli anelli a stella rossa) provenienti in origine da \"Sonic Colours\" e da \"Sonic Generations\" tornano come elementi da raccogliere durante i livelli, se quest'ultimi vengono raccolti si possono sbloccare dei nuovi contenuti.\nVersione Wii U.\nNella versione Wii U, utilizzando il D-pad oppure il control stick si pu\u00f2 muovere Sonic ad una velocit\u00e0 moderata, se si preme il tasto destro si pu\u00f2 aumentare la velocit\u00e0 del personaggio. Premendo entrambi i tasti Sonic pu\u00f2 effettuare lo Spin Dash, che rispetto agli altri giochi non perde pi\u00f9 slancio dopo un salto o un atterraggio, ma finisce solo se Sonic urta un ostacolo o salta su una molla o una rotaia. Sonic \u00e8 anche in grado di saltare ed effettuare un calcio per distruggere i nemici ma non pu\u00f2 effettuare l'Homing Attack. Il Miiverse compare come forma di condivisione di oggetti, infatti i giocatori possono ottenere e scambiare capsule che contengono Scudi Elementari e Wisp Bomba che possono essere utilizzati durante il gioco. La versione Wii U contiene anche la modalit\u00e0 multigiocatore in entrambe le sue versioni, competitiva e cooperativa, ma \u00e8 assente il multigiocatore online. Quando si gioca nella modalit\u00e0 multigiocatore, un giocatore controlla Sonic utilizzando il gamepad del Wii U mentre l'altro utilizza il Wii Remote per fornire aiuto (nella modalit\u00e0 cooperativa) oppure per gareggiare contro l'altro giocatore (nella modalit\u00e0 competitiva).\nVersione 3DS.\nLa versione 3DS contiene uno stile di gioco completamente in 3D, simile a quello della versione Wii U. Il gioco infatti non \u00e8 una conversione, ma un gioco a s\u00e9 stante con un differente level design, simile a quello delle versioni portatili di \"Sonic Colours\" e \"Sonic Generations\", le differenze sono legate anche ai controlli, adattati ai tasti del 3DS e perci\u00f2 semplificati. Al posto dell'attacco calcio presente nella versione Wii U, Sonic pu\u00f2 utilizzare l'attacco Somersault per stordire i nemici per un breve tempo. La versione 3DS offre anche essa la modalit\u00e0 multigiocatore fino ad un massimo di quattro giocatori sia in locale che online, oltre alla connettivit\u00e0 con la versione Wii U del gioco.\nAl Nintendo Direct del 7 agosto 2013 fu annunciata la presenza di una caratteristica che permette di utilizzare il Nintendo 3DS per aiutare il giocatore nei livelli della versione Wii U tramite un elicottero giocattolo costruito da Tails.\nMultigiocatore.\nLa versione Wii U di \"Sonic Lost World\" presenta delle gare, dove il giocatore controlla diverse varianti di colore di alcuni Virtual Hedgehog (porcospini virtuali), gi\u00e0 comparsi in precedenza nell'edizione Wii di \"Sonic Colours\". In questa modalit\u00e0 alcune zone vengono modificate radicalmente. Tra le varie caratteristiche \u00e8 possibile giocare la partita in contemporanea fra due giocatori, uno di questi utilizza il gamepad del Wii U mentre l'altro pu\u00f2 controllare il proprio personaggio con il Wii Remote.\nLa versione Nintendo 3DS permette di effettuare delle gare fino ad un massimo di quattro giocatori, offrendo la possibilit\u00e0 di disputare le partite in locale oppure online. Entrambe le versioni contengono elementi esclusivi e potenziamenti per la modalit\u00e0 multigiocatore.\nLa versione PC \u00e8 identica a quella per Wii U, con la sola differenza legata ai comandi, eseguibili tramite il gamepad oppure la tastiera.\nDoppiaggio.\n\"Sonic Lost World\" \u00e8 il secondo gioco di Sonic, dopo \"Sonic Generations\", doppiato in diverse lingue, tra cui quella italiana. Il cast italiano rimane invariato rispetto al capitolo precedente, ma con l'aggiunta dei doppiatori dei Sei Nefasti.\nSviluppo.\nOriginalmente SEGA registr\u00f2 il marchio e cre\u00f2 un sito web del gioco il 16 maggio 2013. Il gioco venne annunciato per la prima volta alla presentazione del Nintendo Direct il 17 maggio 2013. Satoru Iwata, il presidente della Nintendo ha inoltre annunciato l'intenzione di stipulare un accordo con SEGA per quanto riguarda il franchise di Sonic the Hedgehog.\nLa prima immagine mostrata durante il Nintendo Direct, rappresenta Sonic e Tails mentre volano a bordo dell'aereo Tornado verso la zona principale del gioco, rivelata successivamente con il nome di \"Lost Hex\". In seguito SEGA ha caricato su Internet un'altra immagine sul proprio account Facebook, dove vennero mostrati alcuni nuovi misteriosi personaggi. Viene rivelato successivamente che il gioco sarebbe stato caratterizzato da nuovi nemici e da nuove meccaniche di gioco. Il 28 maggio 2013 usc\u00ec il trailer dove venne svelata l'identit\u00e0 dei sei personaggi che si rivelano essere il gruppo dei Sei Nefasti e vennero mostrate le prime clip di gameplay del gioco. Il giorno successivo vennero rivelati altri dettagli riguardo alla trama, alle nuove meccaniche di gioco e di contenuti collezionabili.\nIl 7 giugno 2013, Richard George ed Aaron Webber di IGN mostrarono il gameplay di \"Wind Hill\" e di \"Desert Ruins\", facendo capire quali sarebbero state alcune delle novit\u00e0 apportare al sistema di gioco. In seguito venne rivelato che Takashi Iizuka era coinvolto nello sviluppo mentre il ruolo di game director era di Morio Kishimoto e Heido Bayashi, la colonna sonora invece era composta da Tomoya Ohtani, il quale aveva gi\u00e0 lavorato precedentemente alla musica di \"Sonic Unleashed\" e Takahito Eguchi. Altre informazioni furono rivelate dal team di sviluppo durante la celebrazione del ventiduesimo anniversario di Sonic che ha avuto sede al Tokyo Joypolis. Tuttavia non vennero rivelate ulteriori informazioni durante l'evento del 23 giugno 2013 riguardo a \"Sonic Lost World\".\nInoltre Iizuka conferm\u00f2 che il gioco era in via di sviluppo da due anni e mezzo ed i lavori sono iniziati durante la creazione di \"Sonic Generations\" dove si testarono le diverse geometrie applicabili. La ragione per cui il gioco fu sviluppato per la console Wii U e non per le altre \u00e8 per via della presenza di un secondo schermo che avrebbe permesso a Sonic di riscuotere un certo successo sulle piattaforme Nintendo. Entrambe le versioni di \"Sonic Lost World\" furono presentate sotto forma di due demo giocabili all'evento \"Summer Sonic 2013\", tenutosi a Londra in Inghilterra nell'estate 2013.\nIl 16 luglio 2013 sono state rivelate nuove informazioni riguardo a \"Sonic Lost World\". Le informazioni comprendevano la prima frase citata da Zavok, delle nuove zone, un nuovo atto con un tema legato al deserto per i livelli \"Desert Ruins\" e \"Silent Forest\" ed infine due nuovi poteri dei colori: il Wisp cremisi (Aquila) e Wisp magenta (Nota). Alcuni giorni dopo \u00e8 stato rivelato il livello \"Frozen Factory\" tramite alcuni screenshot. GameSpot ha inoltre fatto un'anticipazione di un nuovo livello proveniente da un trailer di una demo che presenta i livelli \"Windy Hill\", \"Desert Ruins\" e \"Frozen Factory\".\nIl \"Trailer Colors\" di \"Sonic Lost World\" non ha solamente aumentato le domande riguardo ai nuovi Wisp ma anche riguardo alla valutazione dell'ESRB, quest'ultima ha classificato il gioco come \"Everyone 10+\". La motivazione per cui \u00e8 stata data questa valutazione \u00e8 per l'eventuale presenza di un dialogo a volte aggressivo oppure violento. Inoltre alcune scene del gioco che mostrano laser ed esplosioni di fuoco potevano risultare crude per gli spettatori.\nAll'evento Summer of Sonic 2013, Takashi Iizuka rivel\u00f2 altri importanti aggiornamenti legati al progetto. Prima ha svelato che SEGA voleva che i fan di Mario giocassero al titolo in questione dato che quest'ultimo era un platform da un ritmo pi\u00f9 lento rispetto agli altri e per questo assomigliava molto a \"Super Mario Galaxy\". In seguito spieg\u00f2 che il titolo \u00e8 stato creato originalmente per i PC prima di vedere su quale piattaforma sarebbe potuto essere convertito. SEGA scelse le piattaforme Nintendo perch\u00e9 SEGA le aveva reputate pi\u00f9 adatte alle meccaniche di gioco.\nAl Nintendo Direct del 7 agosto 2013, sono state rivelate ulteriori informazioni riguardanti entrambe le versioni Wii U e Nintendo 3DS, una di questa \u00e8 la possibilit\u00e0 di far comparire degli oggetti d'aiuto dalla versione 3DS a quella Wii U e viceversa. Inoltre nel trailer giapponese \u00e8 stata mostrata un'intera scena che vede i Sei Nefasti prendere il controllo dei Badnik di Eggman per poterli utilizzare contro quest'ultimo, Orbot, Cubot, Sonic e Tails. \u00c8 stato confermato che \"Sonic Lost World\" sar\u00e0 presente all'evento Gamescom. Inoltre GameSpot ha pubblicato un trailer che mostra la modalit\u00e0 cooperativa quella per fronteggiarsi nella partite multigiocatore nella versione Wii U.\nNel trailer del Gamescom 2013 \u00e8 stata mostrata una versione bonus del gioco in seguito intitolata \"Edizione Bonus dei Sei Nefasti\" che contiene tre boss provenienti dal gioco \"Nights into Dreams...\", altro titolo di SEGA.\nPubblicazione.\nEntrambe le versioni Wii U e Nintendo 3DS di \"Sonic Lost World\" sono state pubblicate in Europa il 18 ottobre 2013, in America il 22 dello stesso mese ed infine in Giappone il 24 ottobre dello stesso anno. Dato che Nintendo e SEGA hanno collaborato alla realizzazione del gioco, SEGA si \u00e8 occupata di pubblicare il gioco in America del Nord ed in Giappone, mentre Nintendo ha lavorato come distributore del gioco in Europa, in Australia e in Asia.\nIn Giappone, SEGA lo ha venduto insieme a due kit di accessori per l'edizione da collezione. Il primo kit contiene la copertina protettiva per le console Nintendo 3DS XL e una borsa a tema raffigurante Sonic oltre ad alcuni CD bonus contenenti le tracce sonore del gioco. Il secondo kit contiene oggetti diversi dai precedenti citati, infatti vi \u00e8 un auricolare blu con due differenti portachiavi che rappresentano le scarpe di Sonic e le code di Tails. Durante il lungo trailer di Gamescom, \u00e8 stato rivelato che il gioco avrebbe avuto un'edizione speciale intitolata \"Edizione Bonus dei Sei Nefasti\", contenente degli elementi DLC.\nIl 2 novembre 2015 \u00e8 stata pubblicata la versione per PC distribuita da Steam, identica a quella per Wii U se non per il sistema di input differente e l'assenza dei due DLC dedicati a \"\" e \"The Legend of Zelda\" per questioni di copyright.\nFumetto promozionale.\nNel nono numero di \"Sonic Super Special Magazine\", \u00e8 presente una ristampa dell'adattamento di \"Sonic Lost World\". In questa storia viene mostrata la prima cutscene del gioco ed \u00e8 anche spiegato come Eggman abbia scoperto l'Esamondo Perduto e i Sei Nefasti secondo i materiali ufficiali giapponesi. Inoltre in questo numero \u00e8 presente un'anticipazione del redesign dei personaggi della serie a fumetti \"Sonic the Hedgehog\", comparsi per la prima volta nel 252\u00b0 albo. L'adattamento del gioco nel numero \u00e8 lungo venti pagine, facendolo il pi\u00f9 lungo adattamento di un gioco inserito all'interno di un fumetto Archie della serie Sonic.\nAccoglienza.\n\"Sonic Lost World\" ha ricevuto delle critiche miste in generale, peggiori per\u00f2 nella versione per Wii U che in quella per 3DS, ad esempio, da IGN riceve un 5.8 nella versione per Wii U e un punto in pi\u00f9 in quella per 3DS. Tra le critiche ricevute, il level design non fu apprezzato, con alcuni che lo criticarono per essere troppo derivativo da \"Super Mario Galaxy\" o per essere \"troppo punitivo\". Gli antagonisti, gli Zeti, sono stati ricevuti negativamente e i controlli hanno ricevuto le critiche peggiori: furono stroncati soprattutto nella versione per Wii U, tra cui per esempio la presenza di un pulsante di corsa, e venne criticato cos\u00ec il fatto che Sonic fosse \"troppo lento\" nonostante lo Scatto Avvitato in questo gioco non perdeva slancio dopo un atterraggio e poteva anche essere infinito. Unito alle critiche al level design, il gioco venne anche accusato di rubare idee a Mario, addirittura con IGN che accus\u00f2 \"Sonic Lost World\" di \"copiare\" \"Super Mario Galaxy\".\nLe versioni 3DS e Wii U hanno venduto nel 2013 (quindi in tre mesi) 640.000 copie."}
{"id": "4543823", "revid": "976881", "url": "https://it.wikipedia.org/wiki?curid=4543823", "title": "Foot-Ball Associazione Novara 1929-1930", "text": "Questa pagina raccoglie i dati riguardanti il Foot-Ball Associazione Novara nelle competizioni ufficiali della stagione 1929-1930."}
{"id": "4543826", "revid": "889215", "url": "https://it.wikipedia.org/wiki?curid=4543826", "title": "Red Garter", "text": "Il Red Garter \u00e8 un locale storico di Firenze, situato in via de Benci 33 e 35r, nel centro storico della citt\u00e0, vicino a Piazza Santa Croce.\n\u00c8 stato uno dei primi American Bar in Italia.\nFondato il 23 maggio 1962 da un americano di nome John Francis \"Jack\" Correa, nacque sul modello di una serie di locali gi\u00e0 presenti negli Stati Uniti, e chiamati appunto \u201cRed Garter\u201d, nati alla fine dell'Ottocento come saloon di ristoro per cercatori d'oro e mercanti, e con una giarrettiera rossa (traduzione di red garter) come logo caratterizzante.\nNel corso degli anni \u00e8 andato gradualmente rinnovandosi e modificandosi, anche in occasione della grande Alluvione di Firenze del 4 novembre 1966, dove l'acqua del fiume Arno invase completamente il locale causando danni ingenti.\n\u00c8 stato ristrutturato pi\u00f9 volte, allargato rispetto alle dimensioni originali (oggi conta al suo interno anche un ristorante) ma conserva ancora alcuni elementi originali: il lungo bar all'entrata, l'arredamento e la sala dedicata alla musica dal vivo e al karaoke.\nA partire dagli anni settanta, alle banjo band si aggiunsero anche complessi musicali, e col tempo anche il karaoke e le jam session.\nDal 1962 ad oggi sul suo palco si sono esibiti vari artisti tra cui: Eddie Davis, John Denver, Flavio Cucchi, Tony Sydney dei Perigeo, Franco Falsini (poi leader dei Sensations' Fix), la band fiorentina Street Clerks e l'attore Lorenzo Baglioni.\nNel 2001 grazie ad un ampliamento del locale \u00e8 stata aperta al suo interno la \"Red Garter Steakhouse\", un ristorante ispirato ai Diner statunitensi.\nIl 23 maggio 2012 il Red Garter ha compiuto 50 anni con un evento aperto alla citt\u00e0, a cui hanno partecipato personalit\u00e0 tra cui l'allora sindaco di Firenze Matteo Renzi e l'attore Carlo Monni.\nSempre nell'anno del 50\u00ba dalla sua fondazione ha organizzato il 30 aprile 2012 il concerto di Edoardo Bennato in piazza Giuseppe Poggi a Firenze.\nNel luglio del 2017, il Red Garter arriva in Spagna aprendo un secondo locale nella citt\u00e0 di Barcellona."}
{"id": "4543827", "revid": "126257", "url": "https://it.wikipedia.org/wiki?curid=4543827", "title": "Vauxhall Belmont", "text": ""}
{"id": "4543829", "revid": "1186766", "url": "https://it.wikipedia.org/wiki?curid=4543829", "title": "OHB", "text": "La OHB SE (gi\u00e0 OHB Technology AG) \u00e8 una societ\u00e0 europea con sede a Brema, in Germania. \u00c8 un gruppo quotato in borsa con attivit\u00e0 nel settore aerospaziale e specificatamente nel campo della telematica, della tecnologia spaziale, della sicurezza e dei sistemi satellitari.\nOHB \u00e8 la sigla di \"Orbitale Hochtechnologie Bremen\" (Alta tecnologia orbitale Brema).\nSettori del gruppo.\nAl settore spaziale appartengono gli ambiti dei sistemi satellitari (Galileo, SmallGEO, etc.), delle missioni spaziali con equipaggio umano, dell'esplorazione spaziale, della sicurezza e sorveglianza (SAR-Lupe, ARDS) e delle conseguenti applicazioni industriali.\nAl secondo ambito dell'aerospazio e dei prodotti industriali sono da ricondurre invece tutti i prodotti derivanti dal settore spaziale e pi\u00f9 in generale aerospaziale, le antenne e prodotti telematici.\nAziende partecipate ed acquisite del Gruppo FUCHS.\nSettore spaziale\nAerospazio e prodotti industriali"}
{"id": "4543832", "revid": "291370", "url": "https://it.wikipedia.org/wiki?curid=4543832", "title": "Sultanato di Aussa", "text": "Il Sultanato di Aussa (o anche: Awsa o Assaw) (r. 1734-Oggi), conosciuto anche come il Sultanato degli Afar, fu un regno esistito nell'Etiopia orientale nell'area confinante con il Gibuti.\nFu considerato la monarchia dominante il popolo Afar, al quale gli altri governanti Afar nominalmente riconosciuto primato.\nLa societ\u00e0 Afar \u00e8 tradizionalmente suddivisa in regni indipendenti, ognuno governato dal suo sultano.\nIl sultanato di aussa succede al precedente Imamato di Aussa (questo sistema nacque nel 1577 quando Muhammed Jasa spost\u00f2 la capitale da Harar ad Aussa con la divisione del sulatanato di adal nelle citt\u00e0 stato di Harari e Aussa.\nDurante la seconda guerra italo-abissina, il sultano Mahammad Yayyo, dopo essere stato inizialmente messo in fuga con un colpo di mano di una spedizione di militari e avventurieri italiani, sauditi e yemeniti, cooper\u00f2 con gli invasori italiani e di conseguenza nel 1943 con il reinsendiamento del governo etiope il sultano fu catturato con una spedizione militare.\nFino alla sua morte nell'aprile 2011, il pi\u00f9 recente sultano degli Afar fu Alimirah Hanfere. Fu esiliato in Arabia Saudita nel 1975, ma ritorn\u00f2 dopo la caduta del regime di Derg nel 1991."}
{"id": "4543843", "revid": "712828", "url": "https://it.wikipedia.org/wiki?curid=4543843", "title": "Pepper (Lam\u00f9)", "text": ""}
{"id": "4543844", "revid": "287204", "url": "https://it.wikipedia.org/wiki?curid=4543844", "title": "Pepper (personaggio)", "text": ""}
{"id": "4543849", "revid": "287204", "url": "https://it.wikipedia.org/wiki?curid=4543849", "title": "Gregory (personaggio)", "text": ""}
{"id": "4543855", "revid": "671029", "url": "https://it.wikipedia.org/wiki?curid=4543855", "title": "Sultanato di Adal", "text": "Il Sultanato di Adal o anche Regno di Adal (in somalo:Saldaanada Cadal, Ge'ez: \u12a0\u12f3\u120d \u02beAd\u0101l, ) (circa 1415 - 1577) fu un regno medievale musulmano multietnico situato nel Corno d'Africa.\nControllava gran parte dell'attuale Somalia, Etiopia, Gibuti ed Eritrea.\nStoria.\nCostituzione.\nL'Islam fu introdotto presto nella regione del Corno d'Africa, tramite la penisola arabica, poco dopo l'Egira. La Moschea delle due qibla di Zeila risale al VII secolo ed \u00e8 la pi\u00f9 antica moschea della citt\u00e0. Alla fine dell'800, al-Ya'qubi scrisse che i musulmani vivevano lungo la costa somala settentrionale. Disse anche che il regno di Adal aveva la sua capitale nella citt\u00e0, suggerendo che il Sultanato di Adal, con Zeila come capitale, risaliva al IX o al X secolo. Secondo I.M. Lewis, il sistema politico era governato da dinastie locali, costituite da arabi somalizzati o da somali arabizzati, che crearono anche il Sultanato di Mogadiscio, nella regione di Benadir, a sud. La storia di Adal di questo periodo di fondazione fu caratterizzata dal susseguirsi di battaglie con la vicina Etiopia.\nAdal \u00e8 citato per nome per la prima volta nel XIV secolo, nel contesto delle battaglie tra musulmani della somalia settentrionale e del litorale degli Afar e le truppe cristiane del re abissino Amda Seyon I. Adal originariamente aveva la sua capitale nella citt\u00e0 portuale di Zeila, situata nell'omonima regione, nell'odierna Somalia nord-occidentale. Istituzionalmente, al tempo era un emirato, che faceva parte del pi\u00f9 ampio Sultanato di Ifat, governato dalla dinastia Ualasma.\nDinastia Ualasma.\nNel 1332, il re di Adal fu ucciso durante una campagna militare, mentre cercava di fermare la marcia di Amda Seyon verso Zeila. Quando l'ultimo sultano di Ifat, Sa'ad ad-Din II, fu anch'esso ucciso, dall'imperatore Dawit I di Etiopia, a Zeila, nel 1410, i suoi figli fuggirono nello Yemen, per poi ritornare solo nel 1415. Nei primi anni del XIV secolo, la capitale di Adal fu spostata verso l'interno, nella citt\u00e0 di Dakkar, dove Sabr ad-Din II, il figlio maggiore di Sa'ad ad-Din II, form\u00f2 una nuova amministrazione, una volta tornato dallo Yemen. Durante questo periodo, Adal emerse come centro della resistenza islamica contro l'espansionismo del cristiano impero etiope.\nDopo il 1468, una nuova generazione di governanti emerse sulla scena politica di Adal. I dissidenti si opposero alle regole dei Ualasma, a causa di un trattato che il sultano Muhammad ibn Badlay aveva firmato con l'imperatore etiope Baeda Maryam, in cui Badlay accett\u00f2 di pagare un tributo annuale. L'accordo fu accettato per raggiungere la pace nella regione, nonostante l'omaggio non sia mai stato inviato. Gli emiri di Adal, che amministravano le province, interpretarono l'accordo come un tradimento della loro indipendenza e come un'inversione della politica di lunga data di resistenza alle incursioni abissine. Il leader principale dell'opposizione fu l'emiro di Zeila, la provincia pi\u00f9 ricca del sultanato. Come tale, era tenuto a pagare la quota pi\u00f9 elevata del tributo annuale da dare all'imperatore etiope. L'emiro Laday Usman successivamente marci\u00f2 su Dakkar e prese il potere nel 1471. Tuttavia, Usman non destitu\u00ec il sultano dalla carica, ma gli diede una posizione cerimoniale, pur mantenendo per s\u00e9 il vero potere. Adal venne cos\u00ec a trovarsi sotto la guida di un potente emiro, che govern\u00f2 dal palazzo di un sultano simbolico.\nGli eserciti di Adal, sotto la guiad dei governanti come Sabr ad-Din II, Mansur ad-Din, Jamal ad-Din II, Shams ad-Din e il generale Mahfuz, successivamente, continuarono la lotta contro l'espansionismo etiope.\nL'emiro Mahfuz, che avrebbe combattuto contro i successivi imperatori, caus\u00f2 la morte dell'imperatore Na'od nel 1508, ma fu a sua volta ucciso dalle forze dell'imperatore Dawit II, nel 1517. Dopo la morte di Mahfuz, inizi\u00f2 una guerra civile per ottenere la carica di Alto Emiro di Adal. Cinque emiri salirono al potere in solo due anni. Ma, alla fine, un leader maturo e potente, chiamato Garad Abuun Addus (Garad Abogne) assunse il potere. Quando Garad Abogne era al potere, fu sconfitto e ucciso dal sultano bu Bakr ibn Muhammad e, nel 1554, su sua iniziativa, Harar divenne la capitale di Adal. Questa volta non solo i giovani emiri si ribellarono, ma l'intero paese di Adal si sollev\u00f2 contro il sultano Abu Bakr, poich\u00e9 Garad Abogne era amato dalla popolazione del sultanato. Molte persone andarono ad unirsi alle forze del giovane imam Ahmad ibn Ibrahim al-Ghazi, che pretese di vendicare Garad Abogne. Al-Ghazi assunse il potere ad Adal nel 1527, ma non rimosse il sultano, lo lasci\u00f2 con un ruolo nominale. Ma, quando Abu Baker prov\u00f2 ad attaccarlo nuovamente, con le sue forze, Ahmad ibn Ibrahim lo uccise e lo sostitu\u00ec col fratello Umar Din.\nNel XVI secolo, Adal organizz\u00f2 un esercito efficace, guidato dall'imam Ahmad ibn Ibrahim al-Ghazi, che invase l'impero etiope. Questa campagna \u00e8 storicamente conosciuta come la Conquista dell'Abissinia o \"Futuh al Hamash\". Durante la guerra, Ahmed apr\u00ec la strada all'uso dei cannoni, forniti dall'impero Ottomano, che furono schierati contro le forze della dinastia solomonica e i loro alleati portoghesi, guidati da Cristoforo da Gama. Alcuni studiosi sostengono che in tale conflitto si sia rivelato, tramite l'uso su entrambi i lati, il valore delle armi da fuoco, come il moschetto a miccia, i cannoni e l'archibugio, rispetto alle armi tradizionali.\nEtnia.\nI governanti del precedente Sultanato dello Scioa e i principi Ualasma di Ifat e di Adal possedevano tutti tradizione genealogiche arabe.\nDurante il periodo iniziale di Adal, quando era centrale l'importanza della citt\u00e0 di Zeila, nella zona dell'odierna Somalia nordoccidentale, il regno era composto principalmente da somali, afar e arabi. Esiste un certo dibatti sulla composizione etnica di Adal dopo il trasferimento della sua capitale nell'odierna Etiopia. I.M. Lewis afferma:\nQuesta scoperta \u00e8 supportata nel pi\u00f9 recente \"Oxford History of Islam\":\nLewis, d'altra parte, osserva che le origini degli Imam di Adal sono sconosciute. Ewal Wagner collega il nome Adal con la trib\u00f9 Dancali (Afar) Ada'ila e con il nome somalo della cabila Oda 'Ali, proponendo che il regno potrebbe essere stato in gran parte composto di afar. Anche se gli afar costituirono una parte significativa di Adal, Didier Morin osserva che \"l'influenza esatta degli afar nel regno di Adal \u00e8 ancora congetturale, per la sua base multietnica.\" Tuttavia, Franz-Christoph Muth identifica Ahmad ibn Ibrahim al-Ghazi come somalo.\nLingua.\nSi ritiene che nel sultanato di Adal la popolazione abbia parlato diverse lingue del ceppo afro-asiatico. Secondo lo storico del XIV secolo Al-Umari, il popolo di Ifat parlava \"abissino e arabo\". J.D. Fage suggerisce che l'abissino di quest'affermazione denotasse un linguaggio etiope-semitico.\nTuttavia, lo storico etiope del XIX secolo Asma Giyorgis afferma che i Ualasma parlavano arabo, simile alla lingua ge'ez.\nData l'estrazione etnica di molti governanti di Adal, di soldati e di altri componenti della societ\u00e0, il somalo, altra lingua afro-asiatica, fu molto probabilmente la lingua della maggioranza del regno.\nEconomia.\nNel corso della sua esistenza, il sultanato aveva relazioni commerciali e accordi con molti altri sistemi politici nell'Africa nord-orientale, in Medio Oriente, in Europa e in Asia meridionale. Molte delle citt\u00e0 storiche del Corno d'Africa, come Maduna, Abasa e Berbera, fiorirono sotto il suo regno, vedendo la costruzione di abitazioni di corte, moschee, santuari, mura e cisterne. Adal raggiunse l'apice nel XIV secolo, tramite il commercio di schiavi, di avorio e di altre materie prime, con l'Abissinia e con i regni dell'Arabia, attraverso il suo porto principale a Zeila. Le citt\u00e0 dell'impero importavano bracciali in vetro finemente decorati e celadon cinesi per il palazzo del sultano e per decorare le abitazioni.\nConquista dell'Abissinia.\nA met\u00e0 degli anni '20 del '500, l'imam Ahmad ibn Ibrahim al-Ghazi assunse il controllo di Adal e lanci\u00f2 una guerra santa contro la cristiana Abissinia, che era allora sotto la leadership di Dawit II (Lebna Dengel). Supportato dall'impero ottomano, che forn\u00ec armi da fuoco, Ahmad fu in grado di sconfiggere gli abissini nella Battaglia di Shimbra Kure nel 1529 e prese il controllo dei benestanti altopiani etiopi, nonostante gli abissini continuarono a resistere negli stessi altopiani. Nel 1541 i Portoghesi, che avevano interessi nell'Oceano Indiano, inviarono 400 moschettieri in aiuto agli abissini. Adal, in risposta, ne ricevette 900 dagli Ottomani.\nL'imam Ahmad inizialmente ebbe successo contro gli abissini, durante la campagna del 1542 uccise il comandante portoghese Cristoforo da Gama, in agosto. Tuttavia, i moschettieri portoghesi si rivelarono decisivi nella sconfitta di Adal nella Battaglia di Wayna Daga, vicino al lago Tana, nel febbraio del 1543, dove lo stesso Ahmad fu ucciso. Gli abissini successivamente ripresero l'altopiano di Amhara e recuperarono le perdite subite contro Adal. Gli ottomani, impegnati a gestire altri problemi nel Mediterraneo, non riuscirono ad aiutare i successori di Ahmad. Quando Adal croll\u00f2 nel 1577, la sede del sultanato fu spostata da Harar a Aussa, nella regione desertica di Afar, dando inizio ad un nuovo sultanato.\nEspansione Oromo.\nDopo la fine del conflitto tra Adal e Abissinia, la conquista delle regioni montuose dell'Abissinia e di Adal da parte degli Oromo (attraverso l'espansione militare e l'instaurazione del sistema socio-politico Gadaa) limit\u00f2 entrambe le potenze e mut\u00f2 le dinamiche regionali per i secoli a venire. Le popolazioni degli altopiani non cessarono di esistere con l'espansione Gadaa, ma semplicemente furono inserite in un diverso sistema socio-politico.\nEredit\u00e0.\nIl sultanato di Adal ha lasciato molti manufatti e strutture risalenti al suo apogeo. Numerosi edifici storici e oggetti sono stati trovati nella provincia nordoccidentale di Adal della Somalia, cos\u00ec come in altre parti della regione del Corno, dov'era lo stato dominante.\nGli scavi archeologici di fine '800 e inizio '900 oltre a quattordici siti nelle vicinanze di Borama, nell'odierna Somalia nordoccidentale, hanno rinvenuto, tra gli altri reperti, monete d'argento identificate come provenienti da Qaytbay (1468-89) della dinastia burji, il diciottesimo sultano mamelucco dell'Egitto. La maggior parte di questi reperti \u00e8 associata al sultanato medievale di Adal. Sono stati inviati al British Museum, per essere conservati dopo la loro scoperta.\nNel 1950 il protettorato della Somalia britannica commission\u00f2 un'indagine archeologica in dodici citt\u00e0 nel deserto della Somalia nordoccidentale, vicino al confine con l'Etiopia. Secondo il team di spedizione, i siti hanno prodotto la pi\u00f9 saliente prova della ricchezza del periodo tardo medievale. Contenevano rovine di quelle che erano state grandi citt\u00e0 appartenenti al sultanato di Adal. Tre delle citt\u00e0 in particolare, Abara, Gargesa e Amud, presentavano tra 200 e 300 case di pietra. Le pareti di alcune case riuscivano ancora a restare in piedi per un'altezza di 18 metri. Gli scavi nella zona hanno portato in superficie 26 monete d'argento, a differenza dei pezzi di rame che erano pi\u00f9 comuni negli stati della regione del Corno. La prima di queste monete recuperate era stata coniata dal sultano Barquq (1382-1399), anch'esso della dinastia burji, mentre le ultime trovate erano nuovamente del sultano Qaytbay. Tutti i pezzi erano stati coniati a Il Cairo o a Damasco. Nella spedizione furono scoperte anche alcune monete d'oro, rendendo l'area l'unico luogo della regione in cui sia stata riscontrata la presenza di tali pezzi. Oltre al conio, sono state recuperate anche porcellane di alta qualit\u00e0."}
{"id": "4543862", "revid": "767487", "url": "https://it.wikipedia.org/wiki?curid=4543862", "title": "Intrigo in Svizzera", "text": "Intrigo in Svizzera (\"The Swiss Conspiracy\") \u00e8 un film del 1976 diretto da Jack Arnold.\n\u00c8 un film poliziesco a sfondo thriller statunitense e tedesco con David Janssen, Senta Berger e John Ireland. \u00c8 basato sul romanzo del 1976 \"The Swiss Conspiracy\" di Michael Stanley.\nTrama.\nUna banca svizzera viene a sapere che la riservatezza di alcuni conti cifrati anonimi \u00e8 stata compromessa e che sono stati fatti ricatti e minacce a cinque titolari di conti. Essi comprendono un trafficante d'armi che ha ricevuto una richiesta di cinque milioni di franchi svizzeri e che, dopo essersi rifiutato di pagare, viene ucciso. Un ricatto viene perpetrato anche alla stessa banca che dovr\u00e0 pagare dieci milioni di franchi per mantenere i conti segreti. La banca assume David Christopher, un ex funzionario del Tesoro degli Stati Uniti, che ora risiede a Ginevra.\nNel corso della sua indagine, Christopher parla ai quattro obiettivi dei ricattatori ancora in vita - la bella Denise Abbott, l'imprenditore texano Dwight McGowan, il truffatore di Chicago Robert Hayes e l'olandese Andre Kosta. Egli individua una serie di sospetti. Uno \u00e8 Rita Jensen, la moglie del vicepresidente della banca, Franz Benninger. Tra i sospetti vi \u00e8 anche lo stesso Benninger cos\u00ec come Korsak e Sando, due sicari che prendono di mira Hayes e Christopher.\nIl presidente della Banca Johann Hurtil non pu\u00f2 credere che Benninger sia uno dei sospettati. Tuttavia, emerge che quest'ultimo ha trasferito il controllo di un suo conto alla sua amante, che ne aveva fruito ma non in maniera del tutto legale. Intanto, il capitano Hans Frey della polizia federale \u00e8 sospettoso delle attivit\u00e0 di Christopher, lo segue e comincia ad indagare a sua volta su di lui. Quando la banca decide di pagare il ricattatore utilizzando dei diamanti, Christopher insiste nel volerli consegnare lui di persona recandosi nel punto stabilito in una localit\u00e0 montuosa delle Alpi.\nProduzione.\nIl film, diretto da Jack Arnold su una sceneggiatura di Norman Klenman, Philip Saltzman, Michael Stanley con il soggetto dello stesso Klenman e di Horward Merrill e Norman Sedawie, fu prodotto da Maurice Silverstein per la Bavaria Atelier, la Bavaria Film e la Durham Productions e girato nei Bavaria Filmstudios a Gr\u00fcnwald, in Bavaria, e a Zurigo, in Svizzera.\nDistribuzione.\nIl film fu distribuito in Germania Ovest dal 14 maggio 1976 con il titolo \"Per Saldo Mord\" e negli Stati Uniti dal settembre 1977 con il titolo \"The Swiss Conspiracy\" al cinema dalla S.J. International Pictures.\nAltre distribuzioni:\nCritica.\nSecondo il Morandini il film \u00e8 un \"prodotto commerciale di scarso interesse\".\nPromozione.\nLa tagline \u00e8: \" Dirty Money, Dirty Secrets... \"."}
{"id": "4543866", "revid": "767487", "url": "https://it.wikipedia.org/wiki?curid=4543866", "title": "Gran Premio San Giuseppe 2008", "text": "La Gran Premio San Giuseppe 2008, quarantottesima edizione della corsa e valida come evento dell'UCI Europe Tour 2008 categoria 1.2, si svolse il 23 marzo 2008 su un percorso di 140\u00a0km. Fu vinta dal polacco Damian Walczak che giunse al traguardo con il tempo di 3h39'00\", alla media di 38,35\u00a0km/h.\nPartenza con 170 ciclisti, dei quali 31 portarono a termine la gara."}
{"id": "4543869", "revid": "287204", "url": "https://it.wikipedia.org/wiki?curid=4543869", "title": "Sauzer (personaggio)", "text": ""}
{"id": "4543870", "revid": "712828", "url": "https://it.wikipedia.org/wiki?curid=4543870", "title": "Sauzer (Ken il guerriero)", "text": ""}
{"id": "4543872", "revid": "6923", "url": "https://it.wikipedia.org/wiki?curid=4543872", "title": "Pans &amp; Company", "text": "Pans &amp; Company \u00e8 una societ\u00e0 spagnola di fast food.\nNata nel 1991, fa parte del gruppo Eat Out.\nNel 2003 ha 60 ristoranti di differenti marche in diversi paesi del mondo.\nNel 2008, Eat Out firma un'alleanza strategica con la societ\u00e0 centroamericana Pollo Campero per portare anche in Guatemala e a El Salvador il marchio Pans &amp; Company."}
{"id": "4543874", "revid": "59036577", "url": "https://it.wikipedia.org/wiki?curid=4543874", "title": "Neuschwanstein Castle", "text": ""}
{"id": "4543879", "revid": "123009477", "url": "https://it.wikipedia.org/wiki?curid=4543879", "title": "L'isola del tempo perso", "text": "L'isola del tempo perso \u00e8 un romanzo di Silvana Gandolfi pubblicato nella collana Gl'Istrici della Salani nel 1997."}
{"id": "4543880", "revid": "336956", "url": "https://it.wikipedia.org/wiki?curid=4543880", "title": "Tromboncino lanciagranate", "text": ""}
{"id": "4543881", "revid": "752999", "url": "https://it.wikipedia.org/wiki?curid=4543881", "title": "Campionato Italiano di Football", "text": "Il Campionato Italiano di Football, noto anche come Campionato Nazionale di Football e Campionato Federale di Football, \u00e8 stato il livello unico del campionato italiano di calcio dal 1898 al 1903. In questo periodo storico, la squadra campione d'Italia ricevette come trofei la Coppa Duca degli Abruzzi (dal 1898 al 1900) e la Coppa Fawcus (dal 1901 al 1903).\nStoria.\nIl 26 marzo 1898 a Torino nasceva la Federazione Italiana del Football (FIF), sotto la presidenza dell'ingegnere Mario Vicary, formata dai rappresentanti di , , e , allo scopo di organizzare le attivit\u00e0 calcistiche e di garantire il rispetto delle regole del gioco. La sede della FIF - che nel 1909 assunse il nome di FIGC, Federazione Italiana Giuoco Calcio - fu stabilita a Torino presso l'emporio di Adolf Jourdan specializzato nella vendita di scarpe, cappelli, \"chincaglierie in generi di lusso, finticolli, polsini, cravatte e camicie\". Primo atto della neonata Federazione fu l'istituzione del campionato italiano di calcio, dedicato al duca degli Abruzzi.\nLa prima edizione del torneo federale di football ebbe luogo al Velodromo Umberto I di Torino in una sola giornata (l'8 maggio 1898) e con la partecipazione di quattro formazioni (Torinese, Internazionale Torino, Genoa e Ginnastica Torino): il Genoa prevalse contro l'Internazionale nella partita finale per 2 reti a 1, dopo i tempi supplementari, aggiudicandosi il titolo nazionale.\nSia il primo torneo, chiusosi in una sola giornata, sia i successivi erano strutturati su un sistema a eliminazione diretta, sul modello della Coppa d'Inghilterra. A partire dal 1899 a primi turni di carattere regionale, in caso di qualificazione seguivano semifinali e finali su base nazionale, queste ultime concepite come atto conclusivo della manifestazione a cui accedevano due sole squadre.\nIl secondo campionato si disput\u00f2 a Torino dal 2 al 16 aprile 1899 e il Genoa conquist\u00f2 nuovamente lo scudetto, fra accese contestazioni sull'operato degli arbitri seduti alle spalle dei portieri, il cui compito era stabilire se il pallone avesse o meno varcato completamente la linea di porta. All'epoca, infatti, non erano ancora state introdotte le reti a rinchiudere la porta in uno spazio ben definito, per cui stabilire se la palla avesse varcato la linea di porta passando tra i due pali o fosse finita fuori non era semplice, e l'operato dei giudici di porta chiamati ad aiutare l'arbitro ad assegnare i gol non era privo di errori. Di l\u00ec a pochi anni il direttore di gara, investito di maggiore autorit\u00e0, avrebbe assunto anche le funzioni degli assistenti decretandone di fatto la scomparsa: l'introduzione delle reti, che impediscono quasi sempre ai palloni, una volta entrati in porta, di uscirne, contribu\u00ec certamente all'abolizione dei giudici di porta, riducendo la possibilit\u00e0 di errore.\nIn questo periodo, visto l'esito delle amichevoli, solo tre regioni potevano schierare squadre in grado di combattersi piuttosto equilibratamente: il Piemonte, la Liguria e la Lombardia, mentre le formazioni delle altre regioni anche nelle amichevoli rimediavano quasi sempre pesanti sconfitte da squadre del Nord-Ovest anche non di primo piano. Il Genoa si conferm\u00f2 campione per la terza volta consecutiva, e la Coppa Duca degli Abruzzi non fu pi\u00f9 assegnata.\nA partire dal 1901 venne messo in palio un nuovo trofeo, la Coppa Fawcus. Fu il , capitanato da Herbert Kilpin, la prima avversaria a riuscire a fermare la corsa degli assi genovesi, aggiudicandosi il titolo del 1901. I genoani, che nel frattempo adottarono quella che diverr\u00e0 la loro classica casacca rossoblu, si rifecero vendicandosi dei rossoneri l'anno successivo, per poi ripetersi nel 1903. Nel 1904, anno in cui il Genoa conquist\u00f2 definitivamente anche la Coppa Fawcus, fu istituito il torneo di Seconda Categoria, dedicato alle squadre riserve e alle formazioni provinciali, e il campionato italiano assunse la denominazione di Prima Categoria."}
{"id": "4543882", "revid": "287204", "url": "https://it.wikipedia.org/wiki?curid=4543882", "title": "Mei (personaggio)", "text": ""}
{"id": "4543889", "revid": "2187", "url": "https://it.wikipedia.org/wiki?curid=4543889", "title": "Australiani anglo-celtici", "text": "Gli australiani anglo-celtici o britannico-australiani sono i cittadini dell'Australia con origini britanniche e/o irlandesi.\nFino al 1859 2,2 milioni (73%) dei coloni liberi immigrato era britannico.\nUno studio del 1996 ha determinato il gruppo etnico in:\nIdentit\u00e0.\nL'emergere del nazionalismo australiano nella seconda met\u00e0 del '900 ha diminuito il grado in cui gli australiani anglo-celtici si identificavano con la madrepatria, sebbene molti elementi della cultura e della vita australiana, dalla giurisprudenza al giardinaggio, sono stati trasferiti dalle tradizioni britanniche e irlandesi.\nUso del termine.\nIn principio il termine era usato in correlazione agli australiani di origine britanniche e/o irlandese.\nIl termine riflette la composizione etno-culturale della societ\u00e0 post-coloniale australiana.\nAltri termini come \"Anglo\", \"anglo-australiano\", \"anglosassone\" o \"anglosassone-celtico\" sono tutti termini intercambisabili per \"anglo-celtici\".\nLa parola dispregiativa \"skip\" \u00e8 stata usata da alcuni gruppi etnici in Australia per riferirsi agli australiani anglo-celtici e fa riferimento al programma televisivo degli anni '60 del XX secolo Skippy, che narra le vicende di una famiglia e di un canguro chiamato Skippy."}
{"id": "4543890", "revid": "2074539", "url": "https://it.wikipedia.org/wiki?curid=4543890", "title": "Queen Mary, University of London", "text": "La Queen Mary University of London (spesso abbreviata in Queen Mary, QMUL o QM) \u00e8 un'universit\u00e0 pubblica britannica, situata a Londra, nel Mile End dell'East End della metropoli, ed un college costituente dell'Universit\u00e0 di Londra.\nStoria.\nLe origini della struttura risalgono al 1123, allora denominata \"Foundation of St Bartholomew's hospital\", mentre nel 1785 fu fondata il \"London hospital medical college\". Nel corso degli anni il nome mut\u00f2 diverse volte, oltre alle due sopracitate, si ricorda: \"Medical college of St Bartholomew's hospital\" nel 1843, \"Westfield college\" nel 1882, \"Queen Mary college\" nel 1885, \"Queen Mary and Westfield\" nel 1989. La rettrice dell'ateneo \u00e8 Anne Elizabeth Alice Louise Mountbatten-Windsor. "}
{"id": "4543892", "revid": "287204", "url": "https://it.wikipedia.org/wiki?curid=4543892", "title": "Marion (personaggio)", "text": ""}
{"id": "4543897", "revid": "465169", "url": "https://it.wikipedia.org/wiki?curid=4543897", "title": "The Heist (album)", "text": "The Heist \u00e8 il primo album del duo statunitense, rispettivamente rapper e produttore discografico, Macklemore &amp; Ryan Lewis. Ha raggiunto la prima posizione su iTunes in un'ora dalla sua pubblicazione il 9 ottobre 2012.\nL'album \u00e8 stato registrato a Seattle tra il 2009 e il 2012 ed \u00e8 stato pubblicato dalla etichetta indipendente Macklemore LLC. I primi singoli sono stati pubblicati prima dell'uscita dell'album a partire dal 2010; il quinto singolo \u00e8 stato \"Thrift Shop\", principale successo commerciale dell'album, che ha raggiunto la prima posizione nella Billboard Hot 100. Il terzo singolo dell'album \u00e8 stato \"Can't Hold Us\" ed \u00e8 stato un buon successo dal punto di vista commerciale, tanto da aver raggiunto la posizione numero 1 negli Stati Uniti, Australia e Svezia. L'album ha venduto 78.000 copie nella prima settimana dopo la pubblicazione e ha debuttato alla posizione numero 2 della Billboard 200 e alla posizione numero 1 della Billboard Top R&amp;B/Hip-Hop Albums e della Top Rap Albums. Nell'aprile 2013 l'album ha venduto oltre 1.000.000 copie negli Stati Uniti, ricevendo ottime recensioni da parte della critica.\nStoria.\nNel luglio 2012, Macklemore &amp; Ryan Lewis hanno annunciato il loro album di debutto, \"The Heist\", dichiarando che sarebbe stato pubblicato il 9 ottobre 2012 e che alla pubblicazione avrebbe seguito un tour mondiale per promuoverlo. Il 18 luglio 2012 \u00e8 stata pubblicata \"Same Love\", in collaborazione con Mary Lambert per supportare un referendum di Washington, riguardante il matrimonio gay. Il duo ha annunciato che la canzone sarebbe stata inclusa nell'album, cos\u00ec come le canzoni precedentemente pubblicate \"My Oh My\", \"Wings\", \"Can't Hold Us.\" Il 4 settembre 2012 Macklemore &amp; Ryan Lewis hanno pubblicato un video che promuove l'edizione deluxe di \"The Heist\", consistente in una scatola in finta pelle di coccodrillo.\nIl disco ha raggiunto la posizione numero 2 della Billboard 200 e, al novembre 2013, ha venduto oltre 1.000.000 copie negli Stati Uniti venendo certificato quindi disco di platino dalla RIAA.\nNel corso dei Grammy Awards 2014 ha vinto nella categoria Best Rap Album, mentre \u00e8 stato superato da \"Random Access Memories\" dei Daft Punk in quella di Album of the Year. Inoltre i due musicisti hanno vinto il Grammy Award al miglior artista esordiente.\nSingoli.\nIl primo singolo promozionale \u00e8 stato \"My Oh My\", pubblicato il 21 dicembre 2010. Il 21 gennaio 2011 \u00e8 stato pubblicato \"Wings\". \"Can't Hold Us\", in collaborazione con Ray Dalton, \u00e8 stata invece pubblicata il 16 agosto 2011. Nel luglio 2012 \u00e8 stato pubblicato il singolo \"Same Love\" con la partecipazione vocale di Mary Lambert. Il singolo successivo, pubblicato l'8 ottobre 2012, \u00e8 stato \"Thrift Shop\", in collaborazione con Wanz.\nAccoglienza.\n\"The Heist\" ha ricevuto critiche positive dalla critica. Metacritic, che assegna punteggi in centesimi analizzando le recensioni dei principali critici, ha dato all'album un punteggio di 74 sulla base di 8 recensioni."}
{"id": "4543898", "revid": "125451334", "url": "https://it.wikipedia.org/wiki?curid=4543898", "title": "Puntate di SOS Tata", "text": "SOS Tata \u00e8 stato un programma televisivo italiano andato in onda dall\u2019autunno del 2005 al 2012, su LA7 di cui sono state prodotte 8 stagioni.\nQuinta stagione.\nDi seguito l'elenco dei 10 episodi della quinta stagione, in onda nel 2009. Le tate sono Lucia Rizzi, Francesca Valla e Adriana Cantisani.\nSesta stagione.\nDi seguito l'elenco dei 14 episodi della sesta stagione, in onda nel 2010. Le tate sono Lucia Rizzi, Adriana Cantisani e May Okoye.\nSettima stagione.\nDi seguito l'elenco dei 14 episodi della settima stagione, in onda nel 2011. Le tate sono Lucia Rizzi, Adriana Cantisani e May Okoye.\nOttava stagione.\nUltima stagione di SOS Tata; di seguito l'elenco degli 11 episodi, in onda dal 2012. Le tate sono Lucia Rizzi e Adriana Cantisani, a cui \u00e8 affiancato il \"tato\" Martino Campagnoli, primo ed unico educatore di sesso maschile del programma."}
{"id": "4543914", "revid": "436907", "url": "https://it.wikipedia.org/wiki?curid=4543914", "title": "Album di famiglia (Simone Cristicchi)", "text": "Album di famiglia \u00e8 il quarto album in studio del cantautore italiano Simone Cristicchi, pubblicato il 14 febbraio 2013 dalla Sony Music.\nDescrizione.\nIl disco \u00e8 stato messo in commercio durante la partecipazione dell'artista al Festival di Sanremo 2013 con due brani compresi nel lavoro, ovvero \"Mi manchi\" e \"La prima volta (che sono morto)\", quello scelto per la finale nella quale si \u00e8 classificato 11\u00ba."}
{"id": "4543916", "revid": "33689", "url": "https://it.wikipedia.org/wiki?curid=4543916", "title": "Parco nazionale Yangmingshan", "text": "Il parco nazionale Yangmingshan \u00e8 uno degli otto parchi nazionali di Taiwan (cinese: \u967d\u660e\u5c71\u570b\u5bb6\u516c\u5712; pinyin: y\u00e1ng m\u00edngsh\u0101n gu\u00f3ji\u0101 g\u014dngyu\u00e1n), situato tra i centri abitati di Taipei e Nuova Taipei e fondato il 16 settembre 1985."}
{"id": "4543921", "revid": "767487", "url": "https://it.wikipedia.org/wiki?curid=4543921", "title": "Le ragazze di Satana", "text": "Le ragazze di Satana (\"Satan's Cheerleaders\") \u00e8 un film del 1977 diretto da Greydon Clark. Il film \u00e8 conosciuto in Italia anche con i titoli I ragazzi soprannaturali (titolo televisivo) e Ragazze soprannaturali.\n\u00c8 una commedia horror statunitense con John Ireland, Yvonne De Carlo e Jack Kruschen.\nProduzione.\nIl film, diretto da Greydon Clark su una sceneggiatura dello stesso Clark e di Alvin L. Fast, fu prodotto da Fast per la World Amusement\nDistribuzione.\nIl film fu distribuito con il titolo \"Satan's Cheerleaders\" negli Stati Uniti dal giugno 1977 (premi\u00e8re a Los Angeles il 30 novembre 1977\n) al cinema dalla World Amusement. \u00c8 stato distribuito anche in Finlandia con il titolo \"Paholaisen huutosakki\" e in Italia.\nCritica.\nSecondo MYmovies \u00e8 un \"modesto filmetto\" basato su \"una storiella che si regge su piccole sorprese e qualche svolta sarcastica\".\nPromozione.\nLe tagline sono:"}
{"id": "4543923", "revid": "46931", "url": "https://it.wikipedia.org/wiki?curid=4543923", "title": "I ragazzi soprannaturali", "text": ""}
{"id": "4543924", "revid": "46931", "url": "https://it.wikipedia.org/wiki?curid=4543924", "title": "Ragazze soprannaturali", "text": ""}
{"id": "4543925", "revid": "46931", "url": "https://it.wikipedia.org/wiki?curid=4543925", "title": "Satan's Cheerleaders", "text": ""}
{"id": "4543932", "revid": "6923", "url": "https://it.wikipedia.org/wiki?curid=4543932", "title": "Spike Chunsoft", "text": " \u00e8 un'azienda giapponese di videogiochi. Fondata il 1\u00ba aprile 2012, consiste nella fusione tra Spike e Chunsoft, quest'ultima nota per la serie di videogiochi \"Pok\u00e9mon Mystery Dungeon\"."}
{"id": "4543933", "revid": "22475", "url": "https://it.wikipedia.org/wiki?curid=4543933", "title": "Chunsoft", "text": ""}
{"id": "4543934", "revid": "87775188", "url": "https://it.wikipedia.org/wiki?curid=4543934", "title": "VNREDSat 1A", "text": "VNREDSat-1 (abbreviazione per \"Vietnam Natural Resources, Environment and Disaster Monitoring Satellite\" (in italiano, \"satellite monitoratore dei disastri, ambientali e delle risorse naturali vietnamite\") \u00e8 il primo satellite per l'osservazione della Terra ottico del Vietnam.\nFunzione.\nLa sua missione primaria \u00e8 di monitorare e studiare gli effetti del cambiamento climatico, predire e prendere le misure per prevenire disastri naturali, e ottimizzare la gestione delle risorse naturali del Vietnam.\nIl satellite \u00e8 stato costruito a Tolosa dalla EADS Astrium.\nIl satellite \u00e8 stato lanciato dal Centre spatial guyanais con un razzo Vega alle 02:06:31 UTC il 7 maggio 2013 con la sonda Proba-V ed il satellite ESTCube-1.\nDovrebbe essere seguito da un altro satellite, VNREDSat 1b."}
{"id": "4543940", "revid": "287204", "url": "https://it.wikipedia.org/wiki?curid=4543940", "title": "Paco Garcia", "text": ""}
{"id": "4543943", "revid": "300067", "url": "https://it.wikipedia.org/wiki?curid=4543943", "title": "Jean Paul Rebatet", "text": ""}
{"id": "4543951", "revid": "22475", "url": "https://it.wikipedia.org/wiki?curid=4543951", "title": "Diga di Belo Monte", "text": "La diga di Belo Monte (conosciuta prima come \"Karara\u00f4\") \u00e8 un complesso idroelettrico attualmente in costruzione sul fiume Xingu, nello stato del Par\u00e1 in Brasile.\nLa capacit\u00e0 installata pianificata \u00e8 di 11.233 megawatt (MW), che la farebbero la seconda diga idroelettrica pi\u00f9 grande del Brasile e la terza al mondo, dietro la Diga delle Tre Gole cinese e la brasiliano-paraguaiana diga di Itaip\u00fa.\nEffetti sociali.\nLa centrale idroelettrica del Xing\u00f9 sar\u00e0 la 3\u00b0 pi\u00f9 grande al mondo ed \u00e8 uno dei progetti infrastrutturali previsto dal PAC, (Programma di Accelerazione della Crescita) del Governo brasiliano. Belo Monte prevede un complesso di almeno 4 dighe, 27 bacini, 3 canali di rifornimento, 7 canali di recepimento e un gigantesco canale di by-pass che dovrebbe deviare il fiume. Per completare la faraonica opera verranno inondati circa 668\u00a0km\u00b2, dei quali 400\u00a0km\u00b2 di foresta pluviale e verr\u00e0 prosciugato un tratto di 100 chilometri. Le pareti di cemento della diga ostruiranno il passaggio degli indigeni che, in canoa, devono raggiungere la vicina citt\u00e0 di Altamira. La costruzione metter\u00e0 a rischio la biodiversit\u00e0 e la vita dei 6.000 autoctoni di 14 etnie diverse la cui sopravvivenza dipende dalle risorse naturali della zona. \u201cNessuna terra indigena sar\u00e0 inondata\u201d, assicurano i responsabili della costruzione della centrale idroelettrica assieme agli enti pubblici ed agli organismi che dovrebbero difendere gli interessi delle popolazioni indigene, come la FUNAI (Fondazione Nazionale dell'Indio) e l'IBAMA (Istituto Brasiliano dell'Ambiente). \nQuesti enti hanno autorizzato il progetto senza ascoltare i popoli indigeni che rivendicano il diritto alla consultazione, sancito per legge, la N\u00ba 7.778 del 27 luglio 2012. La norma garantisce agli indigeni il diritto originario, l'inalienabilit\u00e0 e l'indisponibilit\u00e0 delle terre tradizionalmente occupate e l'usufrutto esclusivo delle risorse in esse esistenti. \nIl mancato rispetto della legge dimostra l'anticostituzionalit\u00e0 del progetto del governo Lula e Dilma, che viene criticato anche da parte di organi internazionali come l'ONU (Organizzazione delle Nazioni Unite), l'ILO (International Labour Organization) , la CIDH (Commissione Interamericana dei Diritti Umani) e il vescovo Erwin Kr\u00e4utler . \nIl dibattito \u00e8 in corso anche nel Parlamento Europeo dove si chiede alle multinazionali il rispetto del loro stesso atto di Responsabilit\u00e0 Sociale d'Impresa.\nBelo Monte comporter\u00e0 lo \u201csfratto\u201d di 20.000 persone e 24 trib\u00f9, tra cui i Kayap\u00f3, gli Arara, gli Juruna, gli Arawet\u00e9, gli Xikrin, gli Asurini e i Parakan\u00e3, che saranno obbligati a cambiare il loro stile di vita a causa dell'esaurimento delle risorse alimentari. Almeno nove specie rare di pesci sono a rischio estinzione: Aequidens Michaeli, Anostomoides Passionis, Astianatte Dnophos, Ossubtus Xinguense, Parancistrus Nudiventris, Pituna Xinguensis, Plesiolebias Altamira, Simpsonichthys Reticulatus e Teleocichla Centisquama. L'accesso al cibo \u00e8 importante ed \u00e8 un diritto fondamentale dell'uomo: il pesce rappresenta il 90 % delle proteine consumate dalla popolazione del luogo. Se gli indigeni verranno privati di questa risorsa Belo Monte sar\u00e0 un'opera di genocidio. Anche l'Associazione dei Pescatori \u00e8 contro il progetto perch\u00e9 la mancanza di pesce avr\u00e0 un grosso impatto sull'economia locale portando a carestie. Altamira, citt\u00e0 maggiormente coinvolta nel progetto, \u00e8 sconvolta dal punto di vista demografico: gli operai impegnati nella realizzazione del progetto comportano il raddoppio della popolazione, senza alcun adeguamento infrastrutturale, come scuole e ospedali.\nI primi effetti della \u201cmigrazione lavorativa\u201d hanno gi\u00e0 portato seri problemi in altre citt\u00e0 vicine alla centrale dove la carenza della rete idrica ha gi\u00e0 condotto all'aumento di insetti pericolosi come quelli che diffondono dengue e malaria. Il massiccio ed incontrollato flusso di lavoratori ha anche gi\u00e0 comportato un incremento della prostituzione, dello spaccio di droghe, del consumo di alcolici e di episodi violenti. \u201cCon Belo Monte, Altamira rischia di trasformarsi in una penisola malata circondata da un lago putrefatto e senza pesci. (...) \"Persone affamate e violente, senza casa, costrette a prostituirsi ... \u00e8 un destino triste per la popolazione locale\u201d. (Don Erwin Klauter, vescovo del Xing\u00f9)\nIl governo di Dilma sta sottovalutando anche i costi economici della costruzione della centrale idroelettrica che \u00e8 anche considerata da alcuni esperti un'opera di cattiva ingegneria ed estremamente inefficiente. Pur avendo un potenziale di 11.182 mega-watt, Belo Monte non ne produrr\u00e0 pi\u00f9 di 4.000 a causa della stagionalit\u00e0 del fiume Xing\u00f9. L'impatto ambientale \u00e8 stato sottodimensionato.\nIl fiume Xing\u00f9 \u00e8 sinonimo non solo di acqua e cibo, ma anche di cultura e tradizioni ed il suo destino \u00e8 indissolubilmente legato a quello delle antiche popolazioni che dipendono da esso per sopravvivere."}
{"id": "4543953", "revid": "305108", "url": "https://it.wikipedia.org/wiki?curid=4543953", "title": "Chiesa di San Biagio d'Amiterno", "text": ""}
{"id": "4543961", "revid": "830939", "url": "https://it.wikipedia.org/wiki?curid=4543961", "title": "Sfilata con delitto", "text": "Lacey Smithsonian - Sfilata con delitto (\"Hostile Makeover\") \u00e8 un film per la televisione statunitense del 2009 diretto da Jerry Ciccoritti.\nIl film \u00e8 tratto dal terzo romanzo della collana \"Crimini d'alta moda\" (\"Crime of Fashion\") di Ellen Byerrum ed \u00e8 il sequel de \"Il mistero dei capelli scomparsi\", sempre con protagonista Maggie Lawson nei panni di Lacey Smithsonian.\nTrama.\nIl salone \"Stylettos\", ora gestito da Stella Lake, sta organizzando una sfilata di presentazione per la nuova collezione moda di Amanda Manville, supermodella fresca di intervento chirurgico recentemente ascesa agli occhi dei media. Nel momento in cui la donna confida a Stella di essere vittima di uno stalker da diverse settimane e di temere per la propria vita, questa convince Lacey a mettersi sul caso. Il coinvolgimento della giornalista tuttavia non \u00e8 provvidenziale in quanto quella sera stessa, durante la sfilata, Amanda viene assassinata con un colpo di pistola da un cecchino che riesce ad andarsene indisturbato con l'auto di Lacey senza che nessuno lo veda.\nA complicare le cose all'aspirante investigatrice ci sono l'apprensiva madre Rose e la sorella minore Charise, che appena saputo di quanto accaduto lasciano Denver e si recano a Washington per assicurarsi della sua incolumit\u00e0. Contemporaneamente anche Montana McCandless, l'ex-moglie di Vic, giunge in citt\u00e0 rivelando di non avere firmato i documenti per il divorzio col detective, cosa che de facto li rende ancora sposati.\nLa sera successiva, dopo un'uscita tra ragazze con Stella, Brooke e Charise per affogare i dispiaceri sentimentali, Lacey ritrova la sua auto parcheggiata in mezzo alla strada, senza le chiavi e con un messaggio sul parabrezza simile per lo stile a quelli dello stalker di Amanda. La protagonista fa appena in tempo a leggerlo (\"lascia stare o tua sorella sar\u00e0 la prossima\") e mettersi al riparo che l'auto le esplode davanti agli occhi.\nSenza farsi scoraggiare dalle minacce, Lacey continua ad investigare scoprendo inaspettatamente un valido e volenteroso aiuto in sua madre e sua sorella che, non smentendo la parentela decidono di indagare assieme a lei concentrandosi sui pettegolezzi che volevano la supermodella colpevole dell'omicidio del suo ex-fidanzato, Caleb Collingwood, il cui corpo non \u00e8 mai stato ritrovato.\nNel momento in cui viene trovato morto anche Gregory Spaulding, il chirurgo plastico cui Amanda, causa le innumerevoli paranoie estetiche, si rivolgeva di continuo, Lacey sospetta che Caleb sia in realt\u00e0 ancora vivo ed in cerca di vendetta. Tale teoria, per quanto azzardata e, di conseguenza, criticata dalla polizia, si rivela essere poco distante dalla realt\u00e0: Caleb difatti, ripudiato da Amanda dopo il suo evidente cambiamento psicologico dovuto all'ultimo ritocco estetico, \u00e8 sparito nel nulla senza lasciare traccia e si \u00e8 sottoposto a sua volta ad un intervento chirurgico per mascherare le sue fattezze, farsi assumere tra lo staff della sfilata come tecnico delle riprese, vendicarsi uccidendo la donna ed in seguito mettere a tacere il chirurgo in quanto unico uomo a conoscenza dell'inganno da lui ordito.\nDopo che Lacey trova le prove dell'accusa Caleb la aggredisce nella \"Stylettos\" ma, dopo una breve colluttazione viene neutralizzato da tutte e tre le Smithsonian.\nChiuso il caso la giornalista di moda si riappacifica con Vic, ora divorziato a tutti gli effetti; e Rose, che fin dal trasferimento a Washington della figlia ha sempre insistito affinch\u00e9 tornasse sui suoi passi, comprende finalmente che essa si \u00e8 costruita una sua vita e promette che smetter\u00e0 di insistere. Lacey, commossa, dichiara che lei e Charise saranno sempre le benvenute se volessero tornare.\nDistribuzione.\nNegli Stati Uniti il film \u00e8 stato trasmesso per la prima volta da Lifetime il 28 giugno 2009, mentre in Italia da Rai 2 il 30 maggio 2010."}
{"id": "4543964", "revid": "287204", "url": "https://it.wikipedia.org/wiki?curid=4543964", "title": "Ballino", "text": "Ballino \u00e8 una frazione del comune di Fiav\u00e9, in provincia di Trento.\nGeografia fisica.\nIl paese di Ballino \u00e8 situato in una piccola valle posta tra il Monte Cogorna (1850\u00a0m s.l.m.) ad ovest ed il Monte Misone (1803\u00a0m) ad est, che \u00e8 attraversata dal rio Ruza e dal rio Secco (\"r\u00ec Sec\"), i quali terminano entrambi nel lago di Tenno, posto pochi chilometri a sud dell'abitato. Il borgo \u00e8 situato a circa 5\u00a0km dal capoluogo comunale e a 40\u00a0km da Trento. Intorno al paese si sviluppano le borgate di \"Cast\u00ecl\", nota per la presenza della grotta Camerona; \"Sajant\", per l'omonima cascata; e \"Laghisoi\", dove sono situati gli omonimi laghi. Il paese d\u00e0 il nome all'intero valico alpino (Passo del Ballino) che unisce Ponte Arche a nord con Riva del Garda a sud.\nStoria.\nIl paese \u00e8 noto sin dall'epoca medievale, come testimonia la presenza dell'antica chiesa trecentesca, e qui era posizionato il dazio per il controllo dei commerci. La prima Carta di Regola del paese risale al 1794. Da sempre, data la sua posizione, il luogo \u00e8 stato frequentato da viandanti e viaggiatori e qui sorgeva una nota osteria - ancora visibile nel grosso edificio all'ingresso del paese a nord - nella quale lavor\u00f2, come \"famei\" dell'oste Marco Zanini, anche Andreas Hofer, patriota tirolese, tra il 1785 e il 1788, al quale nel 2009 \u00e8 stata intitolata la piazza principale del paese.\nInfrastrutture e trasporti.\nIl paese \u00e8 attraversato dalla strada statale 421 dei Laghi di Molveno e Tenno, che ha origine a Vigo d'Anaunia, frazione di Ton, e termina a Riva del Garda innestandosi nella strada statale 45 bis Gardesana Occidentale."}
{"id": "4543965", "revid": "110157", "url": "https://it.wikipedia.org/wiki?curid=4543965", "title": "Chiesa della Beata Vergine Maria Immacolata (Str\u00e0)", "text": "La chiesa della Beata Vergine Maria Immacolata \u00e8 un luogo di culto cattolico situato nella frazione Str\u00e0 del comune di Colognola ai Colli, in provincia di Verona, nel territorio della diocesi di Verona.\nStoria.\nL'8 giugno 1955, con decreto di Andrea Pangrazio, amministratore apostolico della diocesi di Verona in quanto vescovo coadiutore con il precedente vescovo, Girolamo Cardinale, venne eretta la parrocchia di Santa Maria Immacolata a Str\u00e0, ove si trovava un antico oratorio, gi\u00e0 cappella privata, dedicato a San Sebastiano, con un proprio cappellano che era, dal 1948, don Giulio Verzini.\nDon Verzini, fin dal 1952, aveva voluto la costruzione di una nuova chiesa pi\u00f9 ampia dell'oratorio di San Sebastiano, e nel novembre dello stesso anno aveva acquistato a tale scopo un ampio terreno. Per l'edificazione dell'edificio venne istituito un comitato e la progettazione venne affidata a Arturo Benini che present\u00f2 otto progetti prima che fossero accettati dal parroco e dalla commissione diocesana d'arte sacra.\nLa posa della prima pietra della nuova chiesa avvenne il 1\u00ba ottobre 1955 alla presenza dell'arcivescovo Giovanni Urbani, vescovo di Verona e i lavori si protrassero per un anno. Il 4 novembre 1956 la nuova chiesa fu solennemente consacrata e dedicata alla Vergine Immacolata. Lo stesso giorno fece il suo ingresso nella nuova comunit\u00e0 il primo parroco, don Narciso Recchia.\nNegli anni successivi, la chiesa fu adornata con nuovi arredi, tra i quali gli altari laterali marmorei e le stazioni della Via Crucis. Negli ultimi anni del XX secolo e nei primi anni del secolo successivo, la chiesa \u00e8 stata interessata da una serie di importanti restauri, con la creazione delle nuove vetrate policrome (1996), la costruzione dell'organo a canne (2000), la realizzazione del nuovo presbiterio in stile moderno (2002) e l'edificazione dei due protiri (2004). Il nuovo altare venne solennemente consacrato l'8 dicembre 2002 dal vescovo di Verona, Flavio Roberto Carraro.\nDescrizione.\nArte e architettura.\nLa chiesa della Beata Vergine Maria Immacolata sorge nel centro della frazione di Str\u00e0 ed \u00e8 in un sobrio stile neoromanico.\nLa facciata \u00e8 a capanna ed \u00e8 preceduta da una piazza rettangolare, in parte adibita a parcheggio. Al centro, si apre il portale con arco a tutto sesto, sormontato da un protiro moderno poggiante su due pilastri che ne segue il profilo. Ai suoi lati, vi sono due alte monofore a tutto sesto, mentre sopra di esso, al centro, si trova il rosone circolare. La facciata \u00e8 coronata da tre cuspidi piramidali. Lungo il fianco destro, nei pressi dell'abside, si trova il campanile a vela a due fornici, che accoglie una campana, fusa nel 1956 dal veronese Luigi Cavadini.\nL'interno della chiesa presenta una pianta a navata unica coperta con capriate lignee e profonda abside semicircolare. La navata \u00e8 illuminata da alte monofore a tutto sesto chiuse da vetrate policrome moderne, installate nel 1996, e lungo di essa si aprono tre cappelle laterali a pianta rettangolare, quella del \"Sacro Cuore di Ges\u00f9\", adibita a battistero con moderno fonte battesimale marmoreo, quella della \"Madonna di Lourdes\" e quella per la reposizione dell'Eucaristia, con tabernacolo marmoreo. L'area presbiterale della chiesa, interamente rifatta in stile moderno nel 2002, vede, al centro, l'altare con, alla sua sinistra, l'ambone. All'interno dell'altare, sono custodite le reliquie della Madonna e dei santi Zeno vescovo, Fermo e Rustico martiri, Narciso di Gerusalemme, Giulio di Orta e Carlo Borromeo. In posizione arretrata, vi sono il \"Crocifisso\" (a sinistra) e il \"Tabernacolo\" (a destra). Alle spalle dell'altare si trova la sede, sormontata da una statua bronzea di Ettore Cedraschi \"Cristo risorto\". L'affresco del catino absidale, raffigurante l'\"Immacolata fra angeli adoranti\" (1996) \u00e8 opera di Giuseppe Resi.\nOrgano a canne.\nAlle spalle dell'altare, nell'abside, si trova l'organo a canne, costruito tra il 2000 e il 2002 dalla ditta organaria Fratelli Ruffatti.\nLo strumento \u00e8 inserito all'interno di una cassa lignea di fattura geometrica, con mostra in cinque campi composta da canne di principale con bocche \"a mitria\", disposte a cuspide unica (campo centrale) e ali (campi laterali). Il sistema di trasmissione \u00e8 elettronico e la consolle \u00e8 mobile indipendente. Essa dispone di due tastiere di 61 note ciascuna e pedaliera concavo-radiale di 32 note. L'organo conta 18 registri, per un totale di 1032 canne."}
{"id": "4543969", "revid": "332694", "url": "https://it.wikipedia.org/wiki?curid=4543969", "title": "Campi di concentramento fascisti per slavi", "text": ""}
{"id": "4543974", "revid": "1573940", "url": "https://it.wikipedia.org/wiki?curid=4543974", "title": "Rhinolophus ruwenzorii", "text": "Rhinolophus ruwenzorii () \u00e8 un Pipistrello della famiglia dei Rinolofidi endemico nell'Africa orientale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 83 e 104\u00a0mm, la lunghezza dell'avambraccio tra 55 e 61,7\u00a0mm, la lunghezza della coda tra 25 e 34\u00a0mm, la lunghezza del piede tra 11 e 14,5\u00a0mm, la lunghezza delle orecchie tra 28 e 38\u00a0mm e un peso fino a 19,5\u00a0g.\nAspetto.\nLa pelliccia \u00e8 lunga, soffice e lanosa. Le parti dorsali variano dal marrone scuro al bruno-grigiastro, mentre le parti ventrali sono pi\u00f9 chiare. Le orecchie sono relativamente lunghe, con circa otto pieghe interne ed un antitrago molto grande. La foglia nasale presenta una lancetta triangolare con la punta smussata, un processo connettivo notevolmente ridotto, basso e concavo, lasciando un profondo incavo tra la lancetta e la sella, la quale \u00e8 priva di peli, rivolta all'ins\u00f9, con i bordi concavi e l'estremit\u00e0 larga e arrotondata. La porzione anteriore \u00e8 di medie proporzioni, con fogliette laterali presenti e un incavo mediano ben sviluppato. Le narici sono circondate da anelli elevati. Il labbro inferiore ha un solco longitudinale profondo e due laterali poco distinti. Le membrane alari sono grigio scure, la prima falange del quarto dito \u00e8 relativamente lunga. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 piccolo e situato lungo la linea alveolare.\nBiologia.\nComportamento.\nSi rifugia singolarmente o in piccoli gruppi fino a 10 individui all'interno di grotte o in costruzioni artificiali come le miniere\nAlimentazione.\nSi nutre di insetti, probabilmente di falene.\nRiproduzione.\nFemmine che avevano appena allattato e giovani esemplari sono stati catturati in Uganda alla fine di marzo.\nDistribuzione e habitat.\nQuesta specie \u00e8 diffusa nella catena del Ruwenzori e lungo la Rift valley albertina in Uganda occidentale, Repubblica Democratica del Congo nord-orientale e Ruanda nord-occidentale.\nVive nelle foreste montane e sub-montane e marginalmente anche in quelle pluviali di pianura tra 1.066 e 2.667 metri di altitudine.\nStato di conservazione.\nLa IUCN Red List, considerato l'areale limitato, il continuo declino nell'estensione e nella qualit\u00e0 del proprio habitat e la probabile distruzione delle colonie a causa del disturbo arrecato nei siti di riposo, classifica \"R.ruwenzorii\" come specie vulnerabile (VU)."}
{"id": "4543975", "revid": "745287", "url": "https://it.wikipedia.org/wiki?curid=4543975", "title": "Eletrobras", "text": "La Centrais El\u00e9tricas Brasileiras S.A. o semplicemente Eletrobras (pronuncia portoghese: [e\u02ccl\u025bt\u027eo\u02c8b\u027eas]) \u00e8 la pi\u00f9 grande societ\u00e0 elettrica brasiliana, nonch\u00e9 la pi\u00f9 grande dell'America latina, la decima al mondo e la quarta al mondo per energie rinnovabili, fondata nel 1962.\nEletrobras detiene anche partecipazioni in altre diverse societ\u00e0 elettriche brasiliane. Genera circa il 40% e trasmette circa il 69% della fornitura di elettrica del Brasile.\nLa societ\u00e0 genera circa 43.000\u00a0MW con i suoi impianti idroelettrici.\nIl governo federale del Brasile detiene il 52% di Eletrobras, il resto \u00e8 detenuto da BM&amp;F Bovespa.\n\u00c8 quotata nell'indice Ibovespa, alla Borsa di New York e alla Borsa di Madrid.\nLa sede \u00e8 a Brasilia, sebbene gli uffici principali sono a Rio de Janeiro."}
{"id": "4543976", "revid": "1151941", "url": "https://it.wikipedia.org/wiki?curid=4543976", "title": "Coppa del mondo di mountain bike 2013", "text": "La Coppa del mondo di mountain bike 2013 organizzata dall'Unione Ciclistica Internazionale (UCI), \u00e8 disputa su due discipline: cross country e downhill (6 tappe ciascuno)."}
{"id": "4543978", "revid": "15756", "url": "https://it.wikipedia.org/wiki?curid=4543978", "title": "Rhinolophus sakejiensis", "text": "Rhinolophus sakejiensis () \u00e8 un Pipistrello della famiglia dei Rinolofidi endemico dello Zambia.\nDescrizione.\nDimensioni.\nPipistrello di medie dimensioni, con la lunghezza totale tra 87 e 88\u00a0mm, la lunghezza dell'avambraccio tra 52,5 e 55,2\u00a0mm, la lunghezza della coda tra 29 e 31\u00a0mm, la lunghezza delle orecchie tra 19 e 21\u00a0mm e un peso fino a 24\u00a0g.\nAspetto.\nLa pelliccia \u00e8 di media lunghezza, soffice e lanuginosa. Le parti dorsali sono arancioni-brunastre brillanti, mentre le parti ventrali sono arancioni-giallastre brillanti. Gli occhi sono circondati da anelli pi\u00f9 scuri e brunastri, Le orecchie sono relativamente corte e marroni scure. La foglia nasale presenta una lancetta appuntita, un processo connettivo con l'estremit\u00e0 elevata, stretta e arrotondata e la sella priva di peli, con i bordi leggermente concavi e la punta larga arrotondata e angolata in avanti. La porzione anteriore \u00e8 di medie proporzioni e non copre interamente il muso, ha fogliette laterali e un incavo mediano largo e profondo. Il labbro inferiore ha un solco longitudinale ben sviluppato. Le membrane alari sono bruno-nerastre scure, la prima falange del quarto dito \u00e8 relativamente lunga. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 assente.\nBiologia.\nComportamento.\nSi rifugia probabilmente nel denso fogliame degli alberi in piccoli gruppi di circa 6 individui. Questo tipo di ricovero \u00e8 alquanto insolito per i Rinolofodi e potrebbe essere anomalo anche per questa specie.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in una localit\u00e0 dello Zambia nord-occidentale tra i fiumi Sakeji e Zambesi.\nVive nei boschi di Miombo.\nStato di conservazione.\nLa IUCN Red List, considerato che questa specie \u00e8 stata scoperta recentemente e ci sono ancora poche informazioni circa il suo areale, i requisiti ecologici e le minacce, classifica \"R.sakejiensis\" come specie con dati insufficienti (DD)."}
{"id": "4543982", "revid": "729019", "url": "https://it.wikipedia.org/wiki?curid=4543982", "title": "Zupp\u00e0", "text": "Zupp\u00e0 \u00e8 un Q disc (ossia un LP dove compaiono soltanto quattro canzoni) registrato da Marco Poeta negli studi Malleus di Recanati per l'etichetta Bentler nel 1986. I testi, le musiche e gli arrangiamenti sono di Piero Cesanelli, grande amico di Marco Poeta ed attuale Direttore Artistico di \"Musicultura festival\".\nIn tutti e quattro i brani: \"Andare in giro\", \"L'autista\", \"Zupp\u00e0\" e \"Gianni\", Marco Poeta ha suonato le chitarre ed \u00e8 stato accompagnato in studio dal gruppo Gulliver formato da: Giuseppe Polenta alla batteria, Giovanni Giulietti al basso elettrico, Roberto Garofolo alle tastiere, Renzo Ruffini al sax, flauto traverso e synt, Umberto Cervigni alle percussioni e Ugo Cervigni al piano acustico nel brano \"Zupp\u00e0\". Un contributo particolare \u00e8 stato apportato dal chitarrista Renato Gasparrini che ha suonato il Guitar Sint Roland G 707."}
{"id": "4543983", "revid": "1573940", "url": "https://it.wikipedia.org/wiki?curid=4543983", "title": "Rhinolophus silvestris", "text": "Rhinolophus silvestris () \u00e8 un Pipistrello della famiglia dei Rinolofidi diffuso nell'Africa centrale.\nDescrizione.\nPipistrello di medie dimensioni, con la lunghezza dell'avambraccio tra 50 e 56\u00a0mm, la lunghezza della coda tra 28 e 32\u00a0mm, la lunghezza delle orecchie tra 22 e 23\u00a0mm.\nLa pelliccia \u00e8 di lunghezza media, soffice e lanuginosa. Le parti dorsali sono bruno-ruggine, mentre le parti ventrali sono pi\u00f9 chiare. Le orecchie sono relativamente corte. La foglia nasale presenta una lancetta triangolare con i bordi leggermente concavi e la punta smussata, il processo connettivo rotondo, pi\u00f9 elevato della sella, la quale ha l'estremit\u00e0 larga e arrotondata, i margini concavi ed \u00e8 priva di peli. La porzione anteriore copre interamente il muso ed ha un incavo centrale profondo. Il labbro inferiore \u00e8 attraversato da un solco longitudinale profondo e due laterali meno distinti. Le membrane alari sono marroni, la prima falange del quarto dito \u00e8 relativamente lunga. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 situato all'interno della linea alveolare o talvolta \u00e8 completamente assente.\nBiologia.\nComportamento.\nSi rifugia all'interno di grotte, talvolta insieme ad altre specie di pipistrelli.\nAlimentazione.\nSi nutre di insetti.\nRiproduzione.\nIndividui immaturi sono stati catturati nel mese di novembre.\nDistribuzione e habitat.\nQuesta specie \u00e8 conosciuta soltanto in tre localit\u00e0 del Gabon orientale e in una del Congo meridionale.\nVive nelle foreste pluviali.\nStato di conservazione.\nLa IUCN Red List, considerata la mancanza di informazioni sufficienti sull'areale, i requisiti ecologici, le minacce e lo stato di conservazione, classifica \"R.silvestris\" come specie con dati insufficienti (DD)."}
{"id": "4543985", "revid": "1573940", "url": "https://it.wikipedia.org/wiki?curid=4543985", "title": "Rhinolophus ziama", "text": "Rhinolophus ziama () \u00e8 un Pipistrello della famiglia dei Rinolofidi endemico della Guinea e della Liberia.\nDescrizione.\nPipistrello di medie dimensioni, con la lunghezza totale tra 100 e 110,8\u00a0mm, la lunghezza dell'avambraccio tra 59,9 e 60\u00a0mm, la lunghezza della coda tra 34,5 e 36,7\u00a0mm, la lunghezza del piede tra 13,6 e 14,4\u00a0mm, la lunghezza delle orecchie tra 35,3 e 36,3\u00a0mm e un peso fino a 24\u00a0g.\nLa pelliccia \u00e8 lunga, soffice e lanosa. Le parti dorsali sono bruno-giallastre con la base pi\u00f9 chiara, mentre le parti ventrali sono giallo-brunastre con dei riflessi marroni chiari. Le orecchie sono relativamente lunghe, con circa 11-12 pieghe interne e un antitrago molto grande. La foglia nasale presenta una lancetta lunga e stretta, con i bordi quasi paralleli e la punta arrotondata, il processo connettivo notevolmente ridotto, basso e concavo che lascia un profondo incavo tra la lancetta e la sella, la quale \u00e8 inclinata in avanti, con i bordi quasi paralleli, non distintamente arrotondata e con due enormi lobi alla base, i quali formano una coppa a forma di cuore. Le narici sono circondate da anelli elevati. La porzione anteriore \u00e8 relativamente larga, senza fogliette laterali e con l'incavo mediano poco visibile o assente. Il labbro inferiore ha un solo solco longitudinale. Le membrane alari sono grigio scure, la prima falange del quarto dito \u00e8 relativamente lunga. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 piccolo e situato lungo la linea alveolare.\nBiologia.\nComportamento.\nSi rifugia probabilmente nelle grotte.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in due localit\u00e0 lungo il confine tra la Guinea sud-orientale e la Liberia nord-occidentale.\nVive nelle foreste pluviali sempreverdi di pianura e in quelle semi-decidue tra 600 e 2.400 metri di altitudine.\nStato di conservazione.\nLa IUCN Red List, considerato l'areale limitato, con gli individui concentrati in meno di cinque localit\u00e0 e il continuo declino nell'estensione e nella qualit\u00e0 del proprio habitat, classifica \"R.ziama\" come specie in pericolo (EN)."}
{"id": "4543986", "revid": "28057", "url": "https://it.wikipedia.org/wiki?curid=4543986", "title": "Dietro le quinte della Storia", "text": "Dietro le quinte della Storia. La vita quotidiana attraverso il tempo \u00e8 un saggio storico-divulgativo scritto a quattro mani da Piero Angela e Alessandro Barbero.\nDescrizione.\nIl libro riprende lo stile delle conversazioni fra il conduttore Angela e lo storico Barbero nella trasmissione televisiva \"Superquark\", mostrando lo svolgersi dell'esistenza quotidiana nelle varie epoche della Storia, attraverso gli aspetti pi\u00f9 comuni: il mangiare, lo spostarsi, la famiglia, la religione, la vita sentimentale, la guerra, le leggi."}
{"id": "4543988", "revid": "15756", "url": "https://it.wikipedia.org/wiki?curid=4543988", "title": "Rhinolophus alcyone", "text": "Rhinolophus alcyone () \u00e8 un Pipistrello della famiglia dei Rinolofidi diffuso nell'Africa occidentale e centrale.\nDescrizione.\nDimensioni.\nPipistrello di medie dimensioni, con la lunghezza totale tra 75 e 100\u00a0mm, la lunghezza dell'avambraccio tra 48 e 56\u00a0mm, la lunghezza della coda tra 18 e 32\u00a0mm, la lunghezza del piede tra 11 e 13\u00a0mm, la lunghezza delle orecchie tra 19 e 25\u00a0mm e un peso fino a 23\u00a0g.\nAspetto.\nLa pelliccia \u00e8 di media lunghezza, densa, soffice e lanuginosa. Le parti dorsali variano dal marrone al marrone scuro, con la base dei peli giallastra, mentre le parti ventrali sono leggermente pi\u00f9 chiare. Una fase arancione \u00e8 spesso presente. I maschi adulti hanno ciuffi di lunghi peli rosso-arancioni o brunastri sotto le ascelle. Le orecchie sono relativamente corte, con circa 8-9 pieghe interne. La foglia nasale presenta una lancetta triangolare, con i margini dritti e la punta smussata, il processo connettivo ben sviluppato, triangolare, con la punta talvolta smussata e una sella stretta ricoperta di corti peli biancastri, con i bordi paralleli e la punta arrotondata e rivolta in avanti. La porzione anteriore copre quasi il muso, ha fogliette laterali e un incavo mediano. Il labbro inferiore ha un solco longitudinale profondo e due laterali poco distinti. Le membrane alari variano dal marrone al bruno-nerastro, la prima falange del quarto dito \u00e8 relativamente corta. La coda \u00e8 lunga ed inclusa completamente nell'ampio uropatagio, il quale \u00e8 chiaro. Il primo premolare superiore \u00e8 situato lungo la linea alveolare o talvolta.\nEcolocazione.\nEmette ultrasuoni ad alto ciclo di lavoro e frequenza costante a 87 kHz.\nBiologia.\nComportamento.\nSi rifugia singolarmente o in piccoli gruppi all'interno di grotte, cavit\u00e0 degli alberi, tunnel minerari e nelle soffitte delle case.\nAlimentazione.\nSi nutre di insetti.\nRiproduzione.\nFemmine gravide sono state catturate a met\u00e0 febbraio in Costa d'Avorio. Danno alla luce un piccolo alla volta.\nDistribuzione e habitat.\nQuesta specie \u00e8 diffusa in Senegal sud-orientale, Guinea, Liberia, Sierra Leone, Costa d'Avorio, Ghana, Togo, Nigeria meridionale, Rio Muni, Bioko, Camerun meridionale, Congo, Repubblica Democratica del Congo occidentale, centrale e nord-orientale, Sudan del Sud, Uganda centro-occidentale.\nVive nelle foreste pluviali di pianura e nelle foreste ripariali.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.alcyone\" come specie a rischio minimo (LC)."}
{"id": "4543989", "revid": "22475", "url": "https://it.wikipedia.org/wiki?curid=4543989", "title": "Rhinolophus capensis", "text": "Rhinolophus capensis () \u00e8 un Pipistrello della famiglia dei Rinolofidi endemico del Sudafrica.\nDescrizione.\nDimensioni.\nPipistrello di medie dimensioni, con la lunghezza totale tra , la lunghezza dell'avambraccio tra , la lunghezza della coda tra , la lunghezza della tibia tra , la lunghezza delle orecchie tra e un peso fino a .\nAspetto.\nLa pelliccia \u00e8 di medie dimensioni, soffice e lanuginosa. Le parti dorsali variano dal marrone al marrone chiaro, con la base dei peli grigia o color crema, mentre le parti ventrali sono pi\u00f9 chiare e talvolta pi\u00f9 grigiastre. Una fase arancione \u00e8 presente. Le orecchie sono relativamente corte. La foglia nasale presenta una lancetta appuntita, il processo connettivo arrotondato e pi\u00f9 elevato della sella, la quale \u00e8 priva di peli, con i bordi paralleli e la punta arrotondata. La porzione anteriore \u00e8 stretta e non copre completamente il muso, ha delle fogliette laterali rudimentali e un incavo mediano ben sviluppato. Il labbro inferiore ha un solco longitudinale profondo. Le membrane alari sono marroni, la prima falange del quarto dito \u00e8 relativamente lunga. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 situato all'interno della linea alveolare. Il cariotipo \u00e8 2n=58 FNa=60.\nEcolocazione.\nEmette ultrasuoni ad alto ciclo di lavoro con impulsi a frequenza costante tra 85 e 90 kHz e di lunga durata.\nBiologia.\nComportamento.\nSi rifugia all'interno delle grotte, utilizzando i cornicioni degli edifici come siti notturni. Forma colonie fino a 500 individui, talvolta anche fino a qualche migliaio. I sessi vivono insieme. L'attivit\u00e0 raggiunge il picco nelle prime due ore dopo il tramonto.\nAlimentazione.\nSi nutre principalmente di coleotteri raccolti nella fitta vegetazione.\nRiproduzione.\nSi riproduce tra agosto e settembre, dopo che i maschi hanno generato lo sperma tra ottobre e maggio ed averlo trattenuto durante l'inverno australe. Le nascite avvengono tra novembre e dicembre dopo 3-4 mesi di gestazione. \nDistribuzione e habitat.\nQuesta specie \u00e8 diffusa nelle province sudafricane del Capo settentrionale, Capo occidentale e Capo orientale.\nVive nelle foreste afro-montane, nelle savane, nelle foreste costiere e nel Fynbos.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.capensis\" come specie a rischio minimo (LC)."}
{"id": "4543991", "revid": "1573940", "url": "https://it.wikipedia.org/wiki?curid=4543991", "title": "Rhinolophus deckenii", "text": "Rhinolophus deckenii () \u00e8 un Pipistrello della famiglia dei Rinolofidi diffuso nell'Africa orientale.\nDescrizione.\nDimensioni.\nPipistrello di medie dimensioni, con la lunghezza totale tra 76 e 100\u00a0mm, la lunghezza dell'avambraccio tra 48 e 56\u00a0mm, la lunghezza della coda tra 25 e 33\u00a0mm, la lunghezza del piede tra T25 e 33\u00a0mm, la lunghezza delle orecchie tra 18 e 27\u00a0mm e un peso fino a 15\u00a0g.\nAspetto.\nLa pelliccia \u00e8 di media lunghezza, soffice e lanuginosa. Le parti dorsali sono bruno-grigiastre, mentre le parti ventrali sono pi\u00f9 chiare. Le orecchie sono relativamente corte. La foglia nasale ha una lancetta alta e triangolare, con i bordi dritti e la punta smussata, il processo connettivo arrotondato ed allo stesso livello della sella, la quale \u00e8 priva di peli, con i bordi paralleli e l'estremit\u00e0 larga ed arrotondata. La porzione anteriore \u00e8 larga e copre interamente il muso, ha le fogliette laterali e un incavo mediano ben sviluppato. Il labbro inferiore ha un solco longitudinale profondo e due laterali meno distinti. Le membrane alari sono marroni e semi-trasparenti, la prima falange del quarto dito \u00e8 relativamente lunga. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 piccolo e situato all'interno della linea alveolare.\nBiologia.\nComportamento.\nSi rifugia all'interno di grotte sotterranee e in edifici abbandonati.\nAlimentazione.\nSi nutre di insetti.\nRiproduzione.\nFemmine gravide con uno o due embrioni sono state catturate nei mesi di agosto, ottobre e novembre.\nDistribuzione e habitat.\nQuesta specie \u00e8 diffusa in Uganda centro-occidentale, Kenya sud-orientale, Tanzania orientale e sulle isole di Zanzibar e Pemba.\nVive nelle foreste costiere e in boschi di Miombo a circa 650 metri di altitudine.\nStato di conservazione.\nLa IUCN Red List, considerato che questa specie \u00e8 soggetta ad un significativo declino a causa della deforestazione in gran parte del suo areale, classifica \"R.deckenii\" come specie prossima alla minaccia (NT)."}
{"id": "4543994", "revid": "1573940", "url": "https://it.wikipedia.org/wiki?curid=4543994", "title": "Rhinolophus denti", "text": "Il ferro di cavallo di Dent (Rhinolophus denti ) \u00e8 un Pipistrello della famiglia dei Rinolofidi diffuso in Africa occidentale e in Africa meridionale,\nDescrizione.\nDimensioni.\nPipistrello di piccole dimensioni, con la lunghezza totale tra 61 e 84\u00a0mm, la lunghezza dell'avambraccio tra 37 e 44\u00a0mm, la lunghezza della coda tra 17 e 24\u00a0mm, la lunghezza del piede tra 9 e 10\u00a0mm, la lunghezza delle orecchie tra 14 e 21\u00a0mm e un peso fino a 9\u00a0g.\nAspetto.\nLa pelliccia \u00e8 di media lunghezza e soffice. Le parti dorsali variano dal grigio chiaro al color crema, mentre le parti ventrali sono bianche. Una fase arancione \u00e8 presente. Le orecchie sono relativamente corte. La foglia nasale presenta una lancetta relativamente corta, ricoperta di peli, triangolare, con i bordi leggermente concavi e con la punta smussata, il processo connettivo \u00e8 rotondo e della stessa altezza della sella, la quale \u00e8 priva di peli, con i bordi paralleli e l'estremit\u00e0 larga e arrotondata. La porzione anteriore \u00e8 stretta, copre quasi completamente il muso e priva di fogliette laterali ma ha un incavo mediano ben sviluppato. Il labbro inferiore ha tre solchi longitudinali. Le membrane alari variano dal nero-grigiastro al marrone, la prima falange del quarto dito \u00e8 relativamente lunga. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 piccolo e situato lungo la linea alveolare. La sottospecie \"R.d.denti\" \u00e8 pi\u00f9 grande e pi\u00f9 chiara. Il cariotipo \u00e8 2n=58 FNa=62.\nBiologia.\nComportamento.\nSi rifugia singolarmente, in coppia o in grandi gruppi all'interno di grotte, sotto i ponti o nelle cavit\u00e0 di alberi come il Kapok.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nell'Africa occidentale dal Senegal al Ghana e nell'Africa meridionale dall'Angola meridionale fino al Sudafrica.\nVive in boschi, foreste pluviali, savane e nella parte pi\u00f9 meridionale dell'areale in zone semi-aride e desertiche.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.denti\" come specie a rischio minimo (LC)."}
{"id": "4543999", "revid": "729019", "url": "https://it.wikipedia.org/wiki?curid=4543999", "title": "Stazione di Montebello Vicentino", "text": "La stazione di Montebello \u00e8 una fermata ferroviaria posta sulla linea Milano-Venezia. Serve il centro abitato di Montebello Vicentino.\nStoria.\nGi\u00e0 stazione, venne trasformata in fermata impresenziata il 24 luglio 2014.\nStrutture e impianti.\nDispone di due binari di corsa della linea ferroviaria.\nIl fabbricato ha una sala d'aspetto, dotata di biglietteria con tre sportelli, che da tempo risulta essere chiusa. Sono presenti inoltre due monitor informativi, due macchinette per timbrare i biglietti e una biglietteria automatica che vende solo biglietti della fascia regionale.\nAll'esterno lo scalo \u00e8 dotato di un parcheggio per le automobili.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le regioni interessate."}
{"id": "4544000", "revid": "572415", "url": "https://it.wikipedia.org/wiki?curid=4544000", "title": "IBT", "text": ""}
{"id": "4544004", "revid": "729019", "url": "https://it.wikipedia.org/wiki?curid=4544004", "title": "NGC 6281", "text": "NGC 6281 \u00e8 un brillante ammasso aperto situato nella costellazione dello Scorpione; nonostante la sua luminosit\u00e0, \u00e8 poco conosciuto presso gli appassionati di astronomia.\nOsservazione.\nLa sua posizione si individua con facilit\u00e0 grazie alla presenza nei dintorni di stelle luminose; per trovarlo si pu\u00f2 partire dalla coppia \u03bc1- e procedere verso est di circa due gradi e mezzo. La stella variabile HD\u00a0153890, di magnitudine media 5,86 ne marca il bordo meridionale. Attraverso un binocolo si nota come una macchia chiara piuttosto piccola su cui si trovano alcune minute stelline; gi\u00e0 con un piccolo telescopio da 80mm e ingrandimenti un po' spinti \u00e8 possibile risolverlo in diverse decine di componenti azzurrognole.\nA causa della sua declinazione piuttosto meridionale, quest'ammasso pu\u00f2 essere osservato principalmente da osservatori situati nell'emisfero australe della Terra, sebbene sia comunque osservabile discretamente anche fino alle latitudini temperate medie. Il periodo migliore per la sua osservazione nel cielo serale \u00e8 quello compreso fra giugno e ottobre.\nStoria delle osservazioni.\nNGC 6281 venne individuato da James Dunlop, che lo inser\u00ec nel suo catalogo edito nel 1827; prima di lui nessuno lo aveva notato, compreso Charles Messier, che pure osserv\u00f2 alcuni oggetti nello Scorpione anche a declinazione quasi pari. John Herschel lo riosserv\u00f2 e lo inser\u00ec a sua volta nel suo catalogo, descrivendolo come un oggetto piuttosto ricco e luminoso formato da stelle comprese fra le magnitudini 9 e 11.\nCaratteristiche.\nSi tratta di un ammasso moderatamente ricco situato alla distanza di circa 552\u00a0parsec (1800 anni luce), in corrispondenza del bordo interno del Braccio di Orione, al di l\u00e0 dell'Associazione Scorpius-Centaurus; tramite la fotometria si \u00e8 accertato che possiede 55 stelle membri accertati fino alla magnitudine 13,5, disperse in un raggio di 20' dal centro, sebbene la maggior parte di esse giaccia entro un diametro di 8'. Le sue componenti pi\u00f9 luminose sono invece di magnitudine 8.\nStudi basati su metodi statistici hanno indicato che il raggio mareale dell'ammasso \u00e8 pari a 8 parsec (26 anni luce); la sua massa totale \u00e8 invece pari a 214\u00a0M\u2299. Al suo interno \u00e8 nota una stella peculiare, catalogata come HD\u00a0153947 o NGC\u00a06281-9, che ha classe spettrale A0p, la cui sigla di stella variabile \u00e8 V974\u00a0Scorpii; si tratta probabilmente di una stella vagabonda blu, formata dalla fusione fra due stelle. L'et\u00e0 dell'ammasso \u00e8 stimata sui 320 milioni di anni."}
{"id": "4544005", "revid": "767487", "url": "https://it.wikipedia.org/wiki?curid=4544005", "title": "Yang Lan", "text": "Biografia.\nFiglia di un professore di inglese dell'Universit\u00e0 di lingue straniere di Pechino e di un'ingegnere, Yang Lan studi\u00f2 nell'ateneo dove lavorava il padre per poi conseguire la laurea magistrale alla Columbia University.\nNel 1990 debutt\u00f2 come conduttrice, presentando il variet\u00e0 \"Zheng Da\" sulla tv nazionale cinese, per poi affermarsi come intervistatrice. Dopo il divorzio dal primo marito Yibin Zhang, Yang Lan conobbe e spos\u00f2 il magnate dei media Bruno Wu, con il quale fond\u00f2 la \"Sun Media Investment Holdings Ltd\" e la \"Sun Television Cybernetworks\". In tal modo la donna pass\u00f2 dalla rete pubblica a quella privata, in maniera da avere completa autonomia sui temi da trattare.\nNella sua trasmissione \"Yang Lan One on One\" ha avuto modo di conversare sui maggiori temi di attualit\u00e0 con personaggi internazionali del calibro di Henry Kissinger, Hillary Clinton, Nicole Kidman e Ban Ki-moon, tanto da conquistare il soprannome di \"Oprah Winfrey della Cina\". Ambasciatrice dell'UNICEF, nel corso degli anni si \u00e8 resa promotrice di varie attivit\u00e0 benefiche, come delle raccolte fondi volte a finanziare l'istruzione dei bambini poveri e ha lanciato una linea di gioielli insieme alla nota cantante C\u00e9line Dion.\nLa rivista Forbes ha incluso Yang Lan nella sua classifica delle persone pi\u00f9 ricche della Cina e in quella delle cento donne pi\u00f9 potenti al mondo."}
{"id": "4544015", "revid": "96758", "url": "https://it.wikipedia.org/wiki?curid=4544015", "title": "Yannick Carrasco", "text": "Biografia.\n\u00c8 nato da padre portoghese e da madre spagnola. Alla nascita era in possesso del doppio cognome Ferreira-Carrasco, ma visti i rapporti poco amichevoli con il padre ha deciso in seguito di mantenere soltanto il cognome della madre.\nCaratteristiche tecniche.\nEsterno offensivo gioca prevalentemente come ala sinistra, ha un ottimo piede destro e pu\u00f2 essere utilizzato su ambedue le corsie del campo o pu\u00f2 anche essere impiegato in posizione centrale. La sua precisione di tiro e l'ottima tecnica individuale, gli permettono di risultare decisivo anche negli inserimenti sulle palle inattive o sui cross in movimento. Ottimo contropiedista dotato di un grande scatto e dribbling, grazie al fisico longilineo e alle sue lunghe leve, sa essere efficace sia nella fase difensiva che in quella offensiva.\nCarriera.\nClub.\nNato ad Ixelles, comune della citt\u00e0 di Bruxelles, da padre portoghese e madre spagnola, Carrasco inizia a giocare a calcio nello Stade Everois, una squadra locale. Poco tempo dopo passa al Diegem e all'Anvers. Nel 2009 lo acquista il Genk, giocando nel settore giovanile dei biancoblu. Nella stagione successiva viene acquistato dal Monaco, che lo fa crescere per due anni nel \"La Turbie\". Al termine della prima stagione vince la Coupe Gambardella, prestigioso trofeo giovanile organizzato dalla federazione francese e rivolto agli Under 18.\nMonaco.\nViene convocato nella prima squadra nel 2012. Debutta con i monegaschi il 30 luglio 2012, nella partita vinta 4-0 contro il Tours, segnando subito la sua prima rete da professionista. Nella stessa partita fa anche un assist ad Andrea Raggi da calcio d'angolo. La sua prestazione lo rende uno dei titolari della formazione del tecnico italiano Claudio Ranieri. Il 13 aprile 2013, nella partita vinta 2-0 contro l'Auxerre, segna la sua prima doppietta da professionista. La sua stagione si chiude con 27 presenze, 6 gol e 6 assist. Nella Coppa di Lega segna 2 reti ed un assist in altrettante gare.\nNella stagione 2013-2014, nonostante i numerosi arrivi nel Principato, Carrasco continua inizialmente ad essere un cardine nella squadra di Ranieri. Verso il termine della stagione perde per\u00f2 il posto da titolare, in favore al colombiano James Rodr\u00edguez. A fine stagione attira gli interessi di molte squadre, tra cui la , e per questo al giovane belga viene rinnovato il suo contratto al Principato, che lo legher\u00e0 fino al 2019.\nLa stagione 2014-2015 inizia con la rescissione del contratto del tecnico Ranieri, al quale subentra il tecnico portoghese Leonardo Jardim. Con le cessioni di Radamel Falcao e James Rodr\u00edguez, trova subito un posto da titolare nella rosa di Jardim. Il 17 settembre 2014 debutta in Champions League contro il Bayer Leverkusen allo Stade Louis II (vinta 1-0). Il 18 ottobre 2014, nella partita vinta 2-0 contro l'\u00c9vian, segna la sua prima rete stagionale. La giornata successiva, vinta 3-1 contro il Bastia, viene nominato \"Man of the match\", in seguito ad un'ottima prestazione, condita con una rete e due assist. Il 25 febbraio 2015, in occasione della partita degli ottavi di Champions League contro l', Ferreira Carrasco segna la sua prima rete in una competizione europea.\nAtl\u00e9tico Madrid.\nIl 10 luglio 2015 viene acquistato dall'Atletico Madrid per circa 15 milioni di euro. Il 28 maggio 2016 firma il pareggio del 1-1 nella finale di Champions League con il Real Madrid, risultando uno dei migliori in campo. \u00c8 inoltre il primo calciatore belga a segnare in una finale di Champions, ma nonostante il suo gol la sua squadra perde la partita ai rigori. Chiude la sua prima stagione con i \"colchoneros\" con 43 presenze ufficiali e 5 marcature. Il 15 ottobre 2016, in occasione della vittoria per 7-1 sul , Carrasco segna la sua prima tripletta in carriera. Sei giorni pi\u00f9 tardi prolunga con la squadra spagnola fino al 2022. In occasione della partita di Champions League contro la , finita a reti inviolate, Carrasco gioca la 100\u00aa partita con l'Atl\u00e9tico.\nDalian Yifang e ritorno all'Atl\u00e9tico Madrid.\nIl 26 febbraio 2018, dopo 124 presenze totali con la squadra madrilena, viene ceduto al Dalian Yifang per 27 milioni di euro. Dopo due anni, in seguito all'epidemia che ha causato il rinvio delle partite della Super League, fa ritorno all' in prestito fino al termine della stagione.\nL'8 settembre 2020 viene acquistato a titolo definitivo dagli spagnoli, firmando un quadriennale. Il 6 gennaio 2022 gioca la sua partita numero 200 con la maglia dei \"colchoneros\".\nNazionale.\nNazionali giovanili.\nCarrasco, dal 2008, diviene un elemento costante in tutte le selezioni giovanili del Belgio. Nella Nazionale belga Under-19 viene convocato per partecipare all'Europeo di calcio Under-19 del 2011, dove segna due reti, la prima alla Scozia Under-19 e l'ultima all'Italia Under-19, siglando il definitivo 1-2..\nIl 25 marzo 2013 debutta con la nazionale belga Under-21, in occasione delle qualificazioni dell'Europeo Under-21 2015 contro il Cipro. La sua prima rete nell'Under-21 avviene il 5 settembre 2013, nella partita vinta 3-1 contro l'Italia U21.\nNazionale maggiore.\nIl 10 ottobre 2014 viene convocato dal ct della nazionale Marc Wilmots, in occasione delle qualificazioni per l'Europeo 2016 vinta 6-0 contro l'Andorra, rimanendo in panchina. Il debutto ufficiale avviene il 28 marzo 2015, nella gara vinta 5-0 contro il Cipro entrando al minuto 69\u00ba. Viene convocato per gli Europei 2016 in Francia, manifestazione in cui scende in campo in cinque occasioni.\nConvocato per il Mondiale del 2018 in Russia, con la sua nazionale gioca quattro partite e consegue il terzo posto, miglior risultato di sempre del Belgio ai Mondiali.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "4544016", "revid": "1573940", "url": "https://it.wikipedia.org/wiki?curid=4544016", "title": "Mystagogus", "text": "Mystagogus \u00e8 un genere di ragni fossili appartenente alla famiglia Linyphiidae.\nCaratteristiche.\nGli esemplari finora raccolti di questo genere risalgono tutti al Paleogene.\nDistribuzione.\nLe due specie oggi note di questo genere sono state rinvenute in alcune ambre baltiche dell'Europa settentrionale.\nTassonomia.\nQuesto genere non \u00e8 riconosciuto valido dall'aracnologo Tanasevitch; l'aracnologo Wunderlich ha suggerito l'ipotesi che questo genere possa essere ascritto alla famiglia Cyatholipidae in un lavoro del 2004.\nDal 1958 non sono stati esaminati altri esemplari, n\u00e9 sono state descritte sottospecie al 2012.\nA dicembre 2012, si compone di due specie:"}
{"id": "4544022", "revid": "767487", "url": "https://it.wikipedia.org/wiki?curid=4544022", "title": "L'assassino della domenica", "text": "L'assassino della domenica (\"Tomorrow Never Comes\") \u00e8 un film del 1978 diretto da Peter Collinson. Il film \u00e8 conosciuto in Italia anche con il titolo Senza domani.\n\u00c8 un film poliziesco a sfondo drammatico canadese e britannico con Oliver Reed, Susan George e Raymond Burr.\nProduzione.\nIl film, diretto da Peter Collinson su una sceneggiatura di Jack Seddon, Sydney Banks e David Pursall con il soggetto di Pursall e Seddon, fu prodotto da Michael Klinger e Julian Melzack per la J. Arthur Rank Productions e girato a Laval e a Montr\u00e9al, in Canada.\nDistribuzione.\nIl film fu distribuito con il titolo \"Tomorrow Never Comes\" nel Regno Unito dal 2 marzo 1978 al cinema dalla J. Arthur Rank Productions e in Canada dal 23 febbraio 1979 dalla Cin\u00e9pix Film Properties.\nAltre distribuzioni:\nCritica.\nSecondo il Morandini il film \u00e8 \"un melodramma effettistico piuttosto insensato\" con un cast sprecato.\nPromozione.\nLa tagline \u00e8: \"...A Story of Today... \"."}
{"id": "4544024", "revid": "46931", "url": "https://it.wikipedia.org/wiki?curid=4544024", "title": "Tomorrow Never Comes", "text": ""}
{"id": "4544032", "revid": "287204", "url": "https://it.wikipedia.org/wiki?curid=4544032", "title": "Giacarta Centrale", "text": "Giacarta centrale (in indonesiano \"Jakarta Pusat\") \u00e8 una citt\u00e0 (\"kota\") dell'Indonesia, una delle 5 che formano la capitale Giacarta.\nSuddivisioni.\nGiacarta centrale \u00e8 suddivisa in 8 Kecamatan (sottodistretti):"}
{"id": "4544034", "revid": "486946", "url": "https://it.wikipedia.org/wiki?curid=4544034", "title": "Re di Malesia", "text": ""}
{"id": "4544038", "revid": "986213", "url": "https://it.wikipedia.org/wiki?curid=4544038", "title": "Vere Ponsonby, IX conte di Bessborough", "text": "Biografia.\nEra il primo figlio e il terzogenito di Edward Ponsonby, VIII conte di Bessborough, e di sua moglie, Blanche Guest, figlia di John Guest, I Baronetto, prozio di Winston Churchill. Studi\u00f2 alla Harrow School e al Trinity College di Cambridge.\nCarriera.\nIntraprese la carriera politica con un seggio nel London County Council (1907-1910), prima di essere eletto, il 10 febbraio 1910, alla Camera dei Comuni, come deputato per il collegio di Cheltenham. Perse quel posto nella elezione del 19 dicembre dello stesso anno, ma rientr\u00f2, nel 1913, come deputato per il collegio di Dover.\nAllo scoppio della prima guerra mondiale, si arruol\u00f2 come sottotenente della Royal Buckinghamshire Yeomanry per poi essere trasferito, l'11 novembre 1914 nello stesso rango, nel Suffolk Hussars, dove raggiunse il grado di capitano. Nel 1915 fu a Gallipoli e, successivamente, sul fronte francese (1916-1918). Durante il suo servizio in tempo di guerra, \u00e8 stato menzionato in dispacci e si \u00e8 aggiudicato la \"Croix de Chevalier\" della Legion d'Onore, l'Ordine dei Santi Maurizio e Lazzaro, l'Ordine di Leopoldo II, l'Ordine del Redentore e l'Ordine di Sant'Anna. Alla conclusione della guerra, venne nominato cavaliere dell'Ordine di San Michele e San Giorgio da Giorgio V.\nDopo la morte del padre, il 1\u00ba dicembre 1920, gli succedette alla contea di Bessborough. Come Lord Bessborough, il 17 dicembre, \u00e8 stato nominato Chiltern Hundreds in modo che egli potesse dimettersi dal suo posto nella Camera dei Comuni e invece prendere il suo posto nella Camera dei lord. Il conte anche perseguito una carriera di business di successo, tenendo incarichi di amministratore in diverse grandi imprese commerciali, tra cui, in qualit\u00e0 di capo della S\u00e3o Paulo Railway nonch\u00e9 vice presidente della De Beers Consolidated Mines.\nGovernatore Generale del Canada.\nNel 1931, su raccomandazione di Ramsay MacDonald, Giorgio V lo nomin\u00f2 governatore generale del Canada. Dopo aver prestato giuramento come membro del consiglio privato, viaggi\u00f2 in Canada e prest\u00f2 giuramento come governatore generale, il 4 aprile, proprio nel periodo della Grande Depressione.\nNel 1932 si svolse a Ottawa la British Empire Economic Conference e quello stesso anno presiedette all'apertura del Canale di Welland. Come governatore generale ricevette un certo numero di dignitari stranieri, tra cui il principe Takamatsu e la moglie, la principessa Takamatsu, re Rama VII del Siam e la regina consorte Ramphaiphanni nonch\u00e9 Winston Churchill, allora membro del parlamento britannico.\nCi furono anche una serie di primati tecnologici che ebbero luogo durante il suo mandato: la sua cerimonia di insediamento fu il primo evento a essere trasmesso via radio, nel 1932, dallo studio a Rideau Hall; inaugur\u00f2 la prima linea telefonica trans-Canada chiamando ciascuno dei luogotenenti governatori, e cre\u00f2 la Canadian Broadcasting Corporation.\nMatrimonio.\nSpos\u00f2, il 25 giugno 1912, Roberte de Neuflize, figlia del barone Jean de Neuflize. Ebbero quattro figli:\nUltimi anni e morte.\nIl 2 giugno 1937 succedette alla morte del padre. Prese parte alla cerimonia di incoronazione di re Giorgio VI.\nDurante la seconda guerra mondiale cre\u00f2 un dipartimento del Ministero degli esteri dedicato al benessere dei rifugiati francesi nel Regno Unito.\nMor\u00ec il 10 marzo 1956, all'et\u00e0 di 75 anni, a Stansted House."}
{"id": "4544047", "revid": "1543377", "url": "https://it.wikipedia.org/wiki?curid=4544047", "title": "Paralabulla", "text": "Paralabulla \u00e8 un genere di ragni fossili appartenente alla famiglia Linyphiidae.\nCaratteristiche.\nGli esemplari finora raccolti di questo genere risalgono tutti al Paleogene.\nDistribuzione.\nLe tre specie oggi note di questo genere sono state rinvenute in alcune ambre baltiche dell'Europa settentrionale, principalmente della zona di Bitterfeld, cittadina tedesca.\nTassonomia.\nDal 2012 non sono stati esaminati altri esemplari, n\u00e9 sono state descritte sottospecie.\nA dicembre 2012, si compone di tre specie descritte e una non definita; di tre specie secondo l'aracnologo Tanasevitch"}
{"id": "4544048", "revid": "436907", "url": "https://it.wikipedia.org/wiki?curid=4544048", "title": "Five Songs and a Cover", "text": "Five Songs and a Cover \u00e8 il primo EP del gruppo musicale statunitense Foo Fighters, pubblicato il 20 novembre 2005 dalla Roswell e dall Radio Corporation of America.\nIl disco.\nPubblicato esclusivamente per i negozi Best Buy, l'EP, come suggerisce il titolo, \u00e8 composto da cinque brani precedentemente pubblicati come b-side dei singoli estratti dal quarto album in studio \"In Your Honor\". La cover \u00e8 \"I Feel Free\", brano originariamente eseguito dai Cream e presente nell'album \"Fresh Cream\" (1966); la versione eseguita dai Foo Fighters ha visto uno scambio di formazione tra Dave Grohl e Taylor Hawkins, il quale canta interamente il brano.\nTra le altre canzoni \u00e8 presente anche \"Skin and Bones\", originariamente presente nel singolo \"DOA\". Questo brano \u00e8 stato inserito nelle scalette di vari concerti acustici che il gruppo ha tenuto nel corso del 2006, tra cui quello che sarebbe stato successivamente immortalato nell'album dal vivo \"Skin and Bones\"."}
{"id": "4544052", "revid": "1543377", "url": "https://it.wikipedia.org/wiki?curid=4544052", "title": "Kukrit Pramoj", "text": "Negli anni settanta fu primo ministro della Thailandia e in precedenza era stato tra i fondatori del Partito del Progresso, del Partito Democratico e del Partito di Azione Sociale. Si distinse come romanziere, saggista e giornalista. Ebbe inoltre incarichi di prestigio in alcuni dei pi\u00f9 importanti istituti di credito della Thailandia. Tenace difensore della causa monarchica, era membro di un ramo cadetto della famiglia reale, trisnipote di re Rama I, fondatore della dinastia Chakri, e di re Anuvong, ultimo sovrano del Regno di Vientiane.\nBiografia.\nFamiglia e istruzione.\nEra figlio del principe Khamrob e della nobile Daeng Bunnag, ed era fratello minore di Seni, che a sua volta sarebbe diventato primo ministro di Thailandia. Dopo aver compiuto gli studi primari e secondari a Bangkok, si trasfer\u00ec al Trent College del Derbyshire, in Inghilterra. Prosegu\u00ec gli studi ottenendo una laurea con lode in Filosofia, Politica ed Economia presso The Queen's College dell'Universit\u00e0 di Oxford. In tarda et\u00e0, avrebbe anche ricevuto una laurea honoris causa in Belle Arti dall'Universit\u00e0 Thammasat di Bangkok.\nCarriera professionale.\nAl ritorno nel Siam, il vecchio nome della Thailandia, ottenne prima un impiego al Dipartimento di Amministrazione e divenne poi segretario del capo-consulente al Ministero delle Finanze. Lasciati gli incarichi governativi, si trasfer\u00ec a Lampang in qualit\u00e0 di direttore di una locale filiale della Siam Commercial Bank. Durante la seconda guerra mondiale, serv\u00ec il Reale Esercito con il grado di lancia spezzata di prima classe. Al termine del conflitto divenne il responsabile dell'amministrazione centrale e del credito nella neonata Banca di Thailandia. Fu quindi nominato \"general manager\" della Bangkok Commercial Bank.\nCarriera politica.\nNel dopoguerra.\nDurante la seconda guerra mondiale, il fratello di Kukrit, Seni Pramoj, era stato ambasciatore a Washington e si era rifiutato di consegnare alle autorit\u00e0 locali la dichiarazione di guerra della Thailandia agli Stati Uniti, ritenendo che l'invasione giapponese del proprio Paese avesse costretto il governo a scendere in guerra. Offr\u00ec al Dipartimento di Stato i servizi del personale dell'ambasciata e fond\u00f2 il movimento Seri Thai (Thailandia libera), che avrebbe contribuito alla lotta di resistenza anti-giapponese sia in patria che negli Stati Uniti e nel Regno Unito. Grazie a tali iniziative, il Paese americano non scese mai in guerra contro la Thailandia, che si garant\u00ec condizioni privilegiate dopo la sconfitta dei giapponesi.\nAl ritorno in Thailandia, il 17 settembre 1945, Seni fu posto a capo del primo governo non influenzato dai militari nella storia del Paese. L'esecutivo era egemonizzato dagli uomini di Pridi Banomyong, considerato in patria il padre della democrazia, con il quale l'aristocratico Seni si rese presto conto di non essere in armonia. Questi, a sua volta, vedeva in Seni un conservatore non al passo con la realt\u00e0 politica di quel momento. Il governo fu sciolto il 15 ottobre 1945 in vista delle elezioni generali del 6 gennaio 1946. I fratelli Pramoj fondarono il Partito del Progresso, il primo partito nella storia del Paese, che raccolse le forze monarchiche nazionali e si oppose alla coalizione guidata da Pridi, considerato un repubblicano. Le elezioni furono vinte dalla coalizione di Pridi, che fece nominare primo ministro Khuang Aphaiwong, mentre a Seni venne affidato il Ministero degli Esteri. Questo esecutivo si sciolse il 18 marzo 1946.\nIl nuovo governo venne affidato a Pridi il successivo 24 marzo. Khuang Aphaiwong pass\u00f2 all'opposizione e il 6 aprile fond\u00f2 il Partito Democratico, di ispirazione conservatrice e monarchica, nel quale poco dopo conflu\u00ec il Partito del Progresso dei Pramoj. Nei due anni successivi, Seni port\u00f2 avanti una campagna volta a screditare Pridi che ebbe successo dopo la misteriosa morte del re Ananda Mahidol (il 9 giugno 1946), della quale le opposizioni attribuirono le responsabilit\u00e0 a Pridi. Malgrado non vi fosse alcuna prova, il successivo 23 agosto Pridi rassegn\u00f2 le dimissioni adducendo motivi di salute, affid\u00f2 il governo al proprio alleato, il retroammiraglio Thawan Thamrongnawasawat, ed intraprese un lungo viaggio all'estero.\nNel novembre del 1947, il Partito Democratico appoggi\u00f2 il colpo di Stato militare che pose fine al governo di Thawan Thamrongnawasawat e alla carriera politica di Pridi, il quale avrebbe passato il resto della vita in esilio. Il colpo di Stato fu realizzato dal generale Phin Chunhawan, che favor\u00ec la riabilitazione di Plaek Phibunsongkhram (deto anche Phibun), il dittatore che aveva deciso l'entrata in guerra a fianco del Giappone. A capo del governo fu nuovamente posto il \"leader\" del Partito Popolare Khuang Aphaiwong, a Seni fu assegnato il dicastero della Giustizia, mentre Kukrit divenne per la prima volta ministro. La fazione militare di Chunhawan e Phibun, insoddisfatta della gestione di Khuang, costrinse il governo alle dimissioni l'8 aprile del 1948; lo stesso Phibun fu nominato nuovamente primo ministro ed avrebbe monopolizzato la scena politica fino al 1957.\nGli accesi editoriali di Kukrit sul quotidiano da lui fondato \"Siam Rath\" condannavano i responsabili della rivoluzione siamese del 1932 per essere dei corrotti che avevano rovesciato la monarchia assoluta al solo fine di raggiungere il potere. Tali articoli gli procurarono le simpatie dei monarchici pi\u00f9 conservatori, con l'aiuto dei quali era stato eletto al parlamento nel 1946. Si attir\u00f2 l'inimicizia dei protagonisti di quell'evento, primo fra tutti il dittatore Phibun, che pose provvisoriamente fine alla carriera politica e giornalistica di Kukrit accusandolo di essere finanziato dal re. Sia nel periodo della dittatura di Phibun, che in quelli delle successive dittature militari di Sarit Thanarat (fino al 1963) e di Thanom Kittikachorn (fino al 1973), il Partito Democratico rimase ai margini della vita politica thailandese.\nIl giornale di Kukrit appoggi\u00f2 con forza la dittatura di Sarit per aver costretto all'esilio Phibun e per aver restituito potere alla monarchia, e fu uno dei pochi quotidiani che non soffrirono dalla censura imposta dal dittatore. Dipinse l'ideale societ\u00e0 thailandese come una struttura gerarchica capeggiata dal re, benevolo protettore dei cittadini, con la dittatura che doveva essere accettata perch\u00e9 garantiva pace sociale e stabilit\u00e0. Sostenne che in Thailandia era preferibile una dittatura pro-monarchia ai governi retti da democrazie di ispirazione occidentale, le quali avrebbero portato il Paese nel caos. Verso l'inizio degli anni settanta, Kukrit auspic\u00f2 un contatto pi\u00f9 diretto del re con gli abitanti delle zone rurali, temendo che l'amore del popolo per il sovrano potesse essere messo in pericolo da corrotti burocrati, dalle ambizioni delle nuove generazioni di imprenditori e dalla propaganda comunista.\nNegli anni settanta.\nFine della dittatura e instabilit\u00e0 del Paese.\nLe imponenti sollevazioni studentesche dell'ottobre 1973 posero fine alla dittatura militare di Thanom e favorirono il ritorno della democrazia nel Paese. I partiti ripresero potere e i fratelli Pramoj tornarono ad essere protagonisti in qualit\u00e0 di politici. La crisi economica di quel periodo, le varie tendenze che frammentarono la parte civile della societ\u00e0 e la pronta riorganizzazione di diverse fazioni militari resero difficile il governo del giurista Sanya Dharmasakti, il primo del dopo-dittatura.\nLe \"\u00e9lite\" che ruotavano attorno all'aristocrazia e ai vertici militari si stavano ricompattando, nel timore che il comunismo dilagasse come stava succedendo nei vicini Vietnam, Laos e Cambogia dopo il ritiro delle forze armate statunitensi dalla guerra del Vietnam. Tali timori erano alimentati dall'aumento dell'attivit\u00e0 della guerriglia comunista in Isan, nel nordest del Paese. A partire dal 1974, si erano infittite le azioni provocatorie di nuove organizzazioni dell'estrema destra di ispirazione nazionalistica, religiosa e monarchica. Tra queste organizzazioni, si distinsero il movimento Nawaphon, ed i gruppi paramilitari dei Gaur Rossi e degli Scout del Villaggio, organizzati dall'unit\u00e0 antiguerriglia dell'esercito chiamata Comando Operazioni per la Sicurezza Interna.\nI vari governi che seguirono la dittatura di Thanom ebbero il timore di privare i militari dei privilegi che storicamente detenevano e questi poterono agire indisturbati. Non riuscirono inoltre a risolvere la crisi economica in cui si trovava il Paese. La classe media si lament\u00f2 per essere uscita indebolita economicamente e socialmente dal cambiamento politico. Gli studenti e le sinistre, euforici dopo il trionfo del 1973, furono delusi per le mancate riforme e per il perdurare della presenza di militari statunitensi in Thailandia, dove erano stanziati da diversi anni per sostenere le operazioni nella guerra del Vietnam. Le classi pi\u00f9 povere, in particolare i contadini, soffrirono e protestarono per l'aggravarsi delle condizioni economiche del Paese.\nPrimo ministro.\nTra i vari partiti che si costituirono dopo la fine della dittatura vi fu il Partito di Azione Sociale (in thai: \u0e1e\u0e23\u0e23\u0e04\u0e01\u0e34\u0e08\u0e2a\u0e31\u0e07\u0e04\u0e21, RTGS: \"Phak Kit Sangkhom\"), fondato da Kukrit nel 1974 con altri membri dell'ala liberale del Partito Democratico. Il Partito Democratico si aggiudic\u00f2 una risicata maggioranza relativa alle elezioni del gennaio 1975 e Seni, che ne era diventato il \"leader\", fu nominato capo del governo di coalizione il 15 febbraio. Dovette rassegnare le dimissioni il successivo 13 marzo, dopo che il parlamento bocci\u00f2 le riforme proposte dall'esecutivo. Il governo seguente fu affidato a Kukrit, che form\u00f2 una coalizione con le destre e prov\u00f2 inutilmente a porre freno al clima di violenza che si era instaurato.\nDurante il suo mandato, Kukrit riapr\u00ec le relazioni diplomatiche con la Repubblica Popolare Cinese, nel quadro della normalizzazione dei rapporti tra i due Stati dopo la fine del conflitto vietnamita. Fu valutato che la presenza delle truppe americane creava turbative e pregiudicava l'autonomia politica del Paese. Il rimpatrio del personale statunitense inizi\u00f2 nel periodo in cui Kukrit divenne primo ministro e si sarebbe concluso a met\u00e0 del 1976. Altri provvedimenti del suo governo riguardarono il finanziamento di un progetto per il rilancio dell'economia rurale che comprendeva la creazione di nuovi posti di lavoro, lo sviluppo delle infrastrutture ed il supporto delle amministrazioni locali. Nel tentativo di porre rimedio alla congestione del traffico a Bangkok, furono comprate dal governo le concessioni per i trasporti da aziende private che operavano nel settore e venne creata l'Autorit\u00e0 del trasporto di massa di Bangkok, che tuttora gestisce per conto dello Stato i trasporti nella capitale.\nGli scioperi e le grandi dimostrazioni del gennaio del 1976 sgretolarono la maggioranza parlamentare, e ai vertici delle forze armate molti cominciarono a pensare che fosse necessario un nuovo colpo di Stato. Lo sciopero generale indetto contro l'aumento del prezzo del riso costrinse Kukrit ad accettare le richieste dei sindacati, tra le veementi proteste delle destre. Lo scontro si acu\u00ec quando un gruppo di dissidenti del Partito Democratico si ritir\u00f2 dalla coalizione governativa per schierarsi con le opposizioni di sinistra. Il generale Boonchai pose il veto alla formazione di una coalizione governativa di sinistra, obbligando Kukrit a dissolvere il parlamento e ad indire nuove elezioni, fissate per il 4 aprile.\nIl ritorno della dittatura militare.\nIl Partito Democratico, spalleggiato dagli USA e dal generale Krit Srivara, eroe popolare durante le sommosse del 1973, vinse le elezioni ottenendo il 40% dei voti ed il governo fu nuovamente affidato a Seni Pramoj. La campagna elettorale era stata particolarmente violenta, venne funestata da 30 omicidi politici ed il Partito del maggior generale Pramarn Adireksarn Nazione Thai lanci\u00f2 lo slogan \"la destra uccide la sinistra\". Il Partito di Azione Sociale di Kukrit torn\u00f2 all'opposizione, mentre le sinistre subirono una grande sconfitta. Il generale Krit mor\u00ec il 28 aprile 1976, una settimana dopo essere stato nominato ministro della Difesa, ed il suo posto fu preso dal generale Tawich Senivansa, alleato di Pramarn.\nFu a questo punto che Pramarn progett\u00f2 il rientro dall'esilio del dittatore Thanom, sperando di provocare sommosse popolari che gli sarebbero servite da pretesto per realizzare il colpo di Stato. L'arrivo a Bangkok dell'ex dittatore Thanom, avvenuto il 19 settembre, fu il preludio del dramma che si sarebbe consumato il 6 ottobre. Gli studenti si riunirono a protestare contro Thanom nella centrale piazza Sanam Luang di Bangkok il 30 settembre, spostandosi poi all'interno della vicina Universit\u00e0 Thammasat. La manifestazione si protrasse nei giorni successivi ed il 6 ottobre la polizia e gruppi paramilitari penetrarono nell'ateneo e compirono una strage tra i manifestanti passata alla storia come il massacro dell'Universit\u00e0 Thammasat. Le cifre rese note dal governo thailandese furono di 46 morti e 167 feriti. Una stima non ufficiale di oltre 100 morti fu fatta dall'associazione di volontari che portarono via i cadaveri. Nel pomeriggio, i responsabili della strage e i membri delle organizzazioni che li appoggiavano si recarono alla sede del governo, dove chiesero ed ottennero le dimissioni di Seni.\nIn quei giorni era stato creato il Consiglio Nazionale di Riforma Amministrativa (CNRA), una giunta militare composta da 24 membri e presieduta da Sangad Chaloryu, che nel governo insediatosi il 25 settembre era stato nominato ministro della Difesa. Alle 18:30 del 6 ottobre, poche ore dopo la conclusione del massacro, la giunta del CNRA prese il potere, precedendo cos\u00ec il golpe della fazione di destra pi\u00f9 estrema comandata da Pramarn. Fu sciolto il parlamento, abolita la costituzione e furono arrestati svariati oppositori. Due giorni dopo, con l'appoggio del CNRA, il re nomin\u00f2 primo ministro il presidente della corte suprema Thanin Kraivichien, che form\u00f2 uno dei pi\u00f9 feroci governi filo-monarchici ed anti-comunisti nella storia della Thailandia.\nUscita dalla scena politica.\nNegli anni che seguirono, Kukrit rimase alla guida del Partito di Azione Sociale e, anche se il partito fu coinvolto in coalizioni di governo, critic\u00f2 a pi\u00f9 riprese i dittatori che si succedettero e in particolar modo il generale Prem Tinsulanonda, insediatosi nel 1980. Negli anni settanta aveva ripreso l'attivit\u00e0 di giornalista al quotidiano \"Siam Rath\" (in thai: \u0e2a\u0e22\u0e32\u0e21\u0e23\u0e31\u0e10, letteralmente: \"Regno del Siam\"), in cui continu\u00f2 ad esprimere apertamente le proprie opinioni. Lasci\u00f2 la guida del partito nel 1985 al maresciallo in capo della Reale Aviazione Siddhi Savetsila e si ritir\u00f2 dalla scena politica. Dopo che una serie di scandali aveva coinvolto membri del partito, i quali vennero accusati di corruzione, nel 1990 il primo ministro Chatichai Choonhavan minacci\u00f2 di espellere Azione Sociale dalla coalizione di governo e chiese a Kukrit di rimpiazzare Siddhi Savetsila. Il vecchio leader accett\u00f2, tornando sulla scena politica per qualche mese, ed il partito rimase al governo. Nel 1988, Kukrit fu nominato maggior generale delle Reali Guardie Speciali.\nCarriera artistica.\nOltre a distinguersi come politico e giornalista, Kukrit Pramoj si \u00e8 dedicato con successo a coltivare la passione per le tradizioni della Thailandia e quella per l'arte, in particolare la letteratura. Uno dei lavori pi\u00f9 famosi di Kukrit fu \"The King of Siam speaks\", scritto in lingua inglese nel 1948 con il fratello Seni per denunciare le imprecisioni di \"The King and I\", il \"musical\" statunitense sulla vita del re siamese del XIX secolo Mongkut, che dipingeva il sovrano come un despota e che aveva destato scalpore nel Paese. Il manoscritto fu inviato al diplomatico americano Abbot Low Moffat, il quale lo utilizz\u00f2 per la stesura del proprio libro \"Mongkut the King of Siam\" che riabilit\u00f2 re Mongkut.\nPer illustrare l'approccio dei thailandesi agli avvenimenti storici di quegli anni, nel 1953 cominci\u00f2 a scrivere una serie di racconti sul personaggio immaginario Mae Ploy, una donna che entr\u00f2 al servizio di una delle principesse della famiglia di re Rama V e mor\u00ec nello stesso giorno in cui fu assassinato Rama VIII. I racconti furono poi pubblicati nel libro \u0e2a\u0e35\u0e48\u0e41\u0e1c\u0e48\u0e19\u0e14\u0e34\u0e19 (trascritto \"Si Phaendin\") che fu tradotto in inglese con il titolo \"Four Reigns\" (quattro regni), dove offre una prospettiva satirica degli avvenimenti di quel tempo espressa con originale umorismo. Scrisse poesie ma soprattutto molti saggi su svariati argomenti tra cui la storia, la religione e l'astrologia. Tra i suoi scritti pi\u00f9 famosi, vi sono i racconti brevi che offrono un ritratto di vari aspetti della societ\u00e0 thailandese e documentano il momento storico in cui furono scritti. Il libro \u0e2b\u0e25\u0e32\u0e22\u0e0a\u0e35\u0e27\u0e34\u0e15 (trascritto \"Lai Chiwit\") fu pubblicato in inglese con il titolo \"Many Lives\". Scrisse anche alcuni drammi per il teatro.\nNegli anni sessanta, nel periodo in cui fu allontanato dalla scena politica ed in cui si diffuse la cultura occidentale nel Paese, Kukrit si dedic\u00f2 alla salvaguardia e diffusione della cultura thai. Oltre ad essere un rispettato interprete dilettante di danza tradizionale thailandese, cre\u00f2 un gruppo di danzatori dell'Universit\u00e0 Thammasat chiamato \"Khon Thammasat Troupe\". \"Khon\" \u00e8 la pi\u00f9 alta forma di dramma e danza tra le arti classiche drammatiche thailandesi. L'obiettivo di questo gruppo fu quello di creare una nuova generazione di spettatori ed interpreti per mantenere viva la tradizione.\nLe sue ricerche sulla cultura thailandese ed altre culture asiatiche sono tuttora studiate in diversi atenei. Aveva grandi dote oratorie e fu famoso anche per il modo in cui interpretava e presentava al pubblico il Buddhismo, forte dell'esperienza monastica trascorsa. Ricevette dalla Commissione culturale nazionale il titolo di artista nazionale in campo letterario per l'anno 1985. Fu insignito anche dello speciale riconoscimento commemorativo nell'edizione del 1990 dei Premi per la Cultura Asiatica di Fukuoka.\nRecit\u00f2 un ruolo secondario nelle vesti di primo ministro dell'immaginario Stato asiatico di Sarkhan nel film \"Missione in Oriente\" del 1963, al fianco di Marlon Brando. Ingaggiato in origine come consulente culturale per ambientare il film in un Paese buddhista, fu poi scelto per la parte dal regista George Englund per la sua raffinatezza culturale e la perfetta padronanza della lingua inglese.\nLa sua elegante abitazione di Bangkok, che si compone di cinque pregevoli costruzioni in teak in stile classico thailandese collegate da una veranda comune, \u00e8 diventata un museo ed \u00e8 stata designata \"Casa di una Persona Importante\" dal Dipartimento di Belle Arti del Ministero dell'Istruzione."}
{"id": "4544053", "revid": "729019", "url": "https://it.wikipedia.org/wiki?curid=4544053", "title": "Stazione di San Bonifacio", "text": "La stazione ferroviaria di San Bonifacio si trova sulla linea ferroviaria Milano \u2013 Venezia, nel comune veronese di San Bonifacio.\nServe la citt\u00e0 di San Bonifacio.\nStoria.\nFino al 1951 era denominata \"Sambonifacio\".\nStrutture e impianti.\nLa stazione \u00e8 dotata di quattro binari passanti; prima era presente uno scalo merci. \u00c8 dotata di un bar e di un servizio automatico di distribuzione di cibo e bevande. \u00c8 presente una biglietteria con personale.\nFermano tutti i treni regionali e regionali veloci tra Venezia Santa Lucia e Verona Porta Nuova. Fino a dicembre 2013 fermavano in questa stazione anche i treni regionali veloci tra Venezia Santa Lucia e Milano Centrale. Questi treni sono stati aboliti dall'entrata in vigore dell'orario cadenzato.\nLa stazione \u00e8 gestita da RFI. La circolazione dei treni viene gestita tramite apparato computerizzato (ACCM).\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le regioni interessate.\nServizi.\nLa stazione, che RFI classifica nella categoria \"silver\", dispone dei seguenti servizi:"}
{"id": "4544054", "revid": "1543377", "url": "https://it.wikipedia.org/wiki?curid=4544054", "title": "Critiche a Microsoft", "text": "Numerose sono le critiche a Microsoft, riguardanti vari aspetti delle sue politiche di commercio e pratiche di lavoro; le accuse pi\u00f9 importanti avanzate a Microsoft sono di corruzione di istituti, imposizioni \"furbe\" di copyright, pratiche di lavoro quali la ritenzione forzata degli impiegati, profit lock-in, pubblicit\u00e0 ingannevoli.\nProfit lock-in.\nSin dalle sue origini Microsoft si \u00e8 definita come una compagnia-piattaforma e contemporaneamente ha compreso l'importanza di attirare a s\u00e9 programmatori di terze parti. Per fare ci\u00f2 ha creato numerosi strumenti di sviluppo e corsi formativi, nonch\u00e9 dato ai programmatori esterni la possibilit\u00e0 di accedere alle proprie interfacce di programmazione (Windows API).\nBench\u00e9 l'ubiquit\u00e0 dei software Microsoft che ne risulta permetta agli utenti di beneficiare delle esternalit\u00e0 di rete (a vantaggio sia del produttore che dell'utente finale), i critici denunciano quella che loro considerano la strategia dell'\u00ababbraccia, estendi ed estingui\u00bb (\u00ab\"embrace, extend and extinguish\"\u00bb): Microsoft pi\u00f9 volte ha pubblicamente supportato l'uso di standard proposti da diverse organizzazioni (quali il W3C o l'IETF), per poi estenderli e farsi proprietario di tali estensioni, cosicch\u00e9 lo standard originario (per la troppa concorrenza dell'estensione Microsoft) cessa di essere utilizzato, estinguendosi. Solo per fare un esempio, recentemente Microsoft ha ottenuto l'approvazione dall'ISO (\"International Organization for Standardization\") delle proprie specifiche OOXML (\"Office Open XML\"), riuscendo cos\u00ec in un nuovo tentativo di controllo degli standard.\nI software Microsoft sono inoltre presentati come una \"scelta\" sicura per i manager nel campo dell'information technology che acquistano software per le proprie aziende. In una nota interna per il consiglio di amministrazione Microsoft sullo sviluppo del C++, Aaron Contorer ha affermato:\nImposizione di copyright.\nQuando la Microsoft scopr\u00ec che il suo primo prodotto, Altair BASIC, era largamente soggetto a pirateria informatica, il fondatore Bill Gates redasse la famosa \"Lettera aperta agli hobbisti\", in cui accus\u00f2 apertamente molti hobbisti di aver trafugato il software in oggetto. La lettera di Bill Gates suscit\u00f2 diverse risposte: una parte degli hobbisti obiett\u00f2 all'accusa, mentre un'altra parte di essi tagli\u00f2 corto patteggiando un risarcimento. Il disaccordo sulla questione della facolt\u00e0 di registrare i software ancor oggi continua, portato avanti soprattutto dai movimenti che supportano il software libero: Microsoft sostiene che il software libero disponibile sotto licenza GPL sarebbe \u00abpotenzialmente virale\u00bb, e la stessa licenza GPL sarebbe una \u00ablicenza virale\u00bb che \u00abinfetta\u00bb il software proprietario e costringe i suoi sviluppatori a rendere disponibili al pubblico sorgenti coperte da copyright.\nI cosiddetti \"Halloween Documents\", una serie di \"memoranda\" interni alla Microsoft trapelati a partire dal 1998 e riguardanti le strategie a proposito dei software open source, rivelano che alcuni addetti Microsoft percepiscono i software open source (in particolare Linux) come una crescente minaccia per la posizione di Microsoft sul mercato dei software. Gli \"Halloween Documents\" ammettono che talune parti Linux sarebbero superiori alle corrispettive e contemporanee parti disponibili su Microsoft Windows e delineano una strategia di \u00abdemercificazione di protocolli e applicazioni\u00bb.\nUn altro punto di dibattito della critica riguarda il fatto che la Microsoft userebbe le distribuzioni shared source per estrapolare i nomi degli sviluppatori che hanno utilizzato il codice sorgente Microsoft: i critici ritengono che tali sviluppatori potranno un giorno essere oggetto di querele se mai parteciperanno allo sviluppo di prodotti della concorrenza. Questo problema \u00e8 stato reso noto da pubblicazioni di numerose organizzazioni, tra cui l'American Bar Association e la Open Source Initiative.\nOltretutto, sin dagli anni Novanta, Microsoft \u00e8 stata accusata di mantenere nascoste o segrete le API: le interfacce dei software dell'azienda sarebbero tenute segrete al fine di ottenere un vantaggio competitivo sul mercato; gli impiegati Microsoft hanno tuttavia ampiamente negato ci\u00f2.\nLicenze.\nUn frequente reclamo nei confronti di Microsoft proviene da quanti hanno intenzione di acquistare un computer senza una copia di Windows preinstallata e \u2013 di conseguenza \u2013 senza dover pagare una cifra extra per la licenza, o perch\u00e9 vi si voglia installare un altro sistema operativo, oppure perch\u00e9 un'altra licenza era gi\u00e0 stata acquistata altrove. Microsoft, infatti, da sempre invita gli OEM (\"Original Equipment Manufacturers\", ovvero i produttori di apparecchiature con componenti originali) a fornire al mercato computer con Windows preinstallato, visto che tale sistema operativo \u00e8 il pi\u00f9 diffuso al mondo e numerosi sarebbero i vantaggi anche per il consumatore che in tal modo non deve faticare ad installare il sistema operativo dopo l'acquisto dell'hardware. Dal punto di vista economico, non \u00e8 facile stabilire quale sia il prezzo che gli OEM pagano a Microsoft per le licenze, dal momento che il prezzo di tali licenze cambia a seconda degli sconti fatti alle varie OEM e poich\u00e9 non esistono computer che le OEM forniscono senza Windows; nel 2009 Microsoft ha dichiarato che, su un computer del valore di 1000 dollari, il \"peso\" della licenza per le OEM sarebbe di 50 dollari (il 5%). Questo aumento del prezzo del computer dovuto all'aggiunta di una licenza Windows \u00e8 stato chiamato da coloro che criticano questo sistema \"Windows tax\" (la tassa Windows). L'associazione consumatori italiana ADUC ha segnalato all'Unione Europea questa situazione, invitandola a prendere provvedimenti affinch\u00e9 la scelta se installare Windows o meno spetti al consumatore.\nBench\u00e9 sia teoricamente possibile ottenere un computer con sistema operativo diverso da Windows o senza sistema operativo, nella pratica tutti i maggiori venditori di computer continuano ad abbinare Microsoft Windows ai propri hardware. Nel 1998 la sentenza dell'antitrust statunitense contro Microsoft ha stabilito che: La Microsoft ha talvolta tentato di fissare i prezzi delle proprie licenze basandosi sul numero di computer venduti dagli OEM (e nel numero venivano inclusi anche i computer venduti senza Windows installato); ma ben presto \u00e8 giunta la proibizione di questa pratica grazie ad un apposito decreto. D'altro canto nel 2010 la Microsoft ha dichiarato che i suoi accordi con gli OEM per la distribuzione di Windows sono non-esclusivi e gli OEM sono liberi di distribuire computer con differenti sistemi operativi o senza alcun sistema operativo preinstallato.\nLa Microsoft non provvede a eventuali rimborsi per le licenze Windows vendute tramite gli OEM: secondo l'accordo di licenza con l'utente di Windows 7, la possibilit\u00e0 di ricevere un rimborso per il sistema operativo \u00e8 infatti determinata dal produttore del computer su cui Windows \u00e8 installato: \nPratiche di lavoro.\nMentre ai lavoratori stabili della Microsoft vengono riservati i migliori trattamenti dell'azienda, un largo numero di altri lavoratori \u00e8 escluso da tali privilegi. Le pratiche di lavoro recriminate sono soprattutto l'uso di lavoratori assunti per anni con contratti precari (senza che peraltro possano godere di cure mediche in caso di necessit\u00e0), l'uso di tecniche di ritenzione forzata dei lavoratori (per cui l'impiegato viene, con contratti legali, forzato di fatto a rimanere alle dipendenze dell'azienda), cos\u00ec come l'uso di tradizionali misure atte alla riduzione dei costi per l'azienda: dal taglio dei benefici medici, alla mancanza di salviette nei bagni dei lavoratori.\nStoricamente la Microsoft \u00e8 stata anche accusata di sovraccaricare di lavoro i propri impiegati, inducendoli in molti casi addirittura al \"burnout\" nell'arco di pochi anni di lavoro all'interno dell'azienda. La Microsoft per questo motivo \u00e8 stata spesso definita come una \"sfruttatrice di velluto\" (\"Velvet sweatshop\"), espressione coniata nel 1989 in un articolo del \"Seattle Times\" e successivamente utilizzata da alcuni degli stessi lavoratori per descrivere la propria azienda.. Questa definizione deriva dal fatto che la Microsoft provvede praticamente ad ogni cosa per i suoi dipendenti all'interno del luogo di lavoro, ma in cambio li sovraccarica a tal punto che potrebbero esserci danni per la loro salute. Per esempio: sebbene le zone ristoro all'interno dei luoghi di lavoro offrano diversi prodotti gratuiti e molti uffici contengano persino palestre e docce, tuttavia la Microsoft \u00e8 stata accusata di trattenere i propri lavoratori per troppe ore, dando loro un carico di lavoro spropositatamente ampio. Numerosi libri si sono dedicati a descrivere questo \"sfruttamento di velluto\".\nCorruzione di istituti e pubblicit\u00e0 ingannevoli.\nI critici hanno pi\u00f9 volte asserito che la Microsoft avrebbe elargito finanziamenti a \"Think tank\" (circoli di esperti) e organizzazioni commerciali - quali l'Alexis de Tocqueville Institution (AdTI - gruppo statunitense di esperti di sfera conservatrice che produce ricerche sulle politiche aziendali e statali), l'Indipendent Institute (il corrispettivo liberale dell'Alexis de Tocqueville Institution) e l'Americans for Technology Leadership (ATL - coalizione di compagnie e organizzazioni che si occupano di tecnologia, le quali hanno pi\u00f9 volte sostenuto la necessit\u00e0 di limitare i poteri dei governi su quanto concerne la tecnologia) - al fine di spingerle a dare un sostegno giuridico all'azienda. La stessa ATL, durante il processo di antitrust del 1998, ha spedito ai procuratori generali di 19 stati degli USA un sondaggio in cui pretende di dimostrare loro che \u00abil pubblico crede che i procuratori generali dovrebbero indirizzare le loro energie verso casi pi\u00f9 importanti del caso Microsoft\u00bb. Anche l'Indipendent Institute, durante lo stesso processo, ha fatto la sua parte mandando alle redazioni del \"New York Times\" e del \"Washington Post\" annunci a pagina piena da pubblicare, in cui si difende la Microsoft, la quale si \u00e8 scoperto poi essere stata la finanziatrice di tale campagna pubblicitaria. A sua difesa e a difesa della Microsoft, l'Indipendent Institute ha poco dopo pubblicato (nel 1999) il libro \"Winners, Losers &amp; Microsoft: Competition and Antitrust in High Technology\".\nIn una pubblicazione presente nel bollettino dell'Alexis de Tocqueville Institution del 2002, si asserisce che \u00abil software open-source potrebbe costituire un bersaglio per i terroristi\u00bb. Lo stesso bollettino tuttavia non menziona le modalit\u00e0 con cui il terrorismo potrebbe prender di mira il software open source, dichiarando soltanto che tale software sarebbe pi\u00f9 esposto a buchi nella sicurezza rispetto ai software proprietari; in particolare il documento si scaglia contro il software a licenza GPL affermando che sarebbe non vantaggioso. Nel 2004 l'Alexis de Tocqueville Institution ha reso nota una relazione - raccolta poi in un libro pubblicato successivamente - in cui asserisce che Linus Torvalds avrebbe creato il suo sistema operativo Linux basandolo su MINIX e dunque, di fatto, avrebbe plagiato parti di quest'ultimo. Nella smentita arrivata pochi giorni dopo dal creatore stesso di MINIX, Andrew Stuart Tanenbaum, vi \u00e8 tuttavia il rifiuto categorico delle tesi della Alexis de Tocqueville Institution.\nDal canto suo la Microsoft, per difendersi dalle accuse di aver influenzato a proprio favore tali associazioni, ha ammesso di finanziare diversi \"Think tank\" ed istituti (oltre all'AdTI anche l'American Enterprise Institute, il Cato Institute, il Center for Strategic and International Studies e l'Heritage Foundation) sottolineando per\u00f2 il fatto che ad ognuno di questi \u00e8 garantita l'indipendenza: nessuna ricerca particolare verrebbe dunque direttamente finanziata dalla Microsoft.\nNell'agosto del 2004, l'inglese Advertising Standards Autority (ASA - autorit\u00e0 che si occupa di controllare le pubblicazioni a scopo pubblicitario) ha ordinato alla Microsoft di bloccare la pubblicazione di annunci stampati in cui si reclamava che il costo totale del possesso di un server Linux sarebbe dieci volte maggiore di quello di Windows Server 2003. Il paragone considerava il costo dell'hardware e poneva Linux in svantaggio perch\u00e9 se ne supponeva l'installazione su un hardware pi\u00f9 costoso ma meno efficace se paragonato a quello utilizzato per il software Windows.\nIl 22 gennaio 2007 Rick Jeliffe (programmatore australiano celebre per aver abbondantemente collaborato nella stesura di importanti linguaggi di programmazione e standard per il web) ha reso noto nel suo blog che un impiegato Microsoft gli avrebbe offerto dei soldi in cambio di poter apportare alcune correzioni negli articoli di Wikipedia riguardanti Office Open XML. L'allora portavoce della Microsoft Catherine Brooker infatti aveva gi\u00e0 criticato l'articolo di Wikipedia sul formato OOXML di essere stato \u00abpesantemente scritto\u00bb da impiegati IBM che supportavano il principale rivale di Microsoft Office, un'accusa tuttavia priva di evidenze. Jeliffe ha accettato i soldi dalla Microsoft e si \u00e8 giustificato dicendo che non sarebbe stato \u00abingaggiato per fare propaganda ma per correggere gli errori che individuavo\u00bb. Non si \u00e8 fatta attendere neanche la risposta di Jimmy Wales, fondatore della Wikimedia Foundation, il quale ha definito la proposta della Microsoft immorale.\nNel 2011 il sito web di recensioni Moneylife.in ha reso noto che nella recensione del Nokia Lumia 800 sarebbero stati postati due commenti anonimi, in realt\u00e0 scritti l'uno da un impiegato Nokia e l'altro da un impiegato Microsoft, che accusavano la recensione del sito di essere basata solamente sui requisiti tecnici del prodotto, senza che l'autore abbia \u00abmai messo un dito sul telefono\u00bb.\nBlacklist di giornalisti.\nNumerosi giornalisti hanno pubblicamente accusato la Microsoft di essere stati inseriti in una sorta di \"lista nera\" dei giornalisti scomodi, cosicch\u00e9 gli \u00e8 stato negato ogni accesso alle informazioni riguardanti i prodotti del colosso dell'informatica. Cos\u00ec si sono espressi i due giornalisti John C. Dvorak e Mary Jo Foley:\nCensure in Cina.\nLa Microsoft (come anche la Google, Yahoo, Cisco, AOL, Skype e altre compagnie) ha cooperato con il governo cinese nel realizzare un efficace sistema di censura della rete internet. Numerosi avvocati a difesa dei diritti umani, come quelli della Human Rights Watch, e gruppi mediatici come Reporter Senza Frontiere hanno criticato le compagnie, rilevando per esempio che \u00e8 \u00abironico che compagnie la cui esistenza dipende dalla libert\u00e0 di informazione ed espressione abbiano preso la parte della censura\u00bb.\nCollaborazione con la NSA nella sorveglianza del web.\nStando ai documenti fatti trapelare dal \"The Guardian\" e dal \"Washington Post\" nel giugno 2013, la Microsoft sarebbe stata la prima compagnia a partecipare al programma di sorveglianza PRISM, circostanza poi confermata da funzionari di governo. Il programma autorizza il governo statunitense all'accesso segreto ai dati di cittadini di altre nazioni ospitati su server di compagnie statunitensi senza bisogno di alcun mandato. La Microsoft ha dal canto suo negato la sua partecipazione a questo programma.\nNel luglio del 2013 il quotidiano statunitense \"The Guardian\" ha reso noto che i documenti trapelati mostrano che:\nIn una dichiarazione la Microsoft ha affermato che l'azienda \u00abfornisce dati dei propri clienti solo se richiesto da processi legali\u00bb\nControversie nei confronti di omosessuali.\nLa Microsoft ha ricevuto alcune critiche a riguardo di alcune posizioni prese in merito all'omosessualit\u00e0: gli utenti Xbox Live sono infatti tenuti a non usare la parola \"gay\" nel proprio profilo giocatore (neppure se questa parola dovesse essere parte del cognome) e a non fare in alcun modo riferimento all'omosessualit\u00e0 (anche nel caso in cui il giocatore stesso sia omosessuale). Questo perch\u00e9 la compagnia considera il riferimento all'omosessualit\u00e0 un \u00abcontenuto di natura sessuale\u00bb o comunque \u00aboffensivo\u00bb per altri utenti e dunque inopportuno. Successivamente all'espulsione di \"Teresa\", una giocatrice lesbica che \u00e8 stata oggetto di scherno da parte di altri utenti per il fatto che fosse omosessuale, questa politica nei confronti dell'omosessualit\u00e0 \u00e8 stata da pi\u00f9 parti ampiamente condannata. Stephen Tolouse, un anziano signore membro del team di sviluppo del prodotto Xbox Live, ha poi fatto chiarezza dichiarando che \u00abl'accenno a qualunque orientamento sessuale [...] non \u00e8 permesso nei profili utente\u00bb e che si stava valutando come fare in modo che siano evitate scorrette interpretazioni della norma. Anche le azioni della GLAAD (Gay &amp; Lesbian Alliance Against Defamation) hanno avuto il loro peso nella controversia: l'associazione ha fatto s\u00ec che la Microsoft si impegnasse di l\u00ec in avanti a difendere i diritti delle comunit\u00e0 LGBT."}
{"id": "4544057", "revid": "1123310", "url": "https://it.wikipedia.org/wiki?curid=4544057", "title": "Instituto Brasileiro do Meio Ambiente e dos Recursos Naturais Renov\u00e1veis", "text": ""}
{"id": "4544060", "revid": "287204", "url": "https://it.wikipedia.org/wiki?curid=4544060", "title": "Istituto brasiliano dell'ambiente e delle risorse naturali rinnovabili", "text": "Instituto Brasileiro do Meio Ambiente e dos Recursos Naturais Renov\u00e1veis (in italiano: Istituto brasiliano dell'Ambiente e delle risorse naturali rinnovabili) o in sigla IBAMA \u00e8 un istituto, nonch\u00e9 braccio amministrativo del Ministero dell'ambiente brasiliano, responsabile per la realizzazione della politica nazionale ambientale."}
{"id": "4544061", "revid": "1305772", "url": "https://it.wikipedia.org/wiki?curid=4544061", "title": "Ocean's 11", "text": ""}
{"id": "4544066", "revid": "1711941", "url": "https://it.wikipedia.org/wiki?curid=4544066", "title": "Al-Nu'man ibn al-Mundhir ibn Ma' al-Sama'", "text": "Fu figlio di al-Mundhir IV ibn al-Mundhir e di una schiava di nome Salma o Sulma. Succedette al padre nel 580. In varie storie arabe \u00e8 ricordato come patrono di poeti e anche per la sua fede cristiana.\nSecondo gli Arabi, egli aiut\u00f2 lo Shahanshah sasanide Khosrau II nel 581 durante la sua fuga per sfuggire all'usurpatore Bahram Chobin. Ci\u00f2 nonostante, secondo fonti giudicate relativamente attendibili, quando Khosrau II chiese in moglie al cristiano al-Nu'man la figlia, per farla entrare nel suo harem, egli rifiut\u00f2 e, per tutta risposta, il sovrano persiano lo avrebbe fatto schiacciare da un elefante del suo esercito. Tuttavia, secondo una fonte siriaca, Khosrau avrebbe invitato a un festino al-Nu'man dove questi sarebbe stato disonorato e catturato. Un'altra cronaca siriaca afferma invece che Khosrow avrebbe catturato al-Nu'man coi suoi figli, che poi sarebbero stati avvelenati. Questa fu la scintilla che port\u00f2 alla Battaglia di Dhu Qar, che si concluse con un'inattesa squillante vittoria degli Arabi sui Persiani, la prima di una serie che avrebbe caratterizzato pochi decenni pi\u00f9 tardi la vittoria non meno inattesa degli Arabi musulmani ai danni dei Persiani e la conquista delle regioni occidentali dell'Impero sasanide.\nIl suo destino, dopo il suo arrivo a Ctesifonte, \u00e8 oggetto di discussione anche nelle fonti contemporanee. Sarebbe stato infatti per alcuni immediatamente giustiziato, mentre altri propendono per un imprigionamento seguito dopo un certo tempo dall'esecuzione. Nel 609 era comunque sicuramente morto e Iyas, gi\u00e0 suo antico amico, fu insediato sul trono lakhmide al suo posto (decretando cos\u00ec la fine alla dinastia), sebbene il figlio di al-Nu\u02bfm\u0101n, al-Mundhir, tentasse di dar nuovamente vita al regno durante la Guerra della ridda e governasse la regione del Bahrain per un breve periodo di otto mesi, fino alla sua definitiva conquista. da parte dei musulmani di Medina."}
{"id": "4544069", "revid": "59039077", "url": "https://it.wikipedia.org/wiki?curid=4544069", "title": "Successione tra Stati", "text": ""}
{"id": "4544070", "revid": "110157", "url": "https://it.wikipedia.org/wiki?curid=4544070", "title": "Jurunas", "text": "Gli Jurunas (anche \"Yuruna\", \"Iuruna\" o \"Yudj\u00e1\" nella loro lingua) sono un gruppo etnico indigeno brasiliano del Mato Grosso, nell'area settentrionale del Parco Indigeno dello Xingu, nei pressi del fiume Maritsau\u00e1-Mitau in due villaggi.\nNel 2011 la popolazione Yudj\u00e1 \u00e8 di 348 persone; nel 2001 erano 278, e nel 1950 solo 37.\nParlano la lingua Juruna (codice ISO 639: JUR) e sono principalmente di fede animista.\nSono in gran parte coltivatori di manioca e pescatori."}
{"id": "4544079", "revid": "59039143", "url": "https://it.wikipedia.org/wiki?curid=4544079", "title": "Economia statunitense", "text": ""}
{"id": "4544080", "revid": "1354930", "url": "https://it.wikipedia.org/wiki?curid=4544080", "title": "Partecipanti al Giro d'Italia 2002", "text": "Elenco dei partecipanti al Giro d'Italia 2002.\nIl Giro d'Italia 2002 fu l'ottantacinquesima edizione della corsa. Alla competizione presero parte 22 squadre, ciascuna delle quali composta da nove corridori, per un totale di 198 ciclisti. La corsa part\u00ec il 15 maggio da Groninga (Paesi Bassi) e termin\u00f2 il 2 giugno a Milano; in quest'ultima localit\u00e0 portarono a termine la competizione 140 corridori. \nCorridori per squadra.\n\"Nota: R ritirato, NP non partito, FT fuori tempo, SQ squalificato.\"\nCorridori per nazione.\nLe nazionalit\u00e0 rappresentate nella manifestazione sono 28; in tabella il numero dei ciclisti suddivisi per la propria nazione di appartenenza:"}
{"id": "4544083", "revid": "1914838", "url": "https://it.wikipedia.org/wiki?curid=4544083", "title": "Tea Ugrin", "text": "\u00c8 tesserata presso la societ\u00e0 Artistica '81 di Trieste.\n\u00c8 stata membro della nazionale junior vincitrice della medaglia d'argento ai Campionati Europei di Bruxelles 2012.\nNel 2013 \u00e8 divenuta campionessa italiana assoluta, prima ginnasta di categoria junior a conquistare il titolo dopo Vanessa Ferrari nel 2005. Nel 2015 ha vinto nuovamente il titolo di campionessa italiana assoluta.\nCarriera.\nTea inizia a praticare ginnastica artistica presso l'Artistica \u201981 di Trieste nel 2007 ed entra subito a far parte della squadra agonistica sotto la guida dei tecnici Diego Pecar e Teresa Macr\u00ec.\n2012: Campionati Europei di Bruxelles.\nIl 10 marzo partecipa alla prima tappa di Serie A1 a Bari. L'Artistica '81 si posiziona al quinto posto nella classifica a squadre (punteggio complessivo: 158,400), con otto decimi di differenza dalla prima classificata (Brixia Brescia, 166.950). Individualmente Tea esegue buoni esercizi su tutti e quattro gli attrezzi (13.750 volteggio, 13.100 parallele, 13.950 trave, 13.550 corpo libero) e arriva quinta nel concorso \"virtuale\" individuale.\nPer la seconda tappa di A1, svoltasi a Firenze il 24 marzo, con un punteggio complessivo di 157,950 l'Artistica '81 si posiziona al terzo posto. Individualmente Tea esegue un buon corpo libero (13.500), ma l'esercizio alle parallele asimmetriche \u00e8 impreciso (12.700).\nL'esordio in nazionale juniores avviene al Trofeo Citt\u00e0 di Jesolo del 31 marzo; Tea compete in tutti e quattro gli attrezzi, posizionandosi decima nella classifica generale individuale (53,150), terza tra le italiane dietro ad Enus Mariani e Lara Mori. Con buoni esercizi in tutti gli attrezzi, contribuisce al secondo posto dell'Italia, che chiude con 217.200 punti.\nIl 21 aprile compete nella finale del campionato di A1, e l'Artistica '81 si classifica al quarto posto.\nI buoni risultati ottenuti nelle gare nazionali le permettono di essere convocata per far parte della squadra nazionale che compete ai Campionati europei di Bruxelles dal 9 al 13 maggio. L'Italia, grazie ad un punteggio complessivo di 164.031, vince la medaglia d'argento. Tea riesce a qualificarsi per la finale alla trave, al settimo posto con 13.633 punti. Durante la finale, incrementa la sua nota di difficolt\u00e0 e riesce a posizionarsi al quarto posto dietro alla compagna Elisa Meneghini (14.233), con differenza di solo un decimo di punteggio (14.133).\n2013: Campionati Assoluti, Festival Olimpico della Giovent\u00f9 Europea.\nNell'ultimo anno da junior, partecipa al Trofeo Citt\u00e0 di Jesolo, un quadrangolare con Stati Uniti, Svizzera e Giappone. Con dei buoni esercizi (13.650 volteggio, 13.250 parallele, 13.700 trave, 13.650 corpo libero) ottiene il quarto posto nella classifica individuale, dietro a Bailie Key, Enus Mariani e Amelia Hundley. Questi punteggi le permettono di vincere l'oro con la squadra italiana (219.450) che stacca di 10 punti la seconda classificata.\nIl 25 e 26 maggio compete ai Campionati Assoluti di Ancona. Grazie a dei buoni esercizi in tutti e quattro gli attrezzi, con 56.300 punti, diventa campionessa nazionale, 16 anni dopo l'ultima vittoria di un'atleta della Artistica '81, Martina Bremini. Si qualifica per le finali di trave (14,350 punti), corpo libero (14.200 punti) e parallele asimmetriche (13.850 punti). Nelle finali di specialit\u00e0 ottiene la vittoria al corpo libero (14.150), ed un bronzo alla trave (13.100).\nNel mese di luglio viene convocata, insieme a Lara Mori e Martina Rizzelli, a far parte della squadra nazionale per gli EYOF di Utrecht 2013. Il 17 luglio si tiene la finale a squadre: con una gara non delle migliori, la squadra italiana chiude quinta. Tea conquista comunque la qualifica per la finale individuale e per le finali a corpo libero e parallele: 18 luglio gareggia nella finale individuale, che chiude al decimo piazzamento. Il 19 luglio ottiene un bronzo alle parallele,con un punteggio di 13.700,e un settimo posto al corpo libero (13.200).\n2014.\nL'8 febbraio partecipa alla prima gara della stagione di Serie A1 con la Artistica '81, realizzando una gara non eccellente: ottiene 14,050 al volteggio, ma negli altri attrezzi fa alcun cadute (parallele: 12,550; trave: 12,900; corpo libero: 11,950).\nA fine stagione si sottopone ad un intervento chirurgico ortopedico di limatura di un osteofita all'astragalo: lo stop previsto \u00e8 di 5 mesi, impedendole cos\u00ec di partecipare ai campionati italiani assoluti.\n2015: Campionati Assoluti, Campionati Mondiali di Glasgow.\nNel 2015 dopo l'intervento, partecipa a i campionati italiani assoluti a torino.\nAlla fine della gara diventa campionessa italiana assoluta.\nTea insieme alle compagne Erika Fasana, Vanessa Ferrari, Carlotta Ferlito, Elisa Meneghini, Lara Mori e Enus Mariani viene convocata per prendere parte ai Campionati mondiali di ginnastica artistica 2015. Compete su tutti e quattro gli attrezzi ottenendo: 14.066 a volteggio, 13.733 a trave, 13.700 a parallele e 13.800 a corpo libero. Alla fine del turno di qualificazione, la squadra si classifica quinta con un punteggio di 224.452, ottenendo cos\u00ec la qualificazione olimpica per Rio 2016. Nella finale a squadre sale su un attrezzo soltanto, parallele, ottenendo un punteggio di 13.800. Alla fine della gara la nazionale italiana conclude in quinta posizione con 167,597 punti. Inoltre Tea, con la connazionale Carlotta Ferlito, partecipa alla finale all around; conclude in quattordicesima posizione con un punteggio di 55.565, ottenuto da: corpo libero 12.733, trave 13.766, parallele 14.000 e volteggio 14,066.\n2016.\nIl 13 marzo, a Rimini, prende parte alla prima tappa di Serie A1 con l'Artistica '81, gareggiando soltanto su due attrezzi: parallele con un punteggio di 12,450 e trave ottenendo 13,950. Conclude la tappa assieme alla squadra aggiudicandosi il quinti posto. Durante la seconda tappa di Serie A1, che si \u00e8 svolta a Ancona, compete su tutti e 4 gli attrezzi (corpo libero: 13,550; parallele: 14,000; trave: 14,200; volteggio: 13.950); arrivando con la sua squadra alla seconda posizione, dietro la Brixia a meno di un punto.\nA causa di un infortunio \u00e8 poi impossibilitata a continuare la sua rincorsa per le olimpiadi.\n2017-2018.\nRitorna alle competizioni con la Serie A per l'Artistica '81, compete nei suoi attrezzi di punta: trave e parallele asimmetriche. Nella prima tappa di serie A a Torino compete alla trave (13.100) e alle parallele (12.700). Nella seconda tappa compete nuovamente nei due attrezzi migliorando i punteggi di un decimo rispetto alla tappa precedente. Nell'ultima tappa ottiene 11.800 alla trave e 13.000 alle parallele. \u00c8 poi costretta a saltare l'ultima tappa di serie A per problemi fisici. Rientra in campo gara solo a giugno 2018 nell'ultima tappa di Serie A, competendo solo alle parallele (12.900)."}
{"id": "4544084", "revid": "73843", "url": "https://it.wikipedia.org/wiki?curid=4544084", "title": "Giuseppe Marazzita", "text": "Biografia.\nVenne eletto al Senato della Repubblica nelle elezioni politiche del 1958 e mantenne la carica di senatore, del Partito Socialista Italiano dal 12 giugno 1958 al 15 maggio 1963.\nFu membro della Commissione Affari della Presidenza del Consiglio e dell'Interno (1958-1960) e della Commissione Difesa (1960-1963). Inoltre fu membro della Commissione speciale per l'Abruzzo (1959-1963) e della Commissione consultiva cessione alloggi dello Stato (1958-1959).\nNel 1962 venne eletto sindaco di Palmi, ricoprendo la carica per un anno.\nNel mondo dello sport, Marazzita \u00e8 stato anche presidente della Unione Sportiva Palmese 1912."}
{"id": "4544088", "revid": "113953566", "url": "https://it.wikipedia.org/wiki?curid=4544088", "title": "Rokot", "text": "Rokot (russo: \u0420\u043e\u043a\u043e\u0442 che significa \"ruggito\"), era un veicolo di lancio spaziale russo con la capacit\u00e0 di portare un carico di 1950 chilogrammi fino a 200\u00a0km in orbita terrestre con 63\u00b0 di inclinazione.\n\u00c8 un derivato del missile balistico intercontinentale UR-100N (SS-19 Stiletto) fornito da Eurockot Launch Services. Il primo lancio \u00e8 avvenuto il 20 novembre 1990 dal cosmodromo di Bajkonur, l'ultimo lancio il 27 dicembre 2019 dal Cosmodromo di Pleseck, da dove sono avvenuti tutti i lanci commerciali, usando una speciale rampa di lancio ricostruita da uno dei razzi Kosmos-3M. Il costo di un lancio commerciale \u00e8 di circa 14 milioni di dollari statunitensi.\nLa produzione del razzo \u00e8 stata interrotta a causa di una legge del parlamento ucraino del 2015 che imponeva il bando all'esportazione di prodotti di alta tecnologia verso la Russia; il sistema di guida era costruito parzialmente in Ucraina."}
{"id": "4544089", "revid": "247222", "url": "https://it.wikipedia.org/wiki?curid=4544089", "title": "Collide (album Skillet)", "text": "Collide \u00e8 un album studio del gruppo musicale statunitense Skillet, pubblicato nel 2003."}
{"id": "4544092", "revid": "186709", "url": "https://it.wikipedia.org/wiki?curid=4544092", "title": "Supercoppa di Lega Pro Seconda Divisione", "text": ""}
{"id": "4544094", "revid": "486946", "url": "https://it.wikipedia.org/wiki?curid=4544094", "title": "Taurus (razzo)", "text": ""}
{"id": "4544109", "revid": "122856279", "url": "https://it.wikipedia.org/wiki?curid=4544109", "title": "Minotaur-C", "text": "Il Minotaur-C, precedentemente conosciuto come Taurus o Taurus XL, \u00e8 un lanciatore a combustibile solido a quattro stadi costruito negli Stati Uniti da Orbital Sciences Corporation, ora Orbital ATK.\nSi basa sul lanciatore Pegasus dello stesso produttore.\nPu\u00f2 trasportare un carico di 1.350\u00a0kg in orbita terrestre bassa.\nFu lanciato per la prima volta nel 1994 e complet\u00f2 sei delle nove missioni militari e commerciali. \nTre degli ultimi quattro lanci sono falliti."}
{"id": "4544114", "revid": "1865216", "url": "https://it.wikipedia.org/wiki?curid=4544114", "title": "Red Lobster", "text": "Red Lobster (in italiano: \"aragosta rossa\") \u00e8 una catena di ristoranti statunitense di propriet\u00e0 di Darden Restaurants, Inc., con sede a Orlando, in Florida, creata nel 1968 dagli imprenditori Bill Darden e Charley Woodsby.\nLa societ\u00e0 ha ristoranti anche in Canada, Emirati Arabi Uniti, Qatar e Giappone. Si trovano 698 ristoranti in tutto il mondo (29 maggio 2011)."}
{"id": "4544120", "revid": "21880", "url": "https://it.wikipedia.org/wiki?curid=4544120", "title": "Jabuticaba", "text": ""}
{"id": "4544123", "revid": "247222", "url": "https://it.wikipedia.org/wiki?curid=4544123", "title": "Alien Youth", "text": "Alien Youth \u00e8 un album studio del gruppo musicale statunitense Skillet, pubblicato nel 2001.\nTracce.\nTutte le canzoni sono state scritte da John L. Cooper, eccetto dove indicato"}
{"id": "4544127", "revid": "547034", "url": "https://it.wikipedia.org/wiki?curid=4544127", "title": "Olive Garden", "text": "Olive Garden \u00e8 una catena di ristoranti statunitense specializzata in cucina italo-americana nata il 13 dicembre 1982.\n\u00c8 una filiale Darden Restaurants, Inc., con sede nella contea di Orange, vicino a Orlando. La catena genera il 45% delle vendite di Darden. Ha pi\u00f9 di 800 ristoranti in tutto il mondo (al 2013)."}
{"id": "4544130", "revid": "21880", "url": "https://it.wikipedia.org/wiki?curid=4544130", "title": "Xanthorrhoea quadrangulata", "text": "Xanthorrhoea quadrangulata \u00e8 una pianta della famiglia delle Asphodelaceae, endemica dell'Australia.\nDescrizione.\n\u00c8 una pianta perenne, con fusto alto sino a due m, talora ramificato.\nLe foglie sono di colore dal grigio bluastro al verde glauco, aghiformi.\nI fiori, di colore bianco-crema, sono riuniti in una infiorescenza a spiga lunga 95\u2013125\u00a0cm.\nDistribuzione e habitat.\nL'areale della specie \u00e8 ristretto all'Australia meridionale, tra il Golfo di San Vincenzo e le catene montuose dei monti Lofty e dei monti Flinders.\nCresce in habitat rocciosi aridi, su cime di crinale e ripidi pendii.\nUsi.\nDal fusto di \"X. quadrangulata\" viene estratta la scialacca, una resina vegetale di colore giallastro, tradizionalmente utilizzata dagli aborigeni australiani come adesivo per la riparazione di oggetti, e attualmente impiegata per la creazione di vernici e lacche e per la realizzazione di fuochi pirotecnici."}
{"id": "4544143", "revid": "380654", "url": "https://it.wikipedia.org/wiki?curid=4544143", "title": "1855 - la prima grande rapina al treno", "text": ""}
{"id": "4544155", "revid": "54354", "url": "https://it.wikipedia.org/wiki?curid=4544155", "title": "C\u00e1rtel de Jalisco Nueva Generaci\u00f3n", "text": ""}
{"id": "4544156", "revid": "767487", "url": "https://it.wikipedia.org/wiki?curid=4544156", "title": "Vocabolario etimologico della lingua italiana", "text": "Il Vocabolario etimologico della lingua italiana di Ottorino Pianigiani \u00e8 un dizionario etimologico, pubblicato per la prima volta a Roma dalla Societ\u00e0 editrice Dante Alighieri nel 1907 in due volumi e seguito nel 1926 da un volume di \"Aggiunte, correzioni e variazioni\", pubblicato a Firenze dalla tipografia Ariani.\nFu poi ripubblicato insieme con le aggiunte in edizione postuma invariata in due volumi a Milano da Sonzogno nel 1937 (e successivamente fino al 1946). Ristampe identiche in un volume senza le aggiunte: Napoli, Letizia, 1988; Genova, I Dioscuri, 1988; La Spezia, Melita, 1988 (1990 e 1991, con le aggiunte); S.l., Polaris, 1991 (e 1993).\nIl Pianigiani, che era magistrato, compil\u00f2 quest'opera lessicografica come frutto di interessi culturali personali nei campi della linguistica e dell'etimologia, che egli andava coltivando da dilettante, ignorando a detta di Michele Cortelazzo le elaborazioni scientifiche e i progressi metodologici maturati tra la fine dell'Ottocento e i primi anni del Novecento: un limite scientifico che fa del suo dizionario un \"reperto archeologico\". Anche Silverio Novelli lo considera d'interesse ormai solo \"come reperto storico ma superato e quindi inaffidabile in molte sue espressioni\".\nValutazioni critiche.\nNetto e unanime \u00e8 il giudizio negativo sul valore dell'opera da parte dei linguisti accademici.\nOsteggiato dai glottologi di professione fin dal suo apparire (in primis da Carlo Salvioni), nell'opinione di Carlo Tagliavini, espressa nel 1934 e recentemente condivisa da Michele Cortelazzo, si tratta di un dizionario etimologico i cui criteri di redazione si basavano sull'intuizione di un dilettante piuttosto che sulla conoscenza e l'applicazione di un metodo; seppur corretto nelle ricostruzioni etimologiche pi\u00f9 semplici, che costituiscono la maggioranza dell'opera, il dizionario \u00e8 carente da un punto di vista scientifico-metodologico e inficiato da errori in tutte le etimologie appena \"pi\u00f9 complesse\" con risultati di pura fantasia dovuti a scelte basate sull'intuito personale dell'autore.\nSecondo quanto afferma Wolfgang Schweickard, il vocabolario di Pianigiani \"non segn\u00f2 progressi particolarmente significativi sul piano scientifico\" e \"solo a partire dalla met\u00e0 del Novecento si pubblicarono dizionari etimologici che corrispondono alle esigenze dell'etimologia moderna\", ossia il \"Dizionario Etimologico Italiano\" di Carlo Battisti e Giovanni Alessio, in 5 volumi (Firenze, G. Barbera, 1950-57).\nSull'opera si registra anche la stroncatura dell'accademico dei Lincei Giuliano Bonfante, il quale, riguardo a quello che definiva come l''\"esecrando \"Vocabolario etimologico\" del Pianigiani\", ebbe ad affermare che \"\u00e8 inutile osservare che contiene sciocchezze, perch\u00e9 non contiene altro\".\nSempre Michele Cortelazzo lamenta inoltre la diffusione di etimologie errate causata dall'eccessiva esposizione del testo in rete, dovuta alla facile disponibilit\u00e0 su Internet: il vocabolario del Pianigiani, infatti, entrato nel pubblico dominio a oltre 75 anni dalla morte del suo autore, \u00e8 divenuto liberamente riproducibile ed \u00e8 stato digitalizzato e divulgato on line da utenti della rete."}
{"id": "4544157", "revid": "436907", "url": "https://it.wikipedia.org/wiki?curid=4544157", "title": "Will Lee", "text": "Conosciuto per il suo lavoro al programma televisivo \"David Letterman\", come parte della Orchestra CBS.\nNato a San Antonio, Texas, Lee ha registrato e collaborato con molti artisti come Bette Midler, The Brecker Brothers, Barry Manilow, Tatsuro Yamashita, Mariah Carey, Carly Simon, George Benson, Bob Mintzer, Steely Dan, Donald Fagen, B.B. King, Cat Stevens, Michael Bolton, Ringo Starr, Gloria Estefan &amp; the Miami Sound Machine, Cyndi Lauper, James Brown, Cher, Laura Nyro, Al Green, Billy Joel, Liza Minnelli, Frank Sinatra, Carl Perkins, Ace Frehley, Barbra Streisand, Diana Ross, David Sanborn, Spyro Gyra, Ricky Martin, Natalie Cole, Roy Buchanan, Gary Burton e altri.\n\u00c8 stato presente nella hit \"Worn Down Piano\" della \"Mark &amp; Clark Band\".\nLee si esibisce anche con la sua band tributo dei Beatles, la Fab Baux, ed ebbe l'opportunit\u00e0 di condividere il palco con tre membri dei Beatles.\nL'inizio.\nLee \u00e8 un figlio d'arte: suo padre, William Franklin Lee III suonava il pianoforte, la tromba e, professionalmente, il violoncello.\nLee cominci\u00f2 a suonare la batteria a 12 anni, dopo aver visto il gruppo The Beatles all'Ed Sullivan Show, per poi formare la sua prima band a Miami.\nI membri della band guadagnavano $9 a serata, suonando canzoni popolari degli anni '60.\nLee, tuttavia, a causa del gran numero di batteristi a Miami, pass\u00f2 al basso elettrico. \nDiventando brevemente un bassista di successo, Lee prese parte a pi\u00f9 di 40 band (come \"Chances R\" \"The Loving Kind\", and \"Green Cloud\").\nLee ebbe un'educazione musicale all'Universit\u00e0 di Miami; studi\u00f2 il corno francese per un anno, per poi passare al corno francese contrabbasso.\nDopo le lezioni lavorava sui fondamentali del basso, ascoltando i Beatles, Stevie Wonder, Jimi Hendrix, Steve Miller, The Rascals, Motown, Sly &amp; the Family Stone e altri. Si esibiva con varie band locali, includendo una horn band innovativa chiamata \"Goldrush\".\nCarriera professionale.\nUn giorno, trasferitosi a New York, il trombettista Randy Brecker lo chiam\u00f2 durante una lezione per invitarlo all'audizione di \"Dreams\".\nQui a New York la carriera di Lee aument\u00f2 vertiginosamente. Partecip\u00f2 a tour con B.J. Thomas, Horace Silver, Bette Midler, Barry Manilow, The Brecker Brothers e Herbie Mann.\nLee suon\u00f2 anche nella \"New York 24th Street Band\", che ebbe molto successo in Giappone, regalandogli una proficua carriera solista.\nIl suo CD \"Oh!\" raggiunse la prima posizione nella classifica Jazz Beyond. Suon\u00f2 accanto a Steve Conte, Clint de Ganon, Oz Noy. Chewtaro Moritake, Sizzle Ohtaka, e Philippe Saisse, nelle canzoni Seven Rings In Hand\" e Worth A Chance;\npartecip\u00f2, inoltre, alla musica per il videogioco \"Sonic e gli Anelli Segreti\".\nL'orchestra della CBS.\nNel 1982, Will divent\u00f2 uno dei membri originali della \"The World's Most Dangerous Band\", la band del David Letterman Show.\nSi distinse per aver suonato, insieme a Paul Shaffer, sia nel \"Late Night\" che nel \"Late Show\", pi\u00f9 di ogni altro membro dell'orchestra CBS.\nPrima della fine del \"Late Show\", spesso era solito lasciare plettri al pubblico, come souvenir.\nBassi.\nLee usa un 4 corde Sadowsky creato appositamente per lui da Roger Sadowsky: il Will Lee model."}
{"id": "4544159", "revid": "729019", "url": "https://it.wikipedia.org/wiki?curid=4544159", "title": "Cartello di Jalisco Nuova Generazione", "text": "Il C\u00e1rtel de Jalisco Nueva Generaci\u00f3n, abbreviato CJNG (in italiano: Cartello di Jalisco di Nuova Generazione), o \"Mata-Zetas\" (Ammazza-Zetas) \u00e8 un'organizzazione criminale messicana nata nel 2011. \nLottano contro i Los Zetas per il controllo dello stato di Jalisco e delle citt\u00e0 di Guadalajara e Veracruz.\nIl gruppo opera anche negli stati di Nayarit, Michoac\u00e1n, Colima, e Guanajuato. Il fondatore e attuale capo \u00e8 il latitante Nemesio Oseguera Cervantes (detto \"El Mencho\"), il quale gestisce un imponente giro di sicari e prostitute.\nStoria.\nMassacro di Veracruz 2011-2012.\nMassacri di Veracruz del 2011.\nIl 20 Settembre 2011, due furgoni contenenti 35 cadaveri sono stati trovati in un sottopassaggio nelle vicinanze di un centro commerciale a Boca del R\u00edo, Veracruz. Tutti i cadaveri sono stati identificati come presunti membri dei Los Zetas, ma \u00e8 stato dimostrato in seguito che solo sei di loro erano stati coinvolti in episodi di crimini minori, e nessuno di loro era stato coinvolto nella criminalit\u00e0 organizzata. Alcune delle vittime avevano le mani legate e mostravano segni di tortura. Secondo il quotidiano \"El Universal\", intorno alle 17:00 un numero non precisato di veicoli ha bloccato una delle vie principali di Boca del R\u00edo. Una volta bloccato il traffico, degli uomini armati avrebbero abbandonato due furgoni nel mezzo della carreggiata. Hanno aperto le porte dei furgoni e hanno tirato fuori i trentacinque cadaveri, lasciando anche un messaggio. Altri uomini armati hanno puntato le armi ai guidatori spaventati. I criminali hanno poi abbandonato la zona.\nIn seguito, i testimoni scioccati hanno iniziato a pubblicare messaggi su Twitter per avvisare gli altri automobilisti di evitare la zona. Il messaggio lasciato riporta le seguenti parole:\"Niente pi\u00f9 estorsioni, niente pi\u00f9 omicidi di persone innocenti! Zetas nello stato di Veracruz e politici che li aiutate: questo vi succeder\u00e0, o potremmo anche spararvi come abbiamo fatto in precedenza. Abitanti di Veracruz, non acconsentite a essere estorti; non pagate per la protezione; se lo fate \u00e8 perche lo volete. Questa \u00e8 la sola cosa che questa gente (Los Zetas) pu\u00f2 fare. Questo succeder\u00e0 a tutti quegli stronzi degli Zetas che continuano a operare a Veracruz. Questo territorio ha un nuovo proprietario.-Cartello di Jalisco Nuova Generazione\"Il \"Blog del Narco\" ha riportato il 21 Settembre 2011 \u00e8 stato probabilmente firmato da \"Gente Nueva\", un gruppo di sicari che lavora per Joaqu\u00edn Guzm\u00e1n Loera, il capo del cartello di Sinaloa. Tuttavia, il 27 Settembre 2011, il Cartello di Jalisco ha pubblicato un video rivendicante gli attacchi. I narcotrafficanti si sono scusati per i massacri a Veracruz ma hanno ribadito i loro sforzi per sconfiggere i Los Zetas, i quali, hanno affermato \"non sono invincibili\". Nel video, vengono mostrati cinque uomini in passamontagna vestiti completamente di nero che siedono dietro a un tavolo. In seguito l'uomo col microfono annuncia che i Matazetas sono \"guerrieri senza un volto, ma fieramente messicani\", e che il loro obiettivo \u00e8 di sradicare i Los Zetas. Essi sostengono di rispettare le Forze Armate Messicane e capiscono la posizione del governo contro i cartelli della droga. Infatti, l'uomo nel video afferma che essi rispettano la decisione del governo di rifiutarsi di negoziare con i cartelli. Nel video vengono anche criticati i politici che hanno protetto i Los Zetas. In aggiunta, viene dichiarato che ai Matazetas \u00e8 \"proibito estorcere, rapire, rubare, abusare, o fare qualsiasi cosa che coinvolga l'interesse nazionale\",e che sono il \"braccio armato del popolo messicano\".\nIl 6 Ottobre 2011 sempre a Boca del R\u00edo, Veracruz sono stati trovati 32 corpi dalle autorit\u00e0 messicane in tre case diverse. I militari hanno trovato dapprima 20 corpi in un appartamento nel quartiere resideziale. Mentre stavano cercando in un'altra abitazione hanno trovato altri 11 cadaveri. La terza e ultima casa conteneva un solo corpo. Quattro ulteriori cadaveri sono stati confermati separatamente dal governo statale di Veracruz. Il giorno dopo, Reynaldo Escobar P\u00e9rez, il Ministro della Giustizia, present\u00f2 le dimissioni a causa della narcoviolenza diffusasi nello stato. Il giorno dopo le sue dimissioni vennero trovati altri 10 cadaveri in varie parti della citt\u00e0 di Veracruz. Al 7 Ottobre, il cartello di Jalisco Nuova Generazione era responsabile di 67 omicidi a Veracruz .\nAl 9 Ottobre 2011, in soli diciotto giorni, lo stato di Veracruz riportava 100 omicidi.\nOperazione \"Veracruz Sicura\".\nIn risposta alle molteplici esecuzioni tra i cartelli della droga, il governo federale, lanci\u00f2 un'operazione militare nello stato di Veracruz, conosciuta in spagnolo come \"Operativo Veracruz Seguro.\" Nell'Ottobre del 2011, lo stato di Veracruz era un territorio conteso tra i Los Zetas, il Cartello del Golfo e il Cartello di Sinaloa. Francisco Blake Mora, all'epoca Segretario degli Interni, disse che l'operazione era diretta a compiere i seguenti cinque obiettivi:\nNonostante la forte presenza militare, le autorit\u00e0 trovarono 7 corpi all'interno di una Ford Lobo l'8 Ottobre 2011 a Veracruz. Il 22 Dicembre 2011, vennero attaccati tre autobus pubblici sulla Strada Federale 105 a Veracruz lasciando 16 morti tra cui tre cittadini statunitensi. Poco dopo la sparatoria, le autorit\u00e0 condussero un'operazione per scoprire i responsabili, uccidendo cinque degli assalitori. Il Consolato degli Stati Uniti d'America di Matamoros richiese agli statunitensi di evitare di circolare sulle strade nelle ore notturne.\nA Tampico Alto, Veracruz, il 23 Dicembre 2011 le autorit\u00e0 messicane trovarono 10 corpi senza vita in seguito a una chiamata anonima di un cittadino. I corpi erano stati scaricati su una strada fangosa, erano tutti ammanettati e presentavano segni di tortura. Nove dei dieci corpi erano decapitati. In precedenza nel Febbraio del 2011, Saturnino Vald\u00e9s Llanos, il sindaco della municipalit\u00e0 di Tampico Alto, era stato rapito; il suo corpo era stato ritrovato in una discarica con altri 10 cadaveri una settimana dopo. Il 25 Dicembre 2011 vicino a Tampico, Tamaulipas, una citt\u00e0 al confine con Veracruz, furono trovati 13 corpi in un camion.\nMassacri di Veracruz del 2012.\nIl 9 Febbraio 2012, le autorit\u00e0 messicane riesumarono 15 salme dalla fossa comune clandestina di Acayucan.. Secondo le fonti di governo, a Marzo del 2012, il tasso di omicidi di Veracruz e nei suoi dintorni \u00e8 calato. Il Presidente Felipe Calder\u00f3n Hinojosa attribu\u00ec il basso tasso di omicidi all' Operazione Veracruz, l'operazione militare iniziata nell'Ottobre del 2011\nIl 3 Maggio 2012 a Boca del R\u00edo, 3 fotoreporter vennero uccisi e gettati in diversi sacchi di plastica perch\u00e9 avevano seguito le vicende di Velacruz. Gruppi di libert\u00e0 di stampa affermarono che i tre giornalisti erano fuggiti temporaneamente dopo aver ricevuto minacce nel 2011. Durante i diciotto mesi successivi, 7 giornalisti sono stati uccisi solo a Veracruz. Ci sono solo pochi giornalisti che seguono le vicende legate al crimine nello stato. Subito dopo l'arresto di molti membri del cartello, le autorit\u00e0 confermarono nell'Agosto del 2012 che il Cartello di Jalisco aveva causato la morte di 5 giornalisti a Veracruz.\nMassacro di Sinaloa.\nIl 23 novembre 2011, un totale di 26 corpi - 16 dei quali bruciati a morte - sono stati trovati in diversi veicoli abbandonati a Sinaloa. L'incidente \u00e8 iniziato nelle prime ore del mattino a Culiac\u00e1n, Sinaloa, con la scoperta di un veicolo in fiamme. L'incidente \u00e8 stato molto probabilmente architettato da Los Zetas in risposta ai massacri compiuti dai Matazetas (CJNG) a Veracruz.\nMassacro di Nuovo Laredo 2012.\nI resti smembrati di 14 uomini sono stati trovati in diversi sacchetti di plastica all'interno di un'auto nella citt\u00e0 di confine di Nuevo Laredo, Tamaulipas, il 17 aprile 2012. Sopra ai resti dei cadaveri c'era un messaggio che affermava che i 14 corpi smembrati erano tutti membri di Los Zetas. La polizia ha affermato in seguito che il responsabile della strage fosse il Cartello dei Matazetas (CJNG).\nGuerra intercomunale contro il Cartello di Santa Rosa de Lima.\nNel 2018, il Cartello di Jalisco Nuova Generazione, approfittando di un golpe atto dalla polizia federale messicana, ha dichiarato guerra al Cartello di Santa Rosa de Lima iniziando una vera e propria guerra civile che in 3 anni ha provocato migliaia di morti nello stato di Guanajuato.. In realt\u00e0 le ostilit\u00e0 tra i due gruppi erano iniziate nel 2017 dopo che il leader del Cartello di Santa Rosa de Lima, Jos\u00e9 Antonio Y\u00e9pez Ortiz (alias \"El Marro\", capo storico del cartello), ha dichiarato in un comunicato l'ostilit\u00e0 verso il Cartello di Jalisco Nuova Generazione. Il Cartello di Santa Rosa de Lima, per fronteggiare la potenza bellica del cartello rivale, si \u00e8 alleato con altre organizzazioni criminali, quali \"La Nueva Familia Michoacana\" e \"El Grupo Sombra\" del Cartello del Golfo."}
{"id": "4544160", "revid": "2036605", "url": "https://it.wikipedia.org/wiki?curid=4544160", "title": "Ponte Bianco (Misia)", "text": "Il Ponte Bianco (turco: \"Akk\u00f6pr\u00fc\") era un ponte romano attraverso il fiume Granico in Misia, nel nord-ovest dell'odierna Turchia. Presumibilmente costruito nel IV secolo, ai tempi dell'Impero ottomano apparteneva all'importante strada verso Gallipoli sui Dardanelli. La struttura fu lodata dai primi viaggiatori europei per la sua raffinata costruzione e il suo rivestimento di marmo ma, come molti monumenti antichi, fu saccheggiata per ricavarne materiale edilizio durante il XIX secolo.\nEsplorazione.\nIl Ponte Bianco fu menzionato per la prima volta da Edmund Chishull nel 1699, che lo trov\u00f2 ancora intatto. Tra i visitatori successivi vi furono William Turner nel 1815, P\u00ebtr Aleksandrovi\u010d \u010cicha\u010d\u00ebv nel 1847 e Arthur W. Janke negli anni 1890, che concordarono tutti che la struttura fosse di origine antica.\nTurner descrisse un ponte romano di grande magnificenza di mattoni e piccole pietre, con muri di contenimento in marmo pregiato. Era costituito da otto archi, i quattro pi\u00f9 grandi che attraversavano il fiume, fiancheggiati da due aperture pi\u00f9 piccole su ciascuna delle due rive. La luce della volta maggiore era di diciotto passi, la sua larghezza di otto. Piccole camere ad arco immediatamente sotto la pavimentazione riducevano il carico del ponte; camere di alleggerimento simili appaiono anche nei ponti antichi vicini come il Ponte sul Macesto e il Ponte sull'Esepo, inducendo Frederick William Hasluck a postulare un'origine comune sotto il regno dell'imperatore Costantino I.\nOttant'anni pi\u00f9 tardi, Janke poteva ancora identificare parecchi archi semicircolari sulla riva sinistra, insieme a pilastri che mostravano conci levigati di 100 \u00d7 50\u00a0cm, come era caratteristico per la costruzione dei ponti romani. Neanche un decennio pi\u00f9 tardi, tuttavia, Hasluck trov\u00f2 essenzialmente solo un arco con la volta di tegole del piedritto occidentale e un pilastro adiacente, il ponte essendo stato nel frattempo saccheggiato per ricavare il materiale di costruzione per la strada Karabogha\u2013Boghashehr (turco: \"Karabo\u011fa-Bo\u011faz\u015fehir\"). La luce poteva ancora essere stabilita in 2,70 m (8,9 ft), la larghezza del piano stradale in 7,40 m (24,3 ft). Le parti superiori rimanenti mostravano riparazioni turche eseguite in maniera abborracciata con pietrisco grossolano e tegole.\nL'attuale stato dei resti del Ponte Bianco \u00e8 ignoto; non \u00e8 elencato nella compilazione dei ponti romani di O'Connor."}
{"id": "4544162", "revid": "1442080", "url": "https://it.wikipedia.org/wiki?curid=4544162", "title": "Centratore di Rinn", "text": "Il centratore di Rinn \u00e8 un dispositivo utilizzato per scattare radiografie della cavit\u00e0 orale.\nGarantiscono l'ortogonalit\u00e0 del fascio rispetto alla pellicola, di modo da evitare distorsioni dovute alla mancata perpendicolarit\u00e0 dei raggi X quand'essi attraversano i tessuti e colpiscono infine la pellicola o il sensore radiografico.\nSui centratori \u00e8 possibile applicare le impronte prese dai denti del paziente in modo che, ogni volta che questi fanno ritorno in studio, e necessitano di una nuova radiografia, possiamo far riferimento alla precedente.\nTipologie.\nI centratori di Rinn possono essere di colore diverso:"}
{"id": "4544163", "revid": "84184", "url": "https://it.wikipedia.org/wiki?curid=4544163", "title": "Olimpia Morato", "text": ""}
{"id": "4544167", "revid": "463126", "url": "https://it.wikipedia.org/wiki?curid=4544167", "title": "Amminozucchero", "text": ""}
{"id": "4544170", "revid": "59039967", "url": "https://it.wikipedia.org/wiki?curid=4544170", "title": "Vocabolario Etimologico della Lingua Italiana", "text": ""}
{"id": "4544173", "revid": "84184", "url": "https://it.wikipedia.org/wiki?curid=4544173", "title": "Olimpia Fulvia Morato", "text": ""}
{"id": "4544174", "revid": "124693327", "url": "https://it.wikipedia.org/wiki?curid=4544174", "title": "Sony Xperia", "text": "Sony Xperia \u00e8 una famiglia di telefoni cellulari, accessori e tablet di Sony. La linea \u00e8 iniziata ad essere prodotta nel 2008 e ad oggi copre la met\u00e0 delle vendite di telefoni cellulari Sony. Il nome deriva da \"experience\" che in inglese significa \"esperienza\".\nSony Mobile era precedentemente conosciuta come Sony Ericsson. \u00c8 stato poi ribattezzato nel 2012, a seguito dell'acquisizione del produttore di telefoni cellulari e di propriet\u00e0 esclusiva di Sony.\nStoria.\nLa serie ha cominciato col marchio Sony Ericsson e con sistema operativo Windows Mobile, per poi passare ad Android.\nNel 2016, Sony ha introdotto la nuova serie Xperia X per sostituire la serie Z.\nAl Mobile World Congress 2019 cambia il nome della serie, termina la gamma XZ ed inizia la serie 1. Nella stessa fiera vengo presentati anche X10 e X10 plus e L3.\nDal 1\u00ba aprile 2019 la divisione mobile di Sony verr\u00e0 accorpata alla nuova \"super divisione\" Electronics Products and Solutions, includer\u00e0 anche le divisioni Imaging e Home Entertaintment &amp; Sound.\nModelli.\nSmartphone.\nProdotti smart.\nLa gamma Xperia comprende anche una serie di prodotti smart:"}
{"id": "4544179", "revid": "84184", "url": "https://it.wikipedia.org/wiki?curid=4544179", "title": "Olimpia Fulvia Morata", "text": ""}
{"id": "4544185", "revid": "251304", "url": "https://it.wikipedia.org/wiki?curid=4544185", "title": "Sergio P\u00e9rez (pilota)", "text": ""}
{"id": "4544187", "revid": "88740", "url": "https://it.wikipedia.org/wiki?curid=4544187", "title": "Pinkberry", "text": "Pinkberry (in italiano: \"baccarosa\") \u00e8 un franchise di ristoranti di dessert con sede a Los Angeles in California.\nVi sono, al 2013, oltre 100 locali, per lo pi\u00f9 nella California meridionale e a New York. Il primo locale apr\u00ec nel gennaio 2005 ad opera di Hye Kyung (Shelly) Hwang and Young Lee."}
{"id": "4544194", "revid": "250057", "url": "https://it.wikipedia.org/wiki?curid=4544194", "title": "Stadio Sada", "text": ""}
{"id": "4544195", "revid": "1305772", "url": "https://it.wikipedia.org/wiki?curid=4544195", "title": "Wolke", "text": ""}
{"id": "4544196", "revid": "247222", "url": "https://it.wikipedia.org/wiki?curid=4544196", "title": "Ardent Worship", "text": "Ardent Worship \u00e8 un album dal vivo del gruppo musicale statunitense Skillet, pubblicato il 29 settembre 2000."}
{"id": "4544198", "revid": "122527735", "url": "https://it.wikipedia.org/wiki?curid=4544198", "title": "Ville e palazzi di Torino", "text": "Le ville e i palazzi di Torino di valore storico o architettonico sono numerosi. Qui di seguito sono elencati alcuni tra i pi\u00f9 importanti (l'elenco in tabella \u00e8 in ordine alfabetico), escluse le Residenze sabaude."}
{"id": "4544199", "revid": "587663", "url": "https://it.wikipedia.org/wiki?curid=4544199", "title": "Naga Viper", "text": "Il peperoncino Naga Viper entr\u00f2 nel Guinness dei primati come il peperoncino pi\u00f9 piccante al mondo il 25 febbraio 2011 con un valore di Scoville di 1.382.118, battendo il precedente record del Chili Infinity.\nIl suo record \u00e8 stato ulteriormente battuto dal Trinidad Moruga Scorpion.\nIl Naga Viper \u00e8 stato creato in Inghilterra dall'agricoltore Gerald Fowler della Chilli Pepper Company con sede a Cark in Cumbria.\n\u00c8 un ibrido instabile di Naga Morich, Bhut Jolokia e Trinidad Scorpion.\nA causa della sua natura ibrida non pu\u00f2 generare altri frutti.\nLa societ\u00e0 sta lavorando per stabilizzarne la variet\u00e0."}
{"id": "4544206", "revid": "587663", "url": "https://it.wikipedia.org/wiki?curid=4544206", "title": "Trinidad Scorpion Butch T", "text": "Il peperoncino Trinidad Scorpion Butch T entr\u00f2 nel Guinness dei primati come il peperoncino pi\u00f9 piccante al mondo, primato che perse in favore del Trinidad Moruga Scorpion di Trinidad e Tobago.\nIl peperoncino \u00e8 una cultivar di Capsicum chinense, derivato dallo Trinidad Scorpion, indigeno di Trinidad e Tobago.\nPrende il nome da Butch Taylor, proprietario delle fattorie Zydeco a Woodville (Crosby, Mississippi) e produttore di salse piccanti, che \u00e8 il responsabile della diffusione dei semi di questo peperoncino."}
{"id": "4544207", "revid": "109421866", "url": "https://it.wikipedia.org/wiki?curid=4544207", "title": "End of Night", "text": "End of Night \u00e8 un brano musicale della cantautrice inglese Dido, pubblicato il 5 maggio 2013 come secondo singolo dal quarto album \"Girl Who Got Away\". Il singolo \u00e8 stato scritto e arrangiato dalla cantante stessa e Greg Kurstin, mentre la produzione \u00e8 stata affidata a quest'ultimo."}
{"id": "4544209", "revid": "1573940", "url": "https://it.wikipedia.org/wiki?curid=4544209", "title": "Cistugo lesueuri", "text": "Cistugo lesueuri () \u00e8 un Pipistrello della famiglia dei Cistugidi diffuso nell'Africa meridionale.\nDescrizione.\nDimensioni.\nPipistrello di piccole dimensioni, con la lunghezza totale tra 88 e 107\u00a0mm, la lunghezza dell'avambraccio tra 32 e 38\u00a0mm, la lunghezza della coda tra 43 e 45\u00a0mm, la lunghezza del piede tra 6 e 8\u00a0mm, la lunghezza delle orecchie tra 11 e 14\u00a0mm e un peso fino a 9\u00a0g.\nAspetto.\nLa pelliccia \u00e8 di media lunghezza, densa e liscia. Le parti dorsali variano dall'arancio-giallastro, bruno-giallastro e marrone chiaro al bruno-rossastro, con la base dei peli marrone scura, mentre le parti ventrali sono leggermente pi\u00f9 chiare sul collo e sull'addome, con la punta dei peli chiara o biancastra. Il muso \u00e8 privo di peli e nero-brunastro. Le orecchie sono bruno-nerastre, arrotondate e con la punta stretta. Il trago \u00e8 lungo circa la met\u00e0 del padiglione auricolare, stretto, con la punta smussata e una fessura alla base posteriore. Le membrane alari sono uniformemente bruno-nerastre, leggermente reticolate e con due caratteristiche piccole masse ghiandolari su ogni semi-ala ben distanziate dall'avambraccio. La tibia \u00e8 priva di peli. La coda \u00e8 lunga ed inclusa completamente nell'ampio uropatagio, il quale \u00e8 chiaro, semi-trasparente e ricoperto verso l'esterno di piccoli peli color crema. Il cariotipo \u00e8 2n=50 FNa=48.\nBiologia.\nComportamento.\nSi rifugia nei crepacci rocciosi in prossimit\u00e0 di specchi d'acqua dove forma colonie miste di almeno qualche decina di individui. L'attivit\u00e0 predatoria inizia al tramonto. Probabilmente \u00e8 serbatoio naturale del virus della febbre della Rift Valley.\nAlimentazione.\nSi nutre di insetti.\nRiproduzione.\nFemmine gravide sono state catturate nel Lesotho nei mesi di ottobre e dicembre. Danno alla luce un piccolo alla volta.\nDistribuzione e habitat.\nQuesta specie \u00e8 diffusa nelle province sudafricane del Capo occidentale, Capo settentrionale, Free State e nel Lesotho.\nVive nelle praterie montane e nei Fynbos in prossimit\u00e0 di specchi d'acqua.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"C.lesueuri\" come specie a rischio minimo (LC)."}
{"id": "4544211", "revid": "1305772", "url": "https://it.wikipedia.org/wiki?curid=4544211", "title": "Infinity Chili", "text": "Il peperoncino Infinity \u00e8 un ibrido di peperoncino delle specie Capsicum chinense creato in Inghilterra dall'allevatore di peperoncini Nick Woods of Fire Foods, Grantham, nel Lincolnshire. Per due settimane nel febbraio 2011, l'Infinity Chili ha ottenuto il titolo di Guinness World Record per il peperoncino pi\u00f9 piccante del mondo con una valutazione in scala Scoville di 1.067.286 unit\u00e0. Il 1\u00ba marzo 2011 \u00e8 stato sostituito dal pepe \"Butch T\" di Trinidad Scorpion, che ha registrato 1.463.700 SHU.\nUn ristorante di Grantham chiamato Bindi serviva un curry, chiamato \"The Widower\", preparato con 20 peperoncini Infinity, che affermava di essere il curry pi\u00f9 piccante del mondo. Pi\u00f9 di trecento persone provarono il curry prima che il dottor Ian Rothwell diventasse la prima persona a finirne un piatto, impiegando poco pi\u00f9 di un'ora, inclusi 10 minuti di allucinazioni a causa delle endorfine."}
{"id": "4544215", "revid": "125328371", "url": "https://it.wikipedia.org/wiki?curid=4544215", "title": "Caballeros Templarios", "text": "I Caballeros Templarios (in italiano \"Cavalieri templari\") \u00e8 stato un gruppo criminale messicano nato nello stato di Michoac\u00e1n in Messico.\nNel marzo 2011 annunciarono pubblicamente la loro comparsa.\nSi sono scissi dalla La Familia Michoacana.\nIl nome di questo gruppo fa riferimento all'Ordine Militare dei Poveri Cavalieri di Cristo e del Tempio di Salomone, fondato a Gerusalemme per proteggere i pellegrini che risiedevano nei luoghi sacri alla cristianit\u00e0 durante la Prima Crociata nel 1118.\nI suoi leader sono Enrique Plancarte \"El Kikin\" e Servando G\u00f3mez Mart\u00ednez \"La Tuta\".\nStoria.\nAppena nati dichiararono di essere i protettori dello stato di Michoac\u00e1n, appesero oltre 40 manifesti promettendo sicurezza ed impegnandosi ad evitare i furti, rapine ed estorsioni e di proteggere dalle altre organizzazioni. Dopo una settimana appesero la prima vittima da un cavalcavia con un cartello in cui si affermava fosse un rapitore.\nSuccessivamente cominci\u00f2 l'eliminazione dei capi de La Familia Michoacana."}
{"id": "4544217", "revid": "1543377", "url": "https://it.wikipedia.org/wiki?curid=4544217", "title": "Dmitrij Rybolovlev", "text": "Nel 2018 occupa il 242\u00ba posto nella lista dei miliardari di Forbes con un patrimonio di 6,8 miliardi di dollari (era stato classificato 79\u00b0 nel 2010, 119\u00b0 nel 2012 e 190\u00b0 nel 2017 con un patrimonio di 7,3 miliardi). Vive a Monaco dopo aver comprato nel 2010 per 220 milioni di euro un attico nel residence di lusso La Belle \u00c9poque in cui aveva vissuto il banchiere brasiliano Edmond Safra morto nel 1999 per un incendio nell'appartamento. Nel 2013 ha comprato per 154 milioni di dollari dall'ereditiera Athina Russel Onassis l'isola greca di Skorpios per la figlia Ekaterina.\nBiografia.\nGli inizi.\nFiglio di due medici, si laurea anche lui in medicina e si specializza in cardiologia nel 1990 presso il Perm Medical Institute. Sono gli anni della \"perestrojka\" di Michail Gorba\u010d\u00ebv che poi portano alla disgregazione dell'Unione Sovietica e ai grandi shock economici. Durante questo periodo Rybolovlev, che ha iniziato a lavorare nel servizio emergenza di cardiologia, entra nel mondo degli affari. Il primo progetto commerciale \u00e8 nel settore medico: insieme al padre, Evgenij, fonda una societ\u00e0 chiamata Magnetics che offre una forma di trattamento medico alternativo usando i campi magnetici sviluppati da Evgenij. Tuttavia, a causa del crollo delle economie pianificate dall'Unione Sovietica, le societ\u00e0 pagano la ditta di Rybolovlev con prodotti a prezzi scontati anzich\u00e9 in contanti, costringendolo a trovare acquirenti per questi prodotti. Spesso queste rivendite di prodotti fruttano profitti molto alti. Secondo Forbes Magazine, durante questo periodo Rybolovlev guadagna il suo primo milione di dollari. \nLa ricchezza col potassio.\nNel 1992 Rybolovlev apre una societ\u00e0 di investimento nella regione di Perm. Due anni pi\u00f9 tardi, nel 1994, fonda una banca e acquisisce partecipazioni in diverse societ\u00e0 industriali di Perm', rivenendole in gran parte nel 1995 per concentrarsi in imprese nel settore del potassio, in particolare Uralkali. Nei successivi 15 anni riesce a svilupparla e a trasformarla in un'importante impresa globale. Secondo il quotidiano economico russo \"Vedomosti\", nel 2000 consolida il controllo della societ\u00e0, cambia il team di gestione e pone come priorit\u00e0 il raggiungimento di un aumento della produttivit\u00e0 del lavoro. Secondo \"Forbes\", dal 2000 al 2007 la produttivit\u00e0 del lavoro a Uralkali \u00e8 cresciuta di 2,5 volte. \nSecondo la \"Reuters\", nel 2005 Uralkali e il produttore bielorusso di potassio Belaruskali uniscono le loro attivit\u00e0 commerciali in un unico operatore: la bielorussa Pota\u0161 Company (BPC), di cui Rybolovlev diventa amministratore delegato. Nei successivi tre anni, i prezzi del potassio aumentano di oltre cinque volte. Nel 2007 Uralkalis viene quotata alla Borsa di Londra in coincidenza con il forte aumento dei prezzi del potassio tanto da essere descritta dai giornali finanziari come una delle IPO russe di maggior successo di sempre.\nNel giugno 2010 Rybolovlev vende una partecipazione del 53% in Uralkali a un gruppo di investitori russi: Kaliha Finance Limited (Sulejman Kerimov, 25%), Aerellia Investments Limited (Alexander Nesis, 15%) e Becounioco Holdings Limited (Filaret Gal\u010dev, 13,2%). Il prezzo \u00e8 di circa 5,3 miliardi di dollari. Sei mesi pi\u00f9 tardi, in dicembre, Uralkali acquisisce il produttore di potassio Silvinit, formando cos\u00ec uno dei pi\u00f9 grandi produttori al mondo di potassio. La fusione \u00e8 completata nel luglio 2011, tre mesi dopo la cessione da parte di Rybolovlev del restante 10% delle sue azioni di Uralkali ad una societ\u00e0 di propriet\u00e0 di Alexander Nesis.\nL'acquisizione del Monaco.\nNel dicembre 2011 il miliardario acquista il 66% del Monaco, la societ\u00e0 di calcio monegasca all'epoca militante nella Ligue 2. E inizia, spendendo ingenti somme di denaro, una faraonica campagna acquisti con l'ingaggio anche dell'allenatore Claudio Ranieri con il quale il club vince la Ligue 2 nel 2013 e viene promossa in Ligue 1. Durante l'estate 2013, con una spesa di oltre 130 milioni di euro, intraprende una grande campagna acquisti ingaggiando campioni come Radamel Falcao, Jo\u00e3o Moutinho, Ricardo Carvalho e James Rodr\u00edguez. Nel 2017 arriva la vittoria in Ligue 1.\nCollezione d'arte.\nLa collezione d'arte di Rybolovlev comprende dipinti di Paul Gauguin, Auguste Rodin, Amedeo Modigliani (\"Nudo su un cuscino blu\"), Pablo Picasso, Henri Matisse e Mark Rothko. \u00c8 stato anche il proprietario di \"Salvator Mundi\" di Leonardo da Vinci fino a quando non \u00e8 stato venduto alla casa d'aste Christie's per un prezzo totale di $ 450 milioni il 15 novembre 2017. Nel febbraio 2015 Rybolovlev \u00e8 stato vittima di una complessa frode artistica presumibilmente perpetrata dal commerciante d'arte Yves Bouvier, che \u00e8 stato incriminato con l'accusa di frode e complicit\u00e0 nel riciclaggio di denaro. Nel 2016 Rybolovlev \u00e8 stato nuovamente al centro di una polemica dopo essere stato accusato di aver acquistato tre Picasso rubati dal mercante d'arte Olivier Thomas.\nPremi e riconoscimenti.\nNel 2010 Rybolovlev \u00e8 stato insignito dal patriarca Kirill dell'Ordine di San Serafino di Sarov di I classe per il finanziamento del restauro della Cattedrale della Nativit\u00e0 della Santissima Madre di Dio nel convento di Za\u010dat'evskij. \nVita privata.\nDurante i suoi anni di studente sposa nel 1987 una sua compagna di studi, Elena. Dal matrimonio due figlie: Ekaterina nel 1989 e Anna nel 2001.\nNel dicembre 2008 Elena Rybolovleva chiede il divorzio parlando di \"infedelt\u00e0 seriale\" del marito. Il 21 maggio 2014 il tribunale di Ginevra assegna all'ex moglie una cifra record di 4,8 miliardi di dollari, ridotti da una successiva sentenza a 564 milioni di franchi svizzeri. La battaglia per il divorzio diventa ancora pi\u00f9 aspra quando Rybolovlev fa arrestare la ex moglie a Cipro con l'accusa di aver rubato un anello di diamanti del valore di 28 milioni di dollari; un'accusa che lei respinge dimostrando in seguito che l'anello le era stato donato dall'ex marito quando i due erano ancora sposati. Nell'ottobre 2015 le due parti comunicano di aver raggiunto un accordo privato riguardo alla somma da versare all'ex moglie."}
{"id": "4544221", "revid": "694292", "url": "https://it.wikipedia.org/wiki?curid=4544221", "title": "Collongues (Alpi Marittime)", "text": ""}
{"id": "4544222", "revid": "694292", "url": "https://it.wikipedia.org/wiki?curid=4544222", "title": "Collongues (Alti Pirenei)", "text": ""}
{"id": "4544227", "revid": "715366", "url": "https://it.wikipedia.org/wiki?curid=4544227", "title": "Quartetto per archi n. 1 (Mozart)", "text": "Il Quartetto per archi n. 1 in sol maggiore K. 80, detto Quartetto di Lodi, \u00e8 il primo della serie di ventitr\u00e9 quartetti per archi di Wolfgang Amadeus Mozart, composto il 15 marzo 1770. \nMozart, all'epoca quattordicenne, ultim\u00f2 questo quartetto, nella sua forma originaria in tre movimenti, durante il suo primo viaggio in Italia, pi\u00f9 precisamente a Lodi, in un albergo dove lui e suo padre si erano fermati nel tragitto fra Milano e Bologna. Pi\u00f9 tardi, forse nel 1773, Mozart aggiunse, come quarto movimento, il \"Rond\u00f2\" finale. \nA fungere da modello per il giovane compositore furono probabilmente i \"Concertini a 4 istromenti soli\" di Giovanni Battista Sammartini, che erano stati pubblicati nel 1766-67; nel febbraio 1770, a Milano, Mozart conobbe personalmente Sammartini. Fra gli altri compositori che potrebbero aver influenzato questo primo quartetto mozartiano si possono annoverare Luigi Boccherini e Baldassarre Galuppi.\nIl primo movimento, \"Adagio\", in forma-sonata piuttosto rudimentale, presenta due temi fra loro simili, di carattere cantabile; lo sviluppo, appena accennato, si compone di sole tre battute. \nIl secondo movimento, \"Allegro\", \u00e8 anch'esso bitematico, ma stavolta i due temi sono ben distinti fra loro; il primo tema vede la preminenza del primo violino, con gli altri tre strumenti ridotti al ruolo di accompagnamento; il secondo tema inizia con l'arpeggio di Re maggiore esposto in stile di fuga; lo sviluppo presenta un nuovo tema di carattere contrappuntistico. \nIl terzo movimento offre un contrasto fra la solennit\u00e0 del \"Menuetto\" e la leggerezza del Trio in note staccate; il quarto movimento, \"Rond\u00f2\", aggiunto da Mozart alcuni anni dopo l'ultimazione dei primi tre, \u00e8 definito da Massimo Mila \"grazioso ma alquanto tautologico\". "}
{"id": "4544229", "revid": "694292", "url": "https://it.wikipedia.org/wiki?curid=4544229", "title": "Contes (Passo di Calais)", "text": ""}
{"id": "4544230", "revid": "196390", "url": "https://it.wikipedia.org/wiki?curid=4544230", "title": "Contes (Alpi Marittime)", "text": ""}
{"id": "4544233", "revid": "247222", "url": "https://it.wikipedia.org/wiki?curid=4544233", "title": "Invincible (album Skillet)", "text": "Invincible \u00e8 un album studio del gruppo musicale statunitense Skillet, pubblicato nel 2000."}
{"id": "4544238", "revid": "370195", "url": "https://it.wikipedia.org/wiki?curid=4544238", "title": "UTF-7", "text": "UTF-7 (Unicode Transformation Format, \"7 bit\") \u00e8 una codifica di caratteri in sequenze di byte di lunghezza variabile, proposto per la rappresentazione di testo Unicode utilizzando un flusso di caratteri ASCII. Originariamente destinato alla codifica del testo in Unicode per la composizione di messaggi di posta elettronica in modo pi\u00f9 efficiente rispetto alla combinazione di codifiche UTF-8 e quoted-printable, non divent\u00f2 mai una codifica standard.\nMotivazione.\nIl moderno standard MIME che definisce il formato dei messaggi e-mail, vieta la codifica delle intestazioni utilizzando valori di byte superiori ai 7 bit dello ASCII standard. Anche se MIME consente la codifica del corpo del messaggio usando vari set di caratteri, l'infrastruttura di trasmissione di base (SMTP, il principale standard di trasferimento e-mail) non \u00e8 adatta per rappresentare correttamente caratteri a 8 bit. Pertanto, in caso di ambiguit\u00e0, \u00e8 necessario applicare una codifica di trasferimento non banale. D'altro canto una codifica base64 avrebbe lo svantaggio di rendere anche i caratteri ASCII illeggibili ai client non-MIME. UTF-8 combinato con quoted-printable \u00e8 inefficiente e richiede 6-9 byte per i caratteri non ASCII compresi nel BMP e 12 byte per i caratteri al di fuori del BMP.\nQualora vengano seguite determinate regole di codifica, un testo UTF-7 potr\u00e0 essere inviato per e-mail senza passare per un'ulteriore codifica di trasferimento MIME, ma deve essere esplicitamente identificato come set di caratteri di testo. Inoltre, se viene usato all'interno di intestazioni e-mail come \"Oggetto:\", una parola codificata in UTF-7 deve necessariamente essere incapsulata in un MIME che identifica il set di caratteri. Dal momento che le parole codificate mediante quoted-printable o base64, usano un carattere = come carattere di escape di inizio sequenza, viene vanificato il risparmio di spazio che UTF-7 consentirebbe.\nUTF-7 non \u00e8 generalmente usato come una rappresentazione nativa all'interno di applicazioni in quanto \u00e8 molto difficile da trattare. Nonostante i vantaggi in termini di spazio rispetto UTF-8 con quoted-printable o base64, il suo utilizzo \u00e8 sconsigliato dall'Internet Mail Consortium.\nUna forma modificata di UTF-7 \u00e8 attualmente utilizzata nel protocollo IMAP per i nomi delle cassette postali.\nDescrizione.\nUTF-7 \u00e8 stato proposto come un protocollo sperimentale nella RFC 1642, \"A Mail-Safe Transformation Format of Unicode\". Questa RFC \u00e8 diventata obsoleta dopo la RFC 2152, RFC informativo che non \u00e8 mai diventato uno standard. Come la RFC 2152 afferma chiaramente, \"non specifica uno standard Internet di alcun tipo\". Nonostante ci\u00f2, la RFC 2152 \u00e8 citata come la definizione di UTF-7 nella lista di set di caratteri IANA. UTF-7 non \u00e8 nemmeno uno standard Unicode. Lo standard Unicode 5.0 contempla solo UTF-8, UTF-16 e UTF-32. Ne esiste anche una versione modificata, specificata nella RFC 2060, a volte identificata come UTF-7.\nAlcuni caratteri possono essere rappresentati direttamente come singoli byte ASCII. Il primo gruppo \u00e8 conosciuto come \"caratteri diretti\" e contiene 62 caratteri alfanumerici e 9 simboli: codice_1. I caratteri diretti non hanno bisogno di codifica. L'altro gruppo principale, noto come \"caratteri diretti opzionali\", contiene tutti gli altri caratteri stampabili nell'intervallo U+0020\u2013U+007E tranne codice_2 e lo spazio. Utilizzando i caratteri diretti opzionali si riducono le dimensioni e migliora la leggibilit\u00e0 umana, ma aumentano le probabilit\u00e0 che il flusso sia corrotto da gateway di posta mal progettati e pu\u00f2 richiedere pi\u00f9 codifiche quando viene usato in campi di intestazione.\nSpazio, tab, ritorno a capo e avanzamento di riga possono anche essere rappresentati direttamente come singoli byte ASCII. Tuttavia, se il testo codificato deve essere utilizzato in posta elettronica, \u00e8 necessario fare in modo che questi caratteri sono utilizzati per scopi che non richiedano ulteriori codifiche di trasferimento per le e-mail. Il segno pi\u00f9 (codice_3) \"potrebbe\" essere codificato come codice_4.\nAltri caratteri devono essere codificati in UTF-16 (quindi U+10000 e superiori sarebbero codificati in loro surrogati) e poi in Base 64 modificato. L'avvio di questi blocchi \u00e8 indicato da un segno codice_3. La fine \u00e8 indicato da qualsiasi carattere che non sia nel set Base64 modificato. Se il carattere dopo il blocco in Base64 modificato \u00e8 un codice_6, questo viene mangiato dal decoder e la decodifica prosegue con il carattere successivo. In caso contrario la decodifica riprende con il carattere che segue il blocco in Base64.\nAlgoritmi di codifica e decodifica.\nCodifica.\nIn primo luogo, un codificatore deve decidere quali caratteri rappresentare direttamente in ASCII, quale segno codice_3 deve diventare codice_4, e quali includere in blocchi di caratteri Unicode. Un codificatore molto semplice potrebbe rendere tutti i caratteri sicuri in maniera diretta. Avrebbe tuttavia un costo maggiore il dover terminare una sequenza Unicode per rendere un singolo carattere direttamente e poi iniziare un'altra sequenza Unicode. Meglio rappresentare quel carattere come parte di una sequenza Unicode. Ogni sequenza Unicode va codificata utilizzando la procedura riportata di seguito, quindi racchiusa dai delimitatori appropriati.\nUsando come esempio questa sequenza di due caratteri codice_9 (U+00A3 U+2020):\nDecodifica.\nIl primo passo consiste nel separare il dato in semplici pezzi di testo ASCII e in blocchi Unicode non vuoti. Fatto questo, ogni blocco Unicode deve essere decodificato con la seguente procedura (utilizzando il risultato dell'esempio precedente come esempio di decodifica):"}
{"id": "4544239", "revid": "122315", "url": "https://it.wikipedia.org/wiki?curid=4544239", "title": "Becco d'argento", "text": ""}
{"id": "4544251", "revid": "729019", "url": "https://it.wikipedia.org/wiki?curid=4544251", "title": "Krystal (azienda)", "text": "Krystal \u00e8 una catena di fast food statunitense con sede a Chattanooga nel Tennessee.\n\u00c8 conosciuta per i suoi piccoli hamburger con sottili foglie di cipolla. \u00c8 spesso accostata alla White Castle per la forma dei suoi panini. All'inizio del 2013 ha trasferito la sua sede ad Atlanta."}
{"id": "4544253", "revid": "1964823", "url": "https://it.wikipedia.org/wiki?curid=4544253", "title": "K\u00e9vin Mayi", "text": "Carriera.\nClub.\nAll'et\u00e0 di 14 anni \u00e8 inserito nel centro di formazione del Saint-\u00c9tienne. Nel 2011 e nel 2012 arriva in finale della Coppa Gambardella.\nIl 7 maggio 2012 fa il suo debutto in Ligue 1 contro l'Olympique de Marseille (0-0) dove entra al 75' in sostituzione ad Alejandro Alonso. Nel giugno dello stesso anno sigla il suo primo contratto da professionista che lo legher\u00e0 al club per tre anni.\nNell'annata 2012-2013 disputa 7 incontri in Ligue 1.\nPer la stagione 2013-2014 passa in prestito al Niort, squadra militante in Ligue 2. L'esordio arriva contro il Metz, nell'incontro pareggiato 1-1.\nNazionale.\nNel febbraio 2012 riceve la sua prima convocazione in nazionale, nella maglia dell'Under-19, nella quale \u00e8 uno dei convocati per partecipare all'Europeo del 2012 in Estonia, dove disputa due partite. Dopo l'Europeo viene chiamato a disputare alcune partite nell'Under-20.\nNell\u2019ottobre 2019, sceglie di giocare per il Gabon e viene convocato per le partite contro Marocco e Burkina Faso.\nStatistiche.\nPresenze e reti nei club.\n\"Statistiche aggiornate al 9 maggio 2014.\""}
{"id": "4544255", "revid": "729019", "url": "https://it.wikipedia.org/wiki?curid=4544255", "title": "Whataburger", "text": "Whataburger \u00e8 una catena di fast food regionale statunitense specializzata nella preparazione di hamburger.\nFu fondata da Harmon Dobson e Paul Burton a Corpus Christi in Texas nel 1950. La catena \u00e8 di propriet\u00e0 della famiglia Dobson. Vi sono oltre 735 fast food Whataburger in tutti gli Stati Uniti meridionali (settembre 2012)."}
{"id": "4544257", "revid": "37401", "url": "https://it.wikipedia.org/wiki?curid=4544257", "title": "DJ", "text": ""}
{"id": "4544261", "revid": "716642", "url": "https://it.wikipedia.org/wiki?curid=4544261", "title": "Stanley Ohawuchi", "text": "Carriera.\nClub.\nNella stagione 2008-2009 ha segnato 14 reti ella massima serie nigeriana con il Bayelsa United. Nel 2012 gioca per alcuni mesi con l'Atletico Baleares, con cui colleziona 8 presenze senza reti in Segunda Divisi\u00f3n B, la quarta serie spagnola; a fine stagione la sua squadra vince il campionato, venendo cos\u00ec promossa nella categoria superiore. Dalla stagione 2012-2013 gioca nel campionato maltese con lo Sliema Wanderers; chiude la sua prima stagione con 6 gol segnati in 9 presenze. Viene riconfermato anche per la stagione successiva, realizzando una rete all'esordio nelle coppe europee, nella partita pareggiata per 1-1 il 4 luglio 2013 contro gli azeri dello X\u0259z\u0259r-L\u0259nk\u0259ran, valida per il primo turno preliminare di Europa League; gioca da titolare anche nella partita di ritorno, al termine della quale la sua squadra viene eliminata dalla competizione. Nel corso della stagione 2013-2014 segna 21 gol in campionato, grazie ai quali diventa il capocannoniere della competizione. Inizia la stagione 2014-2015 andando a segno nella partita dei preliminari di Europa League pareggiata per 1-1 contro gli ungheresi del Ferencvaros, nella quale realizza la rete del momentaneo 1-0 in favore della sua squadra. Scende in campo anche nella partita di ritorno, nella quale la sua squadra perde 2-1 e viene eliminata dalla manifestazione. Nell'agosto 2014 viene ceduto al Wadi Degla, club neopromosso nella massima serie egiziana. Segna il suo primo gol egiziano il 2 ottobre 2014, nella partita di campionato vinta in casa per 1-0 contro l'El Shorta; chiude il suo primo anno in Egitto con 16 reti in 36 partite giocate, mentre l'anno seguente va a segno 11 volte in 26 partite. Nel 2016 si trasferisce allo Zamalek, sempre nella massima serie egiziana; con i biancorossi fa anche il suo esordio in CAF Champions League, competizione nella quale realizza 2 reti in 5 presenze. Sempre con lo Zamalek nel 2016 vince la Coppa d'Egitto. In seguito gioca nella prima divisione dell'Arabia Saudita ed in quella degli Emirati Arabi Uniti.\nNazionale.\nNel 2009 ha giocato tre partite del Mondiale Under-20 in Egitto per la nazionale nigeriana Under-20. Nel 2011 \u00e8 stato convocato con la sua nazionale al campionato africano di calcio Under-23, nel quale non \u00e8 mai sceso in campo.\nStatistiche.\nPresenze e reti nei club.\n\"Statistiche aggiornate al 16 marzo 2018.\""}
{"id": "4544262", "revid": "1310927", "url": "https://it.wikipedia.org/wiki?curid=4544262", "title": "Hadi Sacko", "text": "Carriera.\nClub.\nNella stagione 2012-2013 ha giocato 4 partite in Ligue 1 e 5 in Europa League.\nNazionale.\nDi origini maliane, entra nel giro delle nazionali giovanili francesi a 16 anni, giocando nell'Under-16, nell'Under-17, nell'Under-19 e nell'Under-20. Non venendo convocato dalla Nazionale maggiore, decide di accettare la convocazione del Mali.\nIl 15 marzo 2018 viene convocato per un'amichevole contro il Giappone e, il 23 marzo 2018, fa il suo debutto ufficiale, disputando gli ultimi 30 minuti del match contro i nipponici conclusasi con il pareggio di 1-1.\nSuccessivamente, viene convocato per le qualificazioni alla Coppa d'Africa 2019 e per le qualificazioni alla Coppa d'Africa 2021.\nStatistiche.\nPresenze e reti nei club.\n\"Statistiche aggiornate al 22 luglio 2020.\""}
{"id": "4544267", "revid": "1100311", "url": "https://it.wikipedia.org/wiki?curid=4544267", "title": "Maxime Poundj\u00e9", "text": "Carriera.\nClub.\nNella stagione 2012-2013 ha giocato 7 partite in Ligue 1 e 2 in UEFA Europa League. Milita nei girondini sino al 2021, anno in cui lascia il club al termine del suo contratto.\nNazionale.\nHa giocato per le selezioni giovanili francesi."}
{"id": "4544270", "revid": "438678", "url": "https://it.wikipedia.org/wiki?curid=4544270", "title": "Comprese", "text": ""}
{"id": "4544272", "revid": "125839254", "url": "https://it.wikipedia.org/wiki?curid=4544272", "title": "Mario Lemina", "text": "Caratteristiche tecniche.\n\u00c8 un centrocampista molto versatile, peculiarit\u00e0 che gli ha permesso di ricoprire anche i ruoli di esterno e di terzino destro, fino a essere provato all'occorrenza e con successo come difensore centrale in una difesa a tre. In possesso di un buon bagaglio tecnico e dotato di dinamismo e forza fisica, grazie a queste eccelle nel saltare l'avversario; si dimostra inoltre abile nel recupero del pallone nonch\u00e9 in fase di impostazione e distribuzione dello stesso.\nCarriera.\nClub.\nLorient e Olympique Marsiglia.\nNella stagione 2012-2013 ha giocato 9 partite in Ligue 1 e 4 in Coppa di Francia con la maglia del . Il suo trasferimento all' si \u00e8 concluso nelle ultime ore del mercato estivo e contro il parere dell'allenatore dell'epoca, Christian Gourcuff; ci\u00f2 ha segnato l'inizio del deterioramento dei rapporti tra Gourcuff e il suo presidente, conclusosi con la sua partenza dalla panchina bretone un anno dopo. Il trasferimento \u00e8 costato 4 milioni di euro, pi\u00f9 il giovane centrocampista Rafidine Abdullah e il prestito annuale di un altro giovane marsigliese, Larry Azouni.\nJuventus.\nIl 31 agosto 2015 approda in Italia, passando alla in prestito oneroso per 500 000 euro, con diritto di riscatto, nell'ambito dell'operazione che porta De Ceglie e Isla a Marsiglia; diventa il primo calciatore gabonese a militare nelle file della compagine torinese. Esordisce in bianconero il successivo 20 settembre, giocando da titolare la trasferta di Serie A vinta 2-0 contro il . Il 26 dello stesso mese segna il suo primo gol con i torinesi, nella sconfitta di campionato per 1-2 sul campo del . Il 3 novembre seguente esordisce con la Juventus in Champions League, subentrando a Sturaro nella sfida pareggiata 1-1 in casa del . Nello stesso mese \u00e8 vittima di un'infiammazione al ginocchio che lo costringe a fermarsi per i successivi quattro mesi.\nTorna in campo il 2 marzo 2016, nella semifinale di Coppa Italia persa per 0-3 sul campo dell' (i piemontesi passeranno poi il turno ai tiri di rigore), subentrando a Hernanes al 71' di gioco. Il 6 marzo seguente torna al gol in campionato, nella vittoria esterna 2-0 sull'. Il 25 aprile seguente vince con i bianconeri il suo primo scudetto; quattro giorni dopo, a fronte di una stagione comunque positiva per Lemina nonostante il lungo stop, la Juventus ne riscatta l'intero cartellino per 9,5 milioni. Il 21 maggio 2016 il calciatore conquista anche la sua prima Coppa Italia, giocando da titolare la finale vinta 1-0 ai supplementari contro il .\nL'annata 2016-2017 lo vede impiegato in misura maggiore, ma di fatto relegato tra le seconde linee della squadra juventina; in questa stagione partecipa comunque alla conquista di un nuovo \"double\" nazionale, e gioca inoltre la sua prima finale di Champions League, subentrando nel corso della sfida persa dai bianconeri contro il .\nSouthampton, Galatasaray e Fulham.\nNell'estate seguente viene ceduto al , che lo acquista per 17 milioni di euro (pi\u00f9 3 di bonus). Rimane in Inghilterra per le successive due stagioni, prima di approdare nell'estate 2019 in prestito oneroso al .\nDopo una stagione in Turchia, nell'agosto 2020 il Southampton lo cede nuovamente in prestito al , neopromosso in Premier League.\nNizza.\nIl 24 luglio 2021 torna in Francia, trasferendosi al .\nNazionale.\nCalcisticamente cresciuto in Francia, ha giocato due partite nella fase a gironi del vinto dalla . Dopo aver compiuto la trafila delle nazionali giovanili francesi, nel settembre del 2015 sceglie di difendere i colori del , suo paese d'origine, con cui trova subito il gol all'esordio, il 9 ottobre seguente, nel pareggio 3-3 nell'amichevole contro la .\nStatistiche.\nPresenze e reti nei club.\n\"Statistiche aggiornate al 28 agosto 2021.\""}
{"id": "4544276", "revid": "767487", "url": "https://it.wikipedia.org/wiki?curid=4544276", "title": "Romain Grange", "text": "Carriera.\nClub.\nInizia a giocare nel settore giovanile dello Ch\u00e2teauroux, con cui nel 2006 esordisce con la squadra riserve; fa il suo esordio in prima squadra nel 2009, anno in cui gioca 3 partite in Ligue 2. L'anno seguente scende in campo in 19 occasioni, segnando anche i suoi primi 3 gol tra i professionisti. Rimane nella squadra della sua citt\u00e0 natale per altre due stagioni, entrambe in Ligue 2, per poi passare all'inizio della stagione 2012-2013 al Nancy, con cui gioca 19 partite in Ligue 1, la massima serie francese. A fine anno la squadra retrocede in Ligue 2, e lui viene riconfermato."}
{"id": "4544281", "revid": "797136", "url": "https://it.wikipedia.org/wiki?curid=4544281", "title": "Steeve Yago", "text": "Carriera.\nClub.\nNella stagione 2012-2013 ha giocato 21 partite in Ligue 1.\nNazionale.\nIl 23 marzo 2013 esordisce in nazionale giocando la partita di qualificazione ai Mondiali del 2014 vinta per 4-0 contro il Niger. Ha partecipato alla Coppa d'Africa nel 2015, nel 2017 e nel 2021."}
{"id": "4544284", "revid": "1573940", "url": "https://it.wikipedia.org/wiki?curid=4544284", "title": "Antechinus", "text": "Antechinus (\"ant\" + \"echinus\", \u00ab[dall'aspetto] simile a un riccio\u00bb, per via del mantello ispido) \u00e8 un genere di marsupiali della famiglia dei Dasiuridi originario di Australia, Tasmania e altre isole minori.\nDescrizione.\nGli antechini hanno una lunghezza testa-corpo di 7,5-17,5\u00a0cm e una coda di 6,5-15,5\u00a0cm. In ogni specie i maschi hanno generalmente dimensioni maggiori delle femmine. In \"A. swainsonii\", una specie di medie dimensioni, i maschi pesano 48-90\u00a0g e le femmine 31-55\u00a0g. Nel pi\u00f9 piccolo \"A. minimus\" i primi pesano 30-57\u00a0g e le seconde 24-52\u00a0g. Il peso medio di \"A. stuartii\", invece, \u00e8 di 35,2\u00a0g nei maschi e 26,4\u00a0g nelle femmine. Il mantello \u00e8 breve, folto e piuttosto ispido. La colorazione delle regioni superiori varia dal fulvo-rosato chiaro al grigio e al bruno-rame; quelle inferiori sono color camoscio, color crema o biancastre. La coda, generalmente dello stesso colore del dorso, \u00e8 quasi sempre ricoperta da peli di breve lunghezza. Tutti gli antechini hanno piedi corti e larghi. L'alluce \u00e8 presente, ma \u00e8 piccolo e privo di unghia. Le piante presentano cuscinetti striati trasversali. Il numero delle mammelle varia a seconda delle specie.\nBiologia.\nComportamento.\nGli antechini sono creature sfuggenti, attive e notturne, caratterizzate da rapidi movimenti. Costruiscono nidi nelle cavit\u00e0 degli alberi e nei crepacci o sfruttano nidi di uccelli abbandonati.\nAlimentazione.\nLa dieta consiste prevalentemente di invertebrati, ma anche di piccoli vertebrati, compresi i topi domestici introdotti dall'uomo.\nRiproduzione.\nTutte le specie di \"Antechinus\", tranne \"A. swainsonii\", sono semelpare (almeno i maschi, ma spesso anche le femmine), cio\u00e8 hanno un ciclo vitale talmente breve che si riproducono un'unica volta nella vita. L'accoppiamento avviene a termine dell'estate (generalmente agosto-settembre), quando le risorse alimentari sono pi\u00f9 scarse. I maschi possono arrivare a copulare fino a 12 ore al giorno, al fine di assicurarsi il successo riproduttivo. In tal modo deprivano il loro corpo di proteine vitali e inoltre sopprimono il sistema immunitario, s\u00ec da liberare energia metabolica supplementare. Cos\u00ec facendo barattano la possibilit\u00e0 di una sopravvivenza a lungo termine per un successo riproduttivo a breve termine, e in seguito alla stagione degli amori sono cos\u00ec esausti fisiologicamente da morire letteralmente di stenti. La riproduzione \u00e8 intensamente competitiva. I maschi producono grandi quantit\u00e0 di testosterone e si accoppiano ripetutamente (fino a dodici ore in alcune specie).\nLa femmina pu\u00f2 immagazzinare lo sperma anche per tre giorni in apposite cripte poste nelle ovaie e non ovulano fino al termine della stagione riproduttiva. Molte cucciolate hanno paternit\u00e0 multipla (ossia pi\u00f9 padri contribuiscono ad un'unica cucciolata). Le femmine possono vivere fino a 2-3 anni, ma solo raramente, perch\u00e9 in genere muoiono dopo lo svezzamento della prima cucciolata. Le dimensioni della nidiata dipendono dal numero di capezzoli nel marsupio, che variano da un minimo di 4 a 10 in alcune popolazioni, sebbene il loro numero solito sia di 8. Attualmente non sappiamo perch\u00e9 il numero di capezzoli sia cos\u00ec variabile. Tuttavia, \u00e8 probabile che in ambienti poveri di cibo la selezione abbia favorito un numero minore di mammelle cosicch\u00e9 vi sia un maggior investimento parentale nell'allevamento dei piccoli.\nAlla nascita gli antechini possono pesare anche 4 g e sono quindi tra i pi\u00f9 piccoli cuccioli australiani.\nDistribuzione e habitat.\nTutti gli antechini vivono esclusivamente in Australia e Tasmania. \"A. swainsonii\" popola le foreste pluviali; \"A. stuartii\" e \"A. flavipes\" popolano una vasta gamma di ambienti boschivi, ovunque vi sia una copertura adeguata; \"A. bellus\" vive nelle savane e \"A. minimus\" popola regioni erbose sul continente australiano, mentre in Tasmania \u00e8 presente unicamente in zone umide.\nTassonomia.\nIl genere \"Antechinus\" comprende 10 specie:"}
{"id": "4544288", "revid": "1100311", "url": "https://it.wikipedia.org/wiki?curid=4544288", "title": "Julian Jeanvier", "text": "Carriera.\nInizia a giocare nel settore giovanile del Nancy, con cui gioca anche 14 partite nella squadra riserve. Nella stagione 2012-2013 gioca 7 partite in Ligue 1; in seguito alla retrocessione in Ligue 2 della sua squadra, all'inizio della stagione 2013-2014 viene ceduto al ."}
{"id": "4544291", "revid": "140509", "url": "https://it.wikipedia.org/wiki?curid=4544291", "title": "Genesis 1983-1998", "text": "Genesis 1983-1998 \u00e8 un cofanetto di 5 CD-SACD e 5 DVD del gruppo musicale britannico Genesis, pubblicato nel 2007.\nDescrizione.\nIl cofanetto include le rimasterizzazioni a cura di Nick Davis degli ultimi quattro album in studio pubblicati del gruppo prima dello scioglimento avvenuto nel 1999: \"Genesis\", \"Invisible Touch\", \"We Can't Dance\" e \"Calling All Stations\" pi\u00f9 un volume extra con brani precedentemente pubblicati solo su singolo.\nA ciascun album \u00e8 abbinato un DVD contenente: il medesimo materiale in formato audio surround 5.1, videoclip dei singoli da esso tratti, interviste del 2007 ai Genesis, pi\u00f9 esibizioni dal vivo e materiale bonus dell'epoca."}
{"id": "4544296", "revid": "6923", "url": "https://it.wikipedia.org/wiki?curid=4544296", "title": "Mary Jo White", "text": "Biografia.\nNata a Kansas City ma cresciuta a McLean in Virginia, la White studi\u00f2 psicologia al college per poi laurearsi in legge alla Columbia University.\nDopo aver lavorato come avvocato per vari anni, nel 1993 venne nominata \"United States attorney\" (una specie di pubblico ministero che opera nei casi di competenza federale) dall'allora Presidente Clinton. La White mantenne l'incarico per quasi dieci anni, fino al 2002. Durante questo periodo si fece molto notare dall'opinione pubblica, in quanto la White si occup\u00f2 di varie indagini clamorose come quella sul boss mafioso John Gotti e quella su Ramzi Yusuf, uno dei responsabili dell'attentato al World Trade Center del 1993.\nIn seguito il neo Procuratore Generale John David Ashcroft affid\u00f2 alla White il compito di investigare sul controverso caso delle \"grazie dell'ultimo giorno\" di Bill Clinton. L'ex Presidente, infatti, nell'ultimo giorno del suo mandato aveva concesso 141 grazie e 36 commutazioni delle pene, fatto che aveva scatenato accese polemiche.\nSuccessivamente torn\u00f2 a svolgere la professione di avvocato nel settore privato e per dieci anni presiedette uno studio legale.\nNel gennaio del 2013 Barack Obama scelse la White per succedere a Elisse Walter nelle vesti di presidente della Securities and Exchange Commission. Ad aprile dello stesso anno la White venne confermata dal Senato ed entr\u00f2 ufficialmente in carica."}
{"id": "4544300", "revid": "716642", "url": "https://it.wikipedia.org/wiki?curid=4544300", "title": "Maxime Colin", "text": "Carriera.\nClub.\nIn carriera ha giocato 51 partite in Ligue 2 con il Boulogne e 18 partite in Ligue 1 con il Troyes.\nNazionale.\nNel 2011 ha partecipato ai Mondiali Under-20, nei quali ha giocato 2 partite; complessivamente ha giocato 7 partite in Under-20.\nStatistiche.\nPresenze e reti nei club.\n\"Statistiche aggiornate al 22 luglio 2020.\""}
{"id": "4544306", "revid": "125841370", "url": "https://it.wikipedia.org/wiki?curid=4544306", "title": "Giovanni Gasparro", "text": "Biografia.\nNato a Bari ma residente ad Adelfia (BA), vince giovanissimo il premio \"Bona Sforza, regina di Polonia e duchessa di Bari\" (Bari, 1997) per un'opera grafica. Approfondisce gli studi nel campo dell'arte a Bari prima di diplomarsi all'Accademia di belle arti di Roma nel 2007.\nA partire dal 2001 espone in tutta Italia. La sua prima mostra personale, tenutasi nel 2009 a Parigi, ne consolida la dimensione europea; nello stesso anno espone nella galleria Russo di Roma. Nel 2011 espone per il padiglione della Regione Lazio nella 54\u00aa Esposizione internazionale d'arte di Venezia.\nSempre nel 2011 l'Arcidiocesi dell'Aquila gli commissiona la decorazione delle ancone marmoree della basilica di San Giuseppe Artigiano, danneggiata dal terremoto del 2009 ed in quel momento in fase di restauro. Gasparro realizza 18 tra cimase e pale d'altare e 2 teleri, raffiguranti scene tratte dai vangeli e santi della tradizione aquilana, che costituiscono il pi\u00f9 grande ciclo pittorico religioso realizzato negli ultimi anni. Il 22 luglio 2012, in occasione della riapertura al pubblico della chiesa, il critico d'arte Vittorio Sgarbi ha elogiato pubblicamente l'artista pugliese.\nNel 2013 vince il \"Bioethics Art Competition\" della cattedra in bioetica e diritti umani dell'UNESCO con l'opera \"Casti connubii\", ispirata all'enciclica redatta da papa Pio XI nel 1930. L'anno seguente, il dipinto \"Quum memoranda\" \u2013 ritratto di papa Pio VII \u2013 vince il premio \"Pio Alferano\".\nNel 2020 ha fatto molto discutere una sua opera, il quadro \"Martirio di San Simonino da Trento\" (Dittico centinato, olio su tela, 225 x 150 cm) in cui l'autore ha raffigurato il presunto martirio del piccolo Simonino, un bambino ritrovato morto nel 1475 a Trento, per il cui omicidio vennero accusati alcuni ebrei askenaziti in un \"processo farsa\" basato sul presunto mito dell'infanticidio rituale ebraico . Il 28 ottobre 1965, durante il Concilio Vaticano II, la Chiesa abol\u00ec il culto del falso beato.\nNote.\n7. http://ilgiornaleoff.ilgiornale.it/2018/02/10/giovanni-gasparro-eccellente-pittore-dei-papi/"}
{"id": "4544308", "revid": "1573940", "url": "https://it.wikipedia.org/wiki?curid=4544308", "title": "Cistugo seabrae", "text": "Cistugo seabrae () \u00e8 un Pipistrello della famiglia dei Cistugidi diffuso nell'Africa meridionale.\nDescrizione.\nDimensioni.\nPipistrello di piccole dimensioni, con la lunghezza del corpo tra 40 e 54\u00a0mm, la lunghezza dell'avambraccio tra 33,1 e 35,4\u00a0mm, la lunghezza della coda tra 32 e 40\u00a0mm, la lunghezza del piede tra 5 e 6\u00a0mm, la lunghezza delle orecchie tra 10 e 11\u00a0mm e un peso fino a 4,5\u00a0g.\nAspetto.\nLa pelliccia \u00e8 corta, densa e liscia. Le parti dorsali sono bruno-giallastre, bruno-arancioni o bruno-grigiastre, mentre le parti ventrali sono arancio-giallastre, bianche o bruno-grigiastre chiare, pi\u00f9 chiare nella regione pelvica. Il muso ha la pelle marrone scura. Le orecchie sono relativamente corte, marroni, arrotondate ed appuntite. Le membrane alari sono marroni scure con delle venature pi\u00f9 chiare e con 2-3 grosse ghiandole in prossimit\u00e0 di ogni avambraccio. La tibia \u00e8 priva di peli. La coda \u00e8 lunga ed inclusa completamente nell'ampio uropatagio, il quale \u00e8 ricoperto finemente nella parte esterna di peli color crema. Il calcar \u00e8 lungo e privo di carenatura. Il cariotipo \u00e8 2n=50 FNa=48.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in Angola sud-occidentale, Namibia occidentale e Sudafrica nord-occidentale.\nVive in ambienti aridi in prossimit\u00e0 di specchi d'acqua.\nStato di conservazione.\nLa IUCN Red List, considerato il vasto areale, la popolazione presumibilmente numerosa e la mancanza di minacce, classifica \"C.seabrae\" come specie a rischio minimo (LC)."}
{"id": "4544310", "revid": "363629", "url": "https://it.wikipedia.org/wiki?curid=4544310", "title": "Grand Prix Citt\u00e0 di Jesolo", "text": ""}
{"id": "4544311", "revid": "85709", "url": "https://it.wikipedia.org/wiki?curid=4544311", "title": "Francesco III di Bretagna", "text": ""}
{"id": "4544317", "revid": "59041845", "url": "https://it.wikipedia.org/wiki?curid=4544317", "title": "Fucile ad elastico", "text": ""}
{"id": "4544322", "revid": "119577019", "url": "https://it.wikipedia.org/wiki?curid=4544322", "title": "Sara Mingardo", "text": "Biografia.\nSara Mingardo \u00e8 un affermato contralto che ha avuto una carriera internazionale attiva in concerti ed opere liriche dal 1980.\nLa sua registrazione di Anna in \"Les Troyens\" di Hector Berlioz ha vinto il Gramophone Award, il Grammy Award per il miglior disco Opera ed il Grammy Award al miglior album di musica classica nel 2002. Tra i ruoli che ha interpretato si annoverano Andronico in Tamerlano di Georg Friedrich H\u00e4ndel, Mistress Quickly in \"Falstaff\", Rosina ne \"Il barbiere di Siviglia\" ed il ruolo da protagonista in \"Carmen\", \"Giulio Cesare\", Riccardo Primo di Haendel e \"Rinaldo\". Ha anche registrato diversi cantate di Bach, il \"Requiem\" di Mozart, lo \"Stabat Mater\" di Rossini ed il \"Gloria\" di Vivaldi.\nVita e carriera.\nNata a Venezia, la Mingardo ha studiato canto con Franco Ghitti nella sua citt\u00e0 natale presso il Conservatorio Benedetto Marcello. Ha vinto il primo premio al concorso internazionale di canto Toti Dal Monte ed il Premio Giulietta Simionato al 23\u00ba Concorso di Vienna.\nPer il Teatro La Fenice di Venezia nel 1982 prende parte ad un concerto con musiche di Mozart, nel 1984 \u00e8 Melanie ne \"Il pipistrello\", nel 1989 cura i Movimenti mimici per il \"Rinaldo\" e tiene un concerto nel Duomo di Portogruaro, uno nella Chiesa di San Domenico a Chioggia ed uno nella Scuola Grande di San Giovanni Evangelista, nel 1995 \u00e8 Assistente alla regia ne \"Il barbiere di Siviglia\" e canta nel \"Te Deum\" nel Concerto di Natale nella Basilica di San Marco e nella Chiesa di San Benedetto (Padova), nel 1996 La damoiselle \u00e9lue di Claude Debussy e la Lauda per la nativit\u00e0 del Signore di Ottorino Respighi nel Concerto di Natale nella Basilica di San Marco con Eva Mei, nel 1997 canta St\u00e9phano nel \"Rom\u00e9o et Juliette\" nel Palazzo della Ragione di Padova, nel 1998 Venere ne \"L'Orione\" di Francesco Cavalli al Teatro stabile del Veneto Carlo Goldoni, nel 2001 canta nella \"Requiem\" di Mozart nella Basilica di Santa Maria Gloriosa dei Frari, nel 2003 il \"Te Deum\" di Antonio Caldara con Patrizia Ciofi e Sonia Ganassi diretta da Riccardo Muti e Lou Salom\u00e9 di Giuseppe Sinopoli e la \"Petite messe solennelle\" diretta da Marcello Viotti, nel 2004 lo \"Stabat Mater RV 621\" di Antonio Vivaldi, \"La scusa\" di Baldassarre Galuppi e la \"Messa in do maggiore (Beethoven)\" al Teatro Malibran diretta da John Eliot Gardiner, nel 2005 lo \"Stabat Mater (Pergolesi)\", nel 2007 Desdemona nella prima rappresentazione assoluta di \"Signor Goldoni\" di Luca Mosca e nel 2008 \"Sei liriche su testo di Marina Cvetaeva op. 143 bis\" di Sostakovic, l' \"Oratorio di Natale\" diretta da Riccardo Chailly.\nAl Teatro alla Scala di Milano debutta nel 1989 come Md.lla Dangeville nella prima rappresentazione dell' \"Adriana Lecouvreur\" con Ivo Vinco, Mirella Freni e Fiorenza Cossotto, nel 1994 \u00e8 Ozias in \"Juditha triumphans devicta Holofernis barbarie\" con la Ganassi e Bernadette Manca di Nissa con I solisti veneti diretta da Claudio Scimone ed \u00e8 la Nutrice/Familiare di Seneca/Amore III nella prima de \"L'incoronazione di Poppea\" con Anna Caterina Antonacci e William Matteuzzi, nel 2009 Messaggera/Speranza nella prima de \"L'Orfeo\" diretta da Ottavio Dantone con Roberta Invernizzi e Robert Wilson (regista) di cui esiste un video e trasmessa da Rai 5, nel 2011 Penelope nella prima de \"Il ritorno d'Ulisse in patria\" e nel 2015 \u00e8 Ottone nella prima de \"L'incoronazione di Poppea\" diretta da Rinaldo Alessandrini.\nHa fatto il suo debutto operistico professionale nel 1987 come Fidalma ne \"Il matrimonio segreto\" di Domenico Cimarosa ad Avezzano. La sua carriera si svilupp\u00f2 rapidamente e nel 1989 aveva gi\u00e0 fatto apparizioni anche al Festival di Salisburgo, al Teatro Regio di Torino ed al Teatro di San Carlo.\nAl Teatro Verdi (Trieste) nel 1990 \u00e8 Isoletta ne \"La straniera\" e Alkonost nella prima rappresentazione al Teatro Comunale di Firenze de \"La leggenda dell'invisibile citt\u00e0 di Kite\u017e e della fanciulla Fevronija\" di Nikolaj Andreevi\u010d Rimskij-Korsakov diretta da Myung-Whun Chung.\nNel 1991 \u00e8 Rosina nella ripresa del Teatro Massimo Bellini di Catania de \"Il barbiere di Siviglia\" con Enzo Dara e nel 1994 a Firenze \u00e8 la 4^ vergine nuda in \"Moses und Aron\" diretta da Zubin Mehta.\nAll'Opera di Santa Fe nel 2000 \u00e8 Andromaca nell' \"Ermione\" e nel 2003 canta i \"Vespri solenni per la festa dell'Assunzione\" di Antonio Vivaldi diretta da Alessandrini con Gemma Bertagnolli e la Invernizzi nella Chiesa della Santissima Annunziata (Siena).\nNel 2005 \u00e8 Melibea nella prima rappresentazione nella Salle Garnier all'Op\u00e9ra de Monte-Carlo del \"Viaggio a Reims\" di Rossini con Ra\u00fal Gim\u00e9nez e Rockwell Blake.\nAl Glyndebourne Festival Opera nel 2006 \u00e8 Cornelia nel \"Giulio Cesare\" con Danielle de Niese.\nAl Grand Th\u00e9\u00e2tre di Ginevra nel 2007 tiene un recital con Alessandrini ed al Teatro Regio di Torino nel 2008 \u00e8 Neris in \"Medea\" con l'Antonacci, Giuseppe Filianoti e Cinzia Forte trasmessa da Rai 3.\nNel 2009 \u00e8 Galatea in \"Aci, Galatea e Polifemo\" diretta da Antonio Florio al Teatro Carignano di Torino di cui esiste un CD.\nAl Royal Opera House di Londra nel 2010 \u00e8 Andronico nel \"Tamerlano\" di Georg Friedrich H\u00e4ndel.\nNel 2012 canta nel \"Farnace\" con Vivica Genaux al Concertgebouw.\nNel 2013 \u00e8 Dafne/Proserpina in \"Euridice\" a Innsbruck, canta ne \"L'incoronazione di Dario\" a Brema e tiene un recital a Francoforte sul Meno.\nNel 2014 \u00e8 Penelope ne \"Il ritorno d'Ulisse in patria\" all'Opernhaus Z\u00fcrich, Tamiri nel \"Farnace\" di Vivaldi diretta da Jordi Savall al Gran Teatre del Liceu di Barcellona, Cornelia in \"Giulio Cesare\" al Teatro Regio di Torino con Sonia Prina e \"Messiah\" diretta da Nathalie Stutzmann al Th\u00e9\u00e2tre des Champs-\u00c9lys\u00e9es di Parigi.\nNel 2015 a Ginevra \u00e8 Neris in \"Medea\" e tiene un recital.\nLa Mingardo \u00e8 apparsa al Festival di Aix-en-Provence, al Bregenzer Festspiele, alla Carnegie Hall di New York, al Festival de Beaune, al Festival della Valle d'Itria (Martina Franca), al La Monnaie/De Munt, al Gran Teatre del Liceu, al Montreux-Vevey Festival, all'Opera di Losanna, all'Op\u00e9ra de Montpellier, al Festival di Schwetzingen, alla Semperoper, al Th\u00e9\u00e2tre des Champs-\u00c9lys\u00e9es, al Teatro Comunale di Bologna, al Teatro de la Zarzuela (Madrid), al Teatro Lirico di Cagliari, al Teatro Massimo Vittorio Emanuele ed al Teatro Real. Ha inoltre cantato in concerto con molte orchestre importanti come i Berliner Philharmoniker, la Boston Symphony Orchestra e la London Symphony Orchestra."}
{"id": "4544325", "revid": "1431409", "url": "https://it.wikipedia.org/wiki?curid=4544325", "title": "Sanjin Prci\u0107", "text": "Caratteristiche tecniche.\nCentrocampista centrale, bravo tecnicamente, \u00e8 molto abile nel verticalizzare e possiede inoltre un'ottima visione di gioco, che gli permette di fornire sempre passaggi molto precisi sia lunghi che corti.\nCarriera.\nClub.\nNel settembre del 2012 ha rimediato la rottura del legamento crociato restando fuori dai campi per sei mesi.\nNel 2014 passa dal Sochaux al Rennes per una cifra superiore a un milione di euro.\nDopo 20 presenze ed una rete con la maglia dei francesi, nell'ultimo giorno di mercato il 31 agosto 2015, passa in prestito con diritto di riscatto (fissato a poco meno di 1.5 milioni di euro) al Torino.\nNell'ultimo giorno del calciomercato invernale passa in prestito al Perugia ed esordisce subito al Renato Curi il 6 febbraio contro lo Spezia.\nIl 28 dicembre 2019 viene ceduto con la formula del prestito allo Strasburgo dopo una prima parte di stagione ai margini della rosa del Levante\nNazionale.\nDopo aver militato nelle nazionali giovanili bosniache, gioca per due anni dal 2011 al 2013, nell'U-21.\nIl 4 settembre 2014 debutta ufficialmente in Nazionale maggiore, giocando complessivamente tutti i 90 minuti, nell'amichevole vinta per 3-0 contro il .\nStatistiche.\nPresenze e reti nei club.\n\"Statistiche aggiornate al 30 giugno 2019.\""}
{"id": "4544326", "revid": "287204", "url": "https://it.wikipedia.org/wiki?curid=4544326", "title": "Sanjin Prcic", "text": ""}
{"id": "4544328", "revid": "251174", "url": "https://it.wikipedia.org/wiki?curid=4544328", "title": "Progeny test", "text": "Il progeny test o prova di progenie \u00e8 un metodo di selezione individuale basato sulla genetica delle popolazioni. \u00c8 applicato nel miglioramento genetico degli animali domestici e stima il valore genetico di un riproduttore (valutazione genotipica) sulla base dei fenotipi morfologici e funzionali rilevati nella sua progenie.\nAmbiti e presupposti dell'applicazione.\nIl \"progeny test\" si rivela il pi\u00f9 efficace metodo di miglioramento nei contesti caratterizzati dal concorso delle seguenti condizioni:\nTali condizioni si verificano, nella fattispecie, nel miglioramento genetico della produzione del latte e delle uova: il carattere si manifesta nel sesso femminile, ha una bassa ereditabilit\u00e0, in quanto sulla variazione fenotipica incide in modo preponderante la varianza ambientale, e, infine, l'intensit\u00e0 di selezione \u00e8 molto pi\u00f9 alta nei riproduttori maschi. Storicamente \u00e8 stato applicato inizialmente nel miglioramento genetico della produzione del latte nella specie bovina, ma in seguito il metodo si \u00e8 esteso anche al miglioramento delle razze di altre specie o di altri tipi funzionali quando si \u00e8 verificata la sostenibilit\u00e0 economica. In alcuni casi, infatti, il rapporto benefici-costi di questo metodo di miglioramento non ne giustifica l'adozione, in confronto a metodi pi\u00f9 semplici, come il \"performance test\" o pi\u00f9 efficaci dal punto di vista operativo, come il \"combined test\".\nL'efficacia del metodo, di particolare complessit\u00e0, richiede l'esistenza di condizioni che permettano l'applicazione su larga scala in modo da acquisire una massa di dati significativa ai fini statistici:\nTali condizioni, in Italia, si sono verificate nella seconda met\u00e0 del XX secolo nel miglioramento genetico della razze bovine Frisona e Bruna, ripercorrendo i successi applicativi ottenuti negli USA con il miglioramento della Holstein Friesian e della Brown Swiss. Il metodo \u00e8 stato in seguito esteso ad altre razze bovine allevate in Italia e ad altre specie zootecniche.\nStruttura del metodo.\nLa metodologia del \"progeny test\" cambia secondo i contesti (ambiti nazionali o regionali, strutture organizzative, specie e razza allevata), tuttavia si basa su alcuni presupposti generali che prescindono dalle singole specificit\u00e0. I riproduttori maschi candidati sono selezionati fin dalla nascita sulla base di alcuni criteri, ad esempio la genealogia, e trasferiti in apposite strutture, i centri di miglioramento, dove sono sottoposti a procedure di preselezione finalizzate a ridurre i costi del \"progeny test\" propriamente detto (es. valutazione morfologica e \"performance test\").\nAl raggiungimento della pubert\u00e0, i riproduttori che superano la preselezione sono sottoposti al prelievo del seme, con frequenza gradualmente crescente e rapportata all'et\u00e0 dell'animale in modo da non pregiudicarne lo sviluppo. Nelle razze bovine da latte, questa fase inizia dopo il primo anno di vita del torello. Il seme prelevato viene impiegato in parte per la prima fase del \"progeny test\" e in larga parte conservato per la successiva commercializzazione a regime.\nIl \"progeny test\" si basa su prove comparative di campo finalizzate a realizzare il confronto tra contemporanee in condizioni standard e quantificare la differenza: le figlie primipare (e successivamente anche secondipare) del toro da valutare sono sottoposte a valutazione morfologica e funzionale e messe a confronto con le figlie coetanee di altri tori dello stesso allevamento o di allevamenti in condizioni omogenee, al fine di ridurre l'incidenza della varianza ambientale. I dati sono raccolti dalla struttura organizzativa deputata al mantenimento del Libro Genealogico. In Italia l'organismo \u00e8 rappresentato dalla specifica associazione di razza articolata gerarchicamente nelle sue strutture territoriali (nazionale, regionale, provinciale). Questi dati sono immessi in un modello di previsione statistico-matematico, il BLUP (\"Best Linear Unbiased Prediction\") che, attraverso l'elaborazione di matrici lineari, calcola un indice che esprime, in termini relativi, il valore genetico del riproduttore in prova.\nUn aspetto importante del \"progeny test\" \u00e8 che l'indice genetico derivato dal BLUP \u00e8 un parametro dinamico in quanto soggetto a continuo aggiornamento con l'incremento dei dati disponibili per il riproduttore in prova. L'aggiornamento prosegue anche nel corso della successiva commercializzazione su larga scala del seme, permettendo di migliorare o peggiorare l'indice del riproduttore. Nel caso della produzione del latte bovino, ai fini dell'affidabilit\u00e0 statistica, l'indice richiede l'elaborazione dei dati di almeno un migliaio di figlie prima della commercializzazione: se dopo questa fase il toro si rivela miglioratore, il seme conservato \u00e8 introdotto nel mercato, altrimenti viene scartato.\nDa quanto detto, \u00e8 evidente che la distribuzione commerciale del seme di un toro ha inizio diversi anni dopo la sua nascita: nel primo anno il riproduttore \u00e8 sottoposto alla preselezione, entro il 15\u00ba mese (in media) le dosi di seme prelevate sono distribuite per l'inseminazione e le figlie nasceranno in media al secondo anno di vita del toro. Considerata la precocit\u00e0 delle razze da latte, con un'et\u00e0 media di 30 mesi al primo parto, la raccolta dei dati inizier\u00e0 dopo circa quattro anni e mezzo di vita del toro, ma l'indice genetico sar\u00e0 formulabile solo al completamento della prima lattazione (10 mesi). Il seme del toro sar\u00e0 perci\u00f2 commercializzato non prima dei sei anni dalla sua nascita e in genere si protrae anche dopo la sua morte, fino all'esaurimento delle scorte, quando l'indice di miglioramento si presenta particolarmente alto.\nPregi e difetti.\nIl \"progeny test\" \u00e8 caratterizzato da tempi lunghi e procedure complesse che ne incrementano sensibilmente i costi. Al tempo stesso ha un'elevata affidabilit\u00e0 nella stima del valore genotipico per caratteri a bassa ereditabilit\u00e0 non rilevabili direttamente sui riproduttori. Il rapporto benefici-costi lo rende perci\u00f2 sostenibile nei casi in cui l'intensit\u00e0 di selezione \u00e8 elevata. Per questo motivo \u00e8 applicato in molti Paesi soprattutto per il miglioramento delle razze bovine da latte.\nA dispetto dell'apparente lentezza delle procedure, i risultati di questo metodo sono evidenti nel medio termine e permettono, come ad esempio nel caso del latte bovino, il raddoppiamento della produzione media di una popolazione nell'arco di un ventennio."}
{"id": "4544330", "revid": "1543377", "url": "https://it.wikipedia.org/wiki?curid=4544330", "title": "Mounir Obbadi", "text": "Biografia.\nNasce a Meulan, in Francia, da genitori marocchini.\nCarriera.\nClub.\nGli Inizi e Angers.\nViene acquistato dal PSG nel 2001, dove inizia a giocare nella selezione giovanile.\nViene acquistato a gennaio del 2004 dall'Angers, squadra militante nella seconda serie francese. L'esordio con l'[Angers]arriva nella 23\u00aa giornata di campionato, contro il Racing Besan\u00e7on, incontro perso 2-0 fuori casa. Segna il suo unico stagionale in casa, contro il Nancy, nell'incontrp vinto 2-0, segnando il momentaneo 1-0. In totale gioca 11 partite segnando un , portando la sua squadra al 13\u00ba posto in campionato.\nAl secondo anno nell'Angers segna 6 gol; la sua squadra arriva ultima in classifica con 38 punti, a un punto dalla zona salvezza. Giocher\u00e0 gli ultimi due anni con la sua squadra nel Championnat National, riuscendo a tornare in Ligue 2 per l'anno 2007-2008, avendo sempre un posto da titolare in prima squadra.\nTroyes.\nPer l'anno 2007-2008 viene acquistato dal Troyes, neo-retrocessa dalla Ligue 1. L'esordio con l'ESTAC avviene contro il , nell'incontro vinto 1-0. Gioca 35 partite e segna 2 gol, contro il Le Havre (vinto 4-1) e il Boulogne, (2-2). La sua squadra non viene promossa, pur essendo in testa fino alla 27\u00aa giornata, grazie ad un saldo neutro di 11 giornate senza vittorie.\nNel secondo anno con l'ESTAC non avr\u00e0 un posto da titolare, giocando 15 partite senza fare alcun gol; a fine stagione la squadra retrocede nel Championnat National, arrivando difatti 19\u00aa in campionato. Al termine della stagione 2009-2010 la sua squadra viene promossa in Ligue 2, arrivando in testa al girone. Nel 2010-2011, in 34 giornate, segna 5 gol, aiutando la squadra a rimanere in Ligue 2, anche grazie a 5 assist. Nel 2011-2012 segna, in 32 partite, 5 gol, e a fine anno la sua squadra arriva terza in classifica venendo promossa in Ligue 1.\nL'esordio in Ligue 1 avviene contro il Valenciennes, nell'incontro perso per 0-1. Il primo gol nel massimo campionato francese lo realizza contro il Lorient, segnando il momentaneo 2-1 nella partita poi finita 2-2. Segna il secondo gol, ed ultimo stagionale, contro il Brest, nell'incontro perso 2-1. Subisce inoltre quattro ammonizioni durante la stagione. Questo \u00e8 anche il suo ultimo anno con il Troyes, giocando 19 partite con 2 gol durante quest'anno, e, totalmente, 97 partite con 10 gol in campionato.\nMonaco.\nIl 20 gennaio 2013 viene acquistato dal , con un contratto che dura fino alla fine della stagione. L'esordio con i rossi-bianchi arriva contro il , nell'incontro pareggiato 2-2, entrando al 61' e facendo anche un assist. Esordisce da titolare nella partita vinta per 2-0 contro l'Arles. La prima ammonizione con il Monaco avviene contro il Le Havre, nell'incontro vinto 2-1.\nNella stagione 2013-2014 gioca 31 partite in campionato e 3 nella coppa nazionale.\nHellas Verona.\nIl 15 luglio 2014 si trasferisce al Verona in prestito con diritto di riscatto.\nIl 20 aprile 2015 trova il suo primo goal in Serie A segnando a Firenze, il goal decisivo nella vittoria esterna degli scaligeri contro la Fiorentina.\nLOSC Lille e Nizza.\nL'11 luglio 2015 passa a titolo definitivo al Lille con cui firma un contratto di durata biennale.\nIl 31 gennaio 2017, rescinde il suo contratto col Lille per firmare col Nizza.\nNazionale.\nNel 2005 decide definitivamente di essere un giocatore marocchino, tuttavia viene convocato dalla nazionale Maggiore il 15 novembre 2005 in una amichevole contro il Cameroun, pareggiata 0-0. Dopo quasi 8 anni, fa il suo ritorno con la maglia dei \"Leoni dell'Atlante\", in occasione di una vittoria contro il Tanzania per 2-1 nella fase a gironi di Coppa del Mondo 2014.\nStatistiche.\nPresenze e reti nei club.\n\"Statistiche aggiornate al 30 aprile 2017.\""}
{"id": "4544332", "revid": "433605", "url": "https://it.wikipedia.org/wiki?curid=4544332", "title": "Statistiche e record dell'Unione Sportiva Savoia 1908", "text": "In questa pagina sono riportate le statistiche riguardanti l'Unione Sportiva Savoia 1908, societ\u00e0 calcistica italiana di Torre Annunziata."}
{"id": "4544336", "revid": "1573940", "url": "https://it.wikipedia.org/wiki?curid=4544336", "title": "Rhinopoma macinnesi", "text": "Rhinopoma macinnesi () \u00e8 un Pipistrello della famiglia dei Rinopomatidi diffuso nell'Africa orientale.\nDescrizione.\nDimensioni.\nPipistrello di medie dimensioni, con la lunghezza dell'avambraccio tra 45 e 53\u00a0mm, la lunghezza della coda tra 55 e 76\u00a0mm, la lunghezza della tibia tra 20 e 24\u00a0mm, la lunghezza delle orecchie tra 11 e 20\u00a0mm e un peso fino a 11\u00a0g.\nAspetto.\nLa pelliccia \u00e8 fine, la groppa e il basso addome sono privi di peli. Le parti dorsali sono grigio seppia, mentre le parti ventrali sono grigie. Il muso \u00e8 rivolto all'ins\u00f9, le narici sono valvolari e la cresta cutanea \u00e8 relativamente grande. Le orecchie sono triangolari, unite sulla fronte da una membrana. Gli occhi sono relativamente grandi. Le membrane alari sono prive di peli e marroni. L'uropatagio \u00e8 ridotto ad una sottile membrana lungo gli arti inferiori. I piedi sono delicati. La coda \u00e8 molto pi\u00f9 lunga dell'avambraccio.\nBiologia.\nComportamento.\nSi rifugia all'interno di crepacci rocciosi. Si arrampica con facilit\u00e0, mantenendo la coda in posizione quasi ad angolo retto rispetto al corpo ed ondeggiandola in tutte le direzioni, probabilmente utilizzandola come organo sensoriale.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in Etiopia e Somalia settentrionali, Kenya occidentale.\nVive nelle praterie e boscaglie semi-desertiche, boscaglie di \"Acacia\" e \"Commiphora\" fino a 500 metri di altitudine.\nStato di conservazione.\nLa IUCN Red List, considerata la mancanza di informazioni sufficienti sull'areale, i requisiti ecologici, le minacce e lo stato di conservazione, classifica \"R.macinnesi\" come specie con dati insufficienti (DD)."}
{"id": "4544338", "revid": "196390", "url": "https://it.wikipedia.org/wiki?curid=4544338", "title": "Rinopomatidi", "text": ""}
{"id": "4544350", "revid": "767487", "url": "https://it.wikipedia.org/wiki?curid=4544350", "title": "Sophie Lang Goes West", "text": "Sophie Lang Goes West \u00e8 un film del 1937 diretto da Charles Reisner.\n\u00c8 un film poliziesco statunitense a sfondo drammatico e romantico con Gertrude Michael, Lee Bowman e Sandra Storme. \u00c8 basato sui personaggi dei racconti scritti da Frederick Irving Anderson.\nProduzione.\nIl film, diretto da Charles Reisner su una sceneggiatura di Doris Anderson, Brian Marlow e Robert Wyler con il soggetto di Frederick Irving Anderson, fu prodotto da Ted Tetzlaff per la Paramount Pictures e girato nei Paramount Studios a Hollywood, Los Angeles, California. Il titolo di lavorazione fu \"Sophie Lang in Hollywood\".\nDistribuzione.\nIl film fu distribuito negli Stati Uniti dal 10 settembre 1937 al cinema dalla Paramount Pictures.\nAltre distribuzioni:\nPromozione.\nLe tagline sono:"}
{"id": "4544351", "revid": "287451", "url": "https://it.wikipedia.org/wiki?curid=4544351", "title": "Di Leo (azienda)", "text": "Di Leo Pietro S.p.A. \u00e8 un'azienda alimentare italiana produttrice di biscotti e tarallini.\nStoria dell'azienda.\nNel 1860 Francesco Di Leo apr\u00ec il suo forno ad Altamura. Suo figlio Pietro fond\u00f2 il panificio Di Leo negli anni Trenta a Matera.\nNegli anni Sessanta si trasform\u00f2 in azienda, la Di Leo Pietro s.n.c. fu gestita da Domenico e Vitantonio Di Leo.\nNel 1990 inizia la produzione industriale di prodotti senza olio di palma, divenendo la prima azienda in Italia a dichiarare in etichetta l'assenza di olio di palma. Nel 2015 realizza un fatturato di 14 milioni e l'anno successivo approda in borsa nel programma Elite, divenendo il quinto brand del Mezzogiorno e secondo in Puglia e Basilicata."}
{"id": "4544352", "revid": "300067", "url": "https://it.wikipedia.org/wiki?curid=4544352", "title": "Joachim Ekanga Ehawa", "text": ""}
{"id": "4544353", "revid": "300067", "url": "https://it.wikipedia.org/wiki?curid=4544353", "title": "Joachim Ekanga", "text": ""}
{"id": "4544364", "revid": "28592", "url": "https://it.wikipedia.org/wiki?curid=4544364", "title": "Conservatori d'Italia", "text": ""}
{"id": "4544365", "revid": "28592", "url": "https://it.wikipedia.org/wiki?curid=4544365", "title": "Conservatorio di Salerno", "text": ""}
{"id": "4544367", "revid": "28592", "url": "https://it.wikipedia.org/wiki?curid=4544367", "title": "Conservatorio di Bolzano", "text": ""}
{"id": "4544368", "revid": "28592", "url": "https://it.wikipedia.org/wiki?curid=4544368", "title": "Conservatorio dell'Aquila", "text": ""}
{"id": "4544369", "revid": "339392", "url": "https://it.wikipedia.org/wiki?curid=4544369", "title": "Societ\u00e0 Sportiva Dilettantistica Ischia Isolaverde", "text": ""}
{"id": "4544371", "revid": "1522738", "url": "https://it.wikipedia.org/wiki?curid=4544371", "title": "Las Plagas", "text": ""}
{"id": "4544375", "revid": "767487", "url": "https://it.wikipedia.org/wiki?curid=4544375", "title": "Justified (film 1909)", "text": "Justified \u00e8 un cortometraggio muto del 1909 diretto da Tom Ricketts. Fu l'esordio cinematografico per l'attrice teatrale Ethel Clayton.\nProduzione.\nIl film fu prodotto dall'Essanay Film Manufacturing Company.\nDistribuzione.\nDistribuito dall'Essanay Film Manufacturing Company, il cortometraggio - della lunghezza di 200 metri - usc\u00ec nelle sale cinematografiche USA l'8 settembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"Sleepy Jim\", una commedia diretta da Gilbert M. 'Broncho Billy' Anderson."}
{"id": "4544376", "revid": "28592", "url": "https://it.wikipedia.org/wiki?curid=4544376", "title": "Conservatorio di Reggio Calabria", "text": ""}
{"id": "4544381", "revid": "486946", "url": "https://it.wikipedia.org/wiki?curid=4544381", "title": "Ri Myung Hun", "text": ""}
{"id": "4544390", "revid": "28592", "url": "https://it.wikipedia.org/wiki?curid=4544390", "title": "Conservatorio di Bari", "text": ""}
{"id": "4544391", "revid": "28592", "url": "https://it.wikipedia.org/wiki?curid=4544391", "title": "Conservatorio di Frosinone", "text": ""}
{"id": "4544394", "revid": "28592", "url": "https://it.wikipedia.org/wiki?curid=4544394", "title": "Conservatorio di Piacenza", "text": ""}
{"id": "4544398", "revid": "387740", "url": "https://it.wikipedia.org/wiki?curid=4544398", "title": "Fulvio Jacchia", "text": "Biografia.\nFulvio Jacchia ha cominciato la sua carriera con due film di Mario Mattoli poco prima della prima guerra mondiale. Tra il 1940 e il 1943 ha partecipato a undici film come scenografo o arredatore, con vari registi italiani, pero le sue produzioni diminuiscono dopo il 1943. Durante la sua breve carriera ha collaborato con dei registi famosi di questo periodo. "}
{"id": "4544400", "revid": "287204", "url": "https://it.wikipedia.org/wiki?curid=4544400", "title": "Louis-Antoine Dornel", "text": "Secondo le ultime ricerche, Dornel sarebbe nato a B\u00e9themont-la-For\u00eat, vicino a Pontoise, nel 1685 (lo stesso anno di Johann Sebastian Bach, Domenico Scarlatti e Georg Friedrich H\u00e4ndel) e sarebbe morto nel 1756 (1765 secondo i discendenti) a Parigi, ma si perdono le sue tracce.\nBiografia.\nSe non si riesce a stabilire con chiarezza il suo percorso di apprendimento e i suoi inizi per mancanza di elementi, ci si accorda per\u00f2 dicendo che lavor\u00f2 presso Nicolas Leb\u00e8gue, organista di Saint Merri e della Chapelle royale, riconosciuto esperto di organaria e eccellente clavicembalista. Dornel sembra aver frequentato assiduamente la casa di questo illustre personaggio che amava riunire attorno a s\u00e9 i propri allievi, compositori, organai, cembalari ed editori. Dornel si avvalse molto dei consigli dell'organista Chauvet, cui dedic\u00f2, nel 1713, un libro di \"Sonates en trio pour les fl\u00fbtes allemandes, violons, hautbois\":\nLa prima menzione dell'attivit\u00e0 organistica di Dornel (talvolta ortografato \"Dornelle\" o \"D'Ornel\") ci giunge non appena \u00e8 nominato titolare degli organi della chiesa di Sainte-Madeleine-en-la-Cit\u00e9 dal 1706 al posto di Rameau, il quale, scelto in precedenza dalla commissione, aveva poi rinunciato alla nomina. Dornel succede quindi a Fran\u00e7ois d'Agincourt, che si era trasferito alla cattedrale di Rouen. Il concorso mette quindi all'opera delle \"persone d'onore e d'onest\u00e0\" al cospetto di una commissione composta da Nicolas Gigault, allora organista alla Chiesa di Saint-Nicolas-des-Champs, Jean-Fran\u00e7ois Dandrieu, titolare a Saint-Merri, e Claude Rachel de Montalan, organista nella Chiesa di Saint-Andr\u00e9-des-Arts.\nSebbene nettamente superiore a Dornel, Rameau rifiut\u00f2 di piegarsi al regolamento del concorso, il quale pretendeva che l'organista ammesso \"al posto lasciato da Sr. d'Agincourt\" si impegnasse a non avere altri incarichi presso altre chiese:\nIl primo novembre 1706, in seguito al rifiuto di Rameau, Dornel, allora completamente disponibile e \"che ha tutte migliori abitudini e capacit\u00e0 [...] ha preso possesso dell'organo che ha suonato ieri ai vespri e oggi alla grande messa\".\nL'anno seguente, Dornel pubblica la sua prima opera, un \"Livre de symphonies\" dedicato a M. de Lubert, presidente alle Enqu\u00eates du Parlement; il volume fu seguito nel 1711 da delle \"Sonates \u00e0 violon seul et suites pour la fl\u00fbte traversi\u00e8re avec la basse\" dedicate ad Anne \u00c9lisabeth Bouret, clavicembalista e allieva di Fran\u00e7ois Couperin. Del 1713 sono invece le \"Sonates en trio\" dedicate all'organista Chauvet.\nPer qualche tempo, nonostante il contratto che lo legava a Sainte-Madeleine, Dornel suona a Sainte-Genevi\u00e8ve-des-Ardents, sull'\u00cele de la Cit\u00e9, cui rinuncer\u00e0 nel 1714, subito sostituito da Jean Bessart.\nNel 1716 Dornel lascia il posto a Sainte-Madeleine-en-la-Cit\u00e9. In quel momento, infatti, Dornel gi\u00e0 sostituiva alla chiesa di Sainte-Genevi\u00e8ve l'organista Andr\u00e9 Raison, l\u00ec titolare da cinquant'anni, di cui sar\u00e0 poi successore nel 1719. Dornel lasciava l'\u00cele de la Cit\u00e9 per la Montagne Sainte-Genevi\u00e8ve, uno dei crogioli intellettuali dell'epoca. Dato che l'organo era in condizioni pietose, Dornel decide, nel 1732, di associarsi a Nicolas Gilles Forqueray, organista della chiesa dei Saints-Innocents e nipote di Michel Forqueray, per esaminare l'organo e stilare un rapporto di tutte le riparazioni necessarie. In quello stesso anno a Sainte-Genevi\u00e8ve furono inaugurate delle nuove campane sotto la direzione musicale di Dornel. Un cronista del Mercure de France comment\u00f2 cos\u00ec la cerimonia:\nUna decina di anni dopo, nel 1723, Dornel pubblic\u00f2 un volume di \"Concerts de symphonies\" dedicato al Concert des M\u00e9lophil\u00e8tes, societ\u00e0 fondata all'inizio del secolo che riuniva musicisti dilettanti che amavano divertirsi facendo musica e suonando i pezzi scritti per i loro ritrovi, mentre nel 1725 succedette a Jean-Baptiste Drouart Du Bousse, maestro della musica del re per l'Acad\u00e9mie fran\u00e7aise e l'Acad\u00e9mie des inscriptions et belles-lettres. Questi, collezionista di sontuosi volumi di op\u00e9ra, morto il 3 ottobre 1725, era stato celebre in vita per \"la sua fisionomia [...], molto piacevole, che aumentava il piacere di sentirlo cantare\". Questa nuova carica imponeva a Dornel di far eseguire ogni anno nella cappella del Palazzo del Louvre, in occasione della festa di Saint-Louis, un mottetto di sua composizione. Alcune composizioni furono anche eseguite al Concert Spirituel dove, nel 1731, fu applaudito il suo \"Domine Deus noster\". Ignoriamo per quale motivo, dopo diciassette anni di servizio, sia stato congedato nel 1742 e subito sostituito da Fran\u00e7ois Rebel, ispettore generale dell'Op\u00e9ra. I registri dell'Acad\u00e9mie tentano una spiegazione:\n\u00c8 probabile che Dornel, un tempo protetto dal Duca di Orl\u00e9ans che aveva immediatamente dichiarato di \"non interessarsi pi\u00f9 a questa questione\", fosse stato vittima di qualche intrigo o della gelosia di qualche malevolo rivale. Pierre-Louis D'Aquin de Ch\u00e2teau-Lyon, figlio di Louis-Claude Daquin, scrive a proposito del licenziamento di Dornel:\nNel 1748 Dornel torn\u00f2 sull'\u00cele de la Cit\u00e9 in qualit\u00e0 di organista della chiesa di Saint-Germain-le-Viel, \"al posto del sig. Offroy, assente da due mesi\", posto da cui diede le dimissioni l'8 luglio 1757 \"a causa della sua et\u00e0 e delle sue infermit\u00e0\". Cedeva cos\u00ec il posto al nipote Gouff\u00e9 che lo sostituiva gi\u00e0 da vari anni e che aveva appena terminato il suo unico \"Livre d'orgue\" il cui manoscritto, datato al 1756, riunisce senza dubbio dei pezzi pi\u00f9 antichi.\nQui si perdono le tracce di Dornel. Non si conosce la data esatta della morte di questo discreto organsta la cui reputazione non poteva rivaleggiare con la notoriet\u00e0 degli illustri contemporanei. Pierre Louis d'Aquin scrive:\nIl catalogo della musica proveniente dai fondi del Concert Spirituel ci informa che Dornel era massone e ci di dipinge il ritratto di \"un uomo di spirito e ben vivace, come si era allora, e uno dei principali pilastri della societ\u00e0 massonica\".\nSappiamo inoltre che Dornel fece parte della societ\u00e0 burlesca del R\u00e9giment de la Calotte, fondata all'inizio del secolo e descritta nel Dizionario di Tr\u00e9voux come la \"Confraternita del Folli; [...] un Reggimento metafisico, inventato da alcuni burloni che se ne sono autoproclamati i principali ufficiali. Vi arruolano qualsiasi persona, popolano o nobile, che si distingua per una qualche follia o qualche tratto ridicolo\".\nNel 1739 Dornel aveva indirizzato all'abate di Sainte-Genevi\u00e8ve questa richiesta in favore del suo organo in rovina, redatta nel pi\u00f9 puro stile della \"calotte\":\nOpere.\nFra le sue opere conosciute notiamo:\nDiscografia.\nSi troveranno i pezzi per clavicembalo di Dornel affiancati da alcuni \"air s\u00e9rieux\" in un bel programma interpretato dall'Ensemble Calotin sotto la direzione di Fabien Armengaud e con la partecipazione del soprano Marie-Louise Duthoit.\nPer i pezzi per organo e una selezione di trii si veda l'opera di Hugo Reyne con la sua Symphonie du Marais.\nFrance Orgue discografia della musica per organo redatta da Alain Cartayrade."}
{"id": "4544401", "revid": "1428919", "url": "https://it.wikipedia.org/wiki?curid=4544401", "title": "Gaita asturiana", "text": "La gaita asturiana (in Cantabria detta \"gaita astur-c\u00e1ntabra\" o \"c\u00e1ntabra\") \u00e8 un tipo di Gaita, strumento musicale simile ad una zampogna, tradizionale delle Asturie, della Cantabria e di parte della Galizia e di L\u00e9on.\n\u00c8 uno strumento a fiato"}
{"id": "4544412", "revid": "767487", "url": "https://it.wikipedia.org/wiki?curid=4544412", "title": "Ritmi a scuola", "text": "Ritmi a scuola (\"College Swing\") \u00e8 un film del 1938 diretto da Raoul Walsh.\n\u00c8 una commedia statunitense con George Burns, Gracie Allen, Martha Raye e Bob Hope.\nProduzione.\nIl film, diretto da Raoul Walsh su una sceneggiatura di Walter DeLeon, Francis Martin e Frederick Hazlitt Brennan con il soggetto di Ted Lesser, fu prodotto da Lewis E. Gensler per la Paramount Pictures e girato nei Paramount Studios a Hollywood, Los Angeles, California, da met\u00e0 novembre 1937 all'inizio di gennaio 1938.\nDistribuzione.\nIl film fu distribuito con il titolo \"College Swing\" negli Stati Uniti dal 29 aprile 1938 al cinema dalla Paramount Pictures.\nAltre distribuzioni:\nCritica.\nSecondo Leonard Maltin il film \u00e8 \"una divertente commedia da college con un cast d'eccezione ma canzoni anonime\"."}
{"id": "4544413", "revid": "46931", "url": "https://it.wikipedia.org/wiki?curid=4544413", "title": "College Swing", "text": ""}
{"id": "4544417", "revid": "1543377", "url": "https://it.wikipedia.org/wiki?curid=4544417", "title": "Neochassidismo", "text": "Neochassidismo \u00e8 il nome dato frequentemente al rimarchevole revival di interesse nello Chassidismo ebraico da parte di ebrei non ortodossi nel corso del XX secolo fino ad oggi, grazie agli scritti di insegnanti di Ebraismo chassidico come Martin Buber, Abraham Joshua Heschel, Lawrence Kushner, Zalman Schachter-Shalomi e Arthur Green."}
{"id": "4544423", "revid": "287204", "url": "https://it.wikipedia.org/wiki?curid=4544423", "title": "Jan Martin", "text": ""}
{"id": "4544428", "revid": "768068", "url": "https://it.wikipedia.org/wiki?curid=4544428", "title": "Fran\u00e7ois Rebel", "text": "Biografia.\nNato in una famiglia di musicisti, figlio di Jean-F\u00e9ry Rebel, \u00e8 stato violinista all'Op\u00e9ra a partire dal 1714. \u00c8 nominato sovrintendente della musica nel 1749 e dirige il Concert Spirituel nel 1742 e l'Op\u00e9ra con il suo amico Fran\u00e7ois Franc\u0153ur dal 1757 al 1767. Ha composto molti op\u00e9ra (in collaborazione con Fran\u00e7ois Franc\u0153ur) e musica religiosa. Diriger\u00e0 di nuovo l'Op\u00e9ra dal 1772 al 1775.\nDiscografia.\n\"Z\u00e9lindor, roi des Sylphes\", Ausonia, Fr\u00e9d\u00e9rick Haas e Mira Glodeanu (direzione artistica), nel cofanetto \u00ab 200 ans de musique \u00e0 Versailles \u00bb (CD10), France musique 2007\nBibliografia.\nJean Gourret, \"Ces hommes qui ont fait l'Op\u00e9ra\", Albatros, Parigi, 1984, p. 64-65."}
{"id": "4544429", "revid": "253269", "url": "https://it.wikipedia.org/wiki?curid=4544429", "title": "Ethel Clayton", "text": "Biografia.\nNata nel 1882 nell'Illinois, Ethel Clayton - dopo gli studi - cominci\u00f2 a recitare in piccole compagnie di giro, approdando in seguito alla Frawley Organization dove, a poco a poco, fece carriera, arrivando a ruoli di primo piano. Gir\u00f2 il suo primo film nel 1909 per la Essanay Film Manufacturing Company. Bionda, con un tipo di bellezza che ricordava quello dei famosi disegni della Gibson Girl di Charles Dana Gibson, Ethel Clayton incontr\u00f2 presto il successo. Dopo l'Essanay, pass\u00f2 a lavorare per la Lubin, messa sotto contratto da Siegmund Lubin. Apparve anche in una edizione delle Ziegfeld Follies.\nDopo l'avvento del sonoro, per tutti gli anni trenta e gran parte dei quaranta, continu\u00f2 a lavorare in film di serie B, talvolta anche in ruoli da comparsa.\nNella sua carriera, prese parte a quasi duecento film. La sua ultima apparizione fu, non accreditata, ne \"La storia di Pearl White\" del 1947.\nMor\u00ec a Oxnard, in California, l'11 giugno 1966 all'et\u00e0 di 83 anni.\nVita privata.\nEthel Clayton si spos\u00f2 una prima volta con il regista Joseph Kaufman, morto nel 1918, vittima dell'epidemia di spagnola. Nel 1928, si rispos\u00f2 a Minneapolis con l'attore Ian Keith. I due divorziarono nel 1931 per poi risposarsi. Anche il secondo matrimonio tra i due, per\u00f2, si risolse con il divorzio: l'attore fu accusato entrambe le volte di crudelt\u00e0 e alcoolismo.\nPremi e riconoscimenti.\nPer il suo contributo all'industria cinematografica a Ethel Clayton fu assegnata una stella sulla Hollywood Walk of Fame al 6936 di Hollywood Blvd."}
{"id": "4544434", "revid": "287204", "url": "https://it.wikipedia.org/wiki?curid=4544434", "title": "Kani Kouyate", "text": ""}
{"id": "4544440", "revid": "767487", "url": "https://it.wikipedia.org/wiki?curid=4544440", "title": "Tikkun Chatzot", "text": "Tikkun Chatzot (, lett. \"Riparazione della mezzanotte\"), scritto anche come Tikkun Chatzos, \u00e8 una preghiera ebraica rituale recitata ogni notte dopo mezzanotte quale espressione di lutto e lamentazione per la distruzione del Tempio di Gerusalemme. Non viene osservata universalmente, sebbene sia popolare tra gli ebrei sefarditi e chassidim.\nOrigini della tradizione.\nI saggi talmudisti hanno scritto che ogni ebreo deve essere in lutto e rimpiangere la distruzione del Tempio. L'origine del tempo di mezzanotte per dire la preghiera e studiare si ritrova in , attribuito a Davide: \"Nel cuore della notte mi alzo a renderti lode per i tuoi giusti decreti.\" Si narra che Davide si accontentasse di soli \"sessanta respiri di sonno\" (Sukk. 29b) e che si alzasse a pregare e studiare la Torah a mezzanotte. La tradizione fu stabilita come Halakhah vincolante.\nAll'inizio gli ebrei Mizrah\u00ec aggiungevano i canti funebri (\"kinnot\") della distruzione solo durante i tre Shabbat intermedi tra il diciassette di Tamuz e Tisha b'Av e non nei giorni settimanali. Dopo discussioni che mettevano in dubbio questa pratica di lutto specificamente di Shabbat, si decise di interrompere la recita del \"kinnot\" in questi giorni. Rabbi Isaac Luria annull\u00f2 l'usanza di lutto nel giorno di Shabbat, ma dichiar\u00f2 che il Tikkun Chatzot andava detto ogni giorno.\nLo \"Shulchan Aruch\" 1:3 afferma: \"\u00c8 giusto che ogni persona che abbia timor di Dio senta dolore e ansia per la distruzione del Tempio\". La Mishnah Berurah sostiene: \"I cabalisti hanno discusso lungamente l'importanza di alzarsi a mezzanotte [per recitare il Tikkun Chatzot, studiare la Torah e parlare con Dio] e quanto ci\u00f2 sia grande\".\nI \"poskim\" citano una tradizione di recitare il Tikkun Chatzot durante i giorni delle settimane tra il 17 di Tamuz e Tisha b'Av. Il \"Tanya\" asserisce che si dovrebbe recitare Tikkun Chatzot ogni notte, se possibile. Poi raccomanda che, se uno non pu\u00f2 farlo tutte le notti, di farlo almeno i gioved\u00ec notte, come preparazione allo Shabbat.\nServizi.\nTikkun Chatzot \u00e8 suddiviso in due parti: \"Tikkun Rachel\" e \"Tikkun Leah\", intitolate alle due mogli del Patriarca Giacobbe. Nei giorni quando non si recita \"Tachanun\" nelle preghiere del giorno, solo il \"Tikkun Leah\" viene detto (sebbene i sefarditi non recitino mai il Tikkun Chatzot di Shabbat e Yom Tov)..\nTikkun Chatzot \u00e8 un servizio liturgico individuale; non c'\u00e8 bisogno di un minian per eseguirlo, sebbene alcuni abbiano l'usanza di dirlo con un minian. A mezzanotte ci si siede per terra e su uno sgabello basso, ci si leva le scarpe (ma si possono indossare scarpe non di cuoio, dato che queste non sono considerate \"scarpe\" dalla Halakhah, \"q.v.\"), e si legge dal Libro di preghiere. Poich\u00e9 il tempo ideale per recitare Tikkun Chatzot \u00e8 l'ora che segue mezzanotte, la preghiera \"Tikkun Rachel\" pu\u00f2 esser detta fino a mezz'ora (stagionale) prima di \"`alot hashachar\"/alba, e \"Tikkun Leah\" fino all'alba. Il metodo del rabbino Magen Avraham (usato anche dal Rebbe Nachman di Breslov) \u00e8 che mezzanotte sia sei ore di orologio dopo il crepuscolo (quando appaiono 3 stelle medie - cfr. le definizioni di \"Zmanim\"). Il metodo usato dalla Mishnah Berurah \u00e8 dodici ore dopo mezzogiorno (a met\u00e0 strada tra alba e tramonto). Un altro modo di svolgere il Tikkun Chatzot al momento ideale \u00e8 di farlo alle ore 24:00-mezzanotte (altro modo di interpretare Magen Avraham).\nSecondo \"Siddur Beis Yaakov\", di Rabbi Yaakov Emden, si legge , la \"Preghiera dell'afflitto\", prima di recitare \"Tikkun Rachel\". Dopo si inizia il vero e proprio servizio recitando la confessione- \"Viddui\" che include \"Ashamnu\" e dopo si legge il Salmo , \"Sui fiumi di Babilonia\", e Salmo , \"Salmo di Asaf\". Successivamente si leggono i versetti dal Libro delle Lamentazioni, seguito dai \"kinnot\", con usanze che variano da comunit\u00e0 in comunit\u00e0, ma generalmente seguendo la tradizione di recitare cinque o sei \"kinnoth\" specialmente composti per \"Tikkun Chatzos\", alcuni dei quali furono scritti da Rabbi Mosheh Alshich. Il servizio liturgico \"Tikkun Rachel\" si conclude con la lettura di , \"Scuotiti la polvere, alzati...\" Una versione pi\u00f9 corta viene usata dai siddurim sefarditi e non include la \"Preghiera dell'afflitto\", con meno \"kinnos\".\n\"Tikkun Leah\" consiste di vari Salmi e viene recitato dopo \"Tikkun Rachel\", o da solo nei giorni quando viene omesso il \"Tachanun\". I Salmi di \"Tikkun Leah\" sono . I Salmi 20 e 51 sono omessi quando non viene detto il \"Tikkun Rachel\". Una breve preghiera conclude il Tikkun. \u00c8 d'uso far seguire il Tikkun Chatzot con lo studio della Torah, in particolare il cabalistico \"Patach Eliyahu\" o la Mishnah. Alcuni imparano l'ultimo capitolo del Trattato \"Tamid\", mentre altri studiano lo \"Zohar\"."}
{"id": "4544443", "revid": "1543377", "url": "https://it.wikipedia.org/wiki?curid=4544443", "title": "Autodromo di Termas de R\u00edo Hondo", "text": "L'autodromo di Termas de R\u00edo Hondo \u00e8 un autodromo situato a Termas de R\u00edo Hondo, Argentina. Costruito nel 2007, ha ospitato le classi TC2000, Turismo Carretera e Formula Renault. La pista era stata pianificata anche per l'uso nel Campionato mondiale di motociclismo del 2013, per il Gran Premio motociclistico d'Argentina poi posticipato al 2014 per questioni politiche internazionali tra Repsol YPF e il Governo Argentino.\nDopo una completa riprogettazione e ricostruzione da parte del progettista italiano Jarno Zaffelli, nel 2013 il circuito ha ospitato i test ufficiali della MotoGP e il round 15 e 16 del World Touring Car Championship, avendo ricevuto le omologhe della Federazione Internazionale di Motociclismo e della Federazione Internazionale dell'Automobile nel Maggio 2013."}
{"id": "4544459", "revid": "123409162", "url": "https://it.wikipedia.org/wiki?curid=4544459", "title": "Farmacia clinica", "text": "La Farmacia clinica \u00e8 la branca della farmacia che specializza i farmacisti nel fornire assistenza ai pazienti con l'ottimizzazione dell'uso dei farmaci e promuove la salute, il benessere e la prevenzione delle malattie.\nDescrizione professionale.\nI Farmacisti clinici nel mondo collaborano con i medici (in italia questa disciplina \u00e8 attualmente in sviluppo). I Farmacisti clinici hanno una vasta formazione nelle scienze biomediche, farmaceutiche, farmacoepidemiologiche e cliniche. Il farmacista clinico deve avere una laurea in farmacia (o Ctf) ed aver sostenuto un corso di specializzazione o di alta formazione come master universitario di II livello (il percorso formativo del farmacista clinico non \u00e8 uguale in tutte le nazioni).\nL'area funzionale della Farmacia Clinica \u00e8 preposta al coordinamento di tutte le attivit\u00e0 farmaceutiche orientate alla promozione di un uso razionale ed appropriato del farmaco e finalizzate alla diffusione delle conoscenze utili a migliorare il processo di selezione, prescrizione ed impiego del farmaco, del diagnostico e del dispositivo medico. In particolare, nell'ambito dell'area di Farmacia Clinica si d\u00e0 rilievo all'attivit\u00e0 di monitoraggio e valutazione delle terapie, con l'obiettivo di promuovere comportamenti appropriati ed uniformi nell'ambito di specifiche aree clinico - terapeutiche. La Farmacia Clinica ha come scopo quello di garantire l'uso sicuro ed efficace dei farmaci, occupandosi di farmacologia clinica, counseling , farmacovigilanza e tecnica farmaceutica. Infatti, oltre alla scelta appropriata del farmaco da somministrare, i fattori che concorrono a rendere ottimale una terapia sono anche il monitoraggio della tollerabilit\u00e0 e degli effetti avversi, l'adozione di sistemi di somministrazione sicuri e l'attenzione verso possibili problemi pratici, legati alla somministrazione stessa che il paziente potrebbe affrontare.\nIl termine \"clinica\" non implica necessariamente un'attivit\u00e0 all'interno di un ambiente ospedaliero, ma vuole sottolineare il fatto che l'attivit\u00e0 svolta \u00e8 legata alla salute del paziente. Ci\u00f2 comporta che tutti i farmacisti sia di comunit\u00e0 che ospedalieri, siano in grado di svolgere le attivit\u00e0 di Farmacia clinica quando hanno un'alta formazione professionale universitaria.\nStoria.\nLa disciplina della farmacia clinica inizi\u00f2 all'Universit\u00e0 del Michigan nel 1960, ma gran parte del lavoro pionieristico fu fatto da David Burkholder, Paul Parker, e Charles Walton all'Universit\u00e0 del Kentucky nella seconda parte del 1960.\nProfessione.\nIn alcuni Stati, i farmacisti clinici hanno un'abilitazione professionale per prescrivere farmaci secondo protocolli definiti (formulario) in collaborazione con medici e il loro campo di applicazione pratica \u00e8 in continua evoluzione. Nel Regno Unito, Canada ed alcuni stati Americani ai farmacisti clinici sono state date autorit\u00e0 prescrittive indipendenti.\nComponenti di base della farmacia clinica:\nAmbiti della farmacia clinica:\nCollegamenti esterni.\n http://www.sifact.it Societ\u00e0 Italiana di Farmacia Clinica e Terapia "}
{"id": "4544462", "revid": "709565", "url": "https://it.wikipedia.org/wiki?curid=4544462", "title": "Specie in extinzione", "text": "Specie in extinzione (\"Endangered Species\") \u00e8 una minisaga in diciassette parti pubblicata dalla Marvel Comics, fra giugno e ottobre 2007, in appendice alle testate \"New X-Men\", \"X-Factor\" (vol. 3), \"Uncanny X-Men\" (vol. 1) e \"\" (vol. 2) preceduta da un albo fuori collana dall'omonimo titolo. Sceneggiata da Mike Carey, Cristopher Yost e Christos Gage per i disegni di Scot Eaton, Mark Bagley e Mike Perkins, la trama s'incentra sugli sforzi compiuti da Bestia per comprendere il funzionamento dell'incantesimo di Scarlet, le ragioni per cui alcuni mutanti hanno mantenuto i propri poteri mentre la maggior parte li ha persi e la ricerca di una soluzione in grado di riattivare il gene-X. Oltre a ci\u00f2, ricapitolando la situazione della popolazione mutante dopo \"House of M\" e la \"decimazione\", serve come prologo non ufficiale del crossover \"Messiah Complex\".\nTrama.\nRiuniti al funerale del giovane mutante Matt Landru, gli X-Men porgono le loro condoglianze alla famiglia e mentre la bara viene calata nella fossa Emma Frost e Xavier hanno un dibattito telepatico su tutte le disgrazie che si sono abbattute sui mutanti da quando il secondo ha deciso di portare avanti il suo sogno di coesistenza pacifica. Poco lontano, Nightcrawler bisbiglia a Wolverine di retrarre gli artigli che aveva estratto durante una divagazione mentale in cui si vedeva vecchio e circondato dalle tombe di tutti i suoi cari. Dopo l'ultima benedizione, gli X-Men si sparpagliano per il cimitero: Ciclope e Emma vengono rimproverati dal padre del ragazzo di essere presenti solo per poter depennare un nome dalla lista dei quasi duecento mutanti rimasti dopo l'M-Day; Rictor chiede a Wolfsbane se la fede che ripone nel signore \u00e8 stata scossa e aggiunge che almeno il ragazzo aveva ancora i poteri quando \u00e8 morto; Alfiere, rimproverato da Uomo Ghiaccio e Cannonball per non averli avvertiti di questo evento dato che viene dal futuro, risponde che i documenti sugli X-Men e la loro epoca sono quanto meno lacunosi e poich\u00e9 il suo \u00e8 un futuro alternativo non sapeva se si sarebbero verificati; Mercury si lamenta con Nightcrawler per la \"stupida\" morte del ragazzo, investito da un'auto perch\u00e9 non ha guardato prima di attraversare, e la lenta agonia del genere mutante ormai in estinzione; non lontano, Madrox offre se stesso e i suoi cloni per permettere la riproduzione della specie ma Bestia gli spiega che bench\u00e9 fattibile, l'informazione genetica dei pochi individui coinvolti nel processo non sarebbe sufficiente a far rinascere i mutanti; nel parcheggio Xavier smaschera il travestimento di Sebastian Shaw che afferma di essere venuto al funerale per porgere le condoglianze e si lamenta di come lui, Xaveri e Magneto avrebbero dovuto guidare i mutanti invece di finire a scontrarsi. Ultimi rimasti, Ciclope e Wolverine discutono di come bench\u00e9 i mutanti stiano lentamente morendo, gli X-Men continueranno a combattere per vedere quanto a lungo resisteranno.\nFrustrato dalle sue ricerche e dalle consulenze chieste a Reed Richards, Hank Pym e Tony Stark per risolvere il problema rappresentato dalla scomparsa del gene-X dal DNA degli ex-mutanti, Bestia si rivolge ai geni del male Pandemia, MODOK, Mojo, Sugar Man, Sinistro, Alto Evoluzionario, Arnim Zola, Destino e la dr. Kavita Rao per trovare una soluzione, affermando di essere disposto a dare loro in cambio i risultati di alcune sue ricerche che avrebbe voluto non finissero mai in mani malvagie. Bench\u00e9 quasi tutti rifiutino, ad eccezione della Rao, l'Alto Evoluzionario gli fa intendere di aver cominciato la sua ricerca nella direzione sbagliata e queste sue parole lo spingono a recarsi in Transia. Giunto in prossimit\u00e0 della cittadella dove risiede viene attaccato dai suoi seguaci, met\u00e0 umani met\u00e0 felini, prima che questi vengano richiamati e gli sia concesso di entrare per un colloquio: l'Alto Evoluzionario gli spiega che anche l'estinzione ha un suo ruolo nel ciclo biologico di una specie, che Scarlet ha solo agito da catalizzatore e che se la causa \u00e8 di natura magica, la scienza pu\u00f2 ben poco contro di essa. Invitato nel laboratorio della Rao che gli mette a disposizione tutti i campioni di DNA mutanti raccolti quando la cura \"Hope\" era in fase di sperimentazione, Bestia scopre che anche questi sono inutilizzabili e lascia la struttura poco dopo la dottoressa con in mano un fascicolo che lo spinge a visitare il campo di concentramento canadese per mutanti Neverland. Giunto sul posto, non trova altro che macerie, edifici abbandonati, puzza di morte ed un veloce controllo degli archivi digitali gli suggerisce che siano stati ripuliti di recente da qualcuno. Avviatosi all'esterno, verso quella che \u00e8 una fossa comune in cui sono stati sepolti i detenuti giustiziati poco prima della chiusura di Neverland, incontra Bestia Nera che gli offre aiuto e conoscenze. Accettato a malincuore di stringere l'alleanza, i due partono alla volta del centro ricerche di Alamogordo in cui il padre e il patrigno di Xavier insieme a Destiny, Amanda Mueller e il sedicente Nathan Milbury in realt\u00e0 Sinistro svilupparono la prima bomba atomica. All'insaputa degli altri, gli ultimi due si dilettavano ad effettuare esperimenti su bambini mutanti conservando i dati in un laboratorio segreto adesso sotto il controllo dello S.H.I.E.L.D. Pronti a battersi con gli agenti posti a sorveglianza, i due vengono sconvolti dalla visione dei loro cadaveri massacrati indubbiamente da Sinistro che, oltre a cancellare tutti i dati, ha programmato un automa per uccidere chiunque metta piede nel laboratorio. Dopo averlo sconfitto e smantellato, Bestia Nera fa prendere alla ricerca una nuova piega quando decide di analizzare il DNA di mutanti deceduti prima dell'M-Day estrapolandolo dai milioni di cadaveri seppelliti a Genosha. Oppresso dai sensi di colpa per aver dissacrato la memoria dei morti, Bestia si rivolta contro il collega quando questi gli rivela che il gene-X \u00e8 scomparso anche da questi soggetti, finch\u00e9 suppone di poter prendere il gene-X presente in coloro che hanno ancora i poteri, riprodurlo e impiantarlo in chi l'ha perduto. Giunto al distretto X, Bestia insieme ad Alfiere va alla ricerca di uno spacciatore di Ormone Mutante della Crescita, ipotizzando che per continuare a spacciarlo il gene-X deve ancora essere vitale nei campioni ma ben presto capisce che anche questi sono inutilizzabili. Folgorato da un'intuizione, si reca a Eagle Plaza per constatare che tutti i mutanti provenienti da universi alternativi hanno mantenuto i poteri anche se Forge gli mostra che in tali universi ormai non ce n'\u00e8 pi\u00f9 traccia. Ritornato da Bestia Nera ancora pi\u00f9 frustrato, accetta la sua proposta di cercare genitori di mutanti capaci di trasmettere con successo il gene-X alla prole e si dirigono dalla famiglia Guthrie. Mentre Bestia cerca di convincere la signora a donare il suo patrimonio genetico, cosa che rifiuta categoricamente perch\u00e9 le mutazioni dei figli hanno portato dolore alla sua famiglia, Bestia Nera somministra ad uno dei ragazzi un campione di DNA necrotizzato che lo porta in fin di vita. Scontratosi con la sua controparte e messala k.o., Bestia cura il ragazzo e lascia il Kentucky dirigendosi al Sanctum Sanctorum del Dr. Strange dove apprende che l'incantesimo di Scarlet ha pervaso tutte le realt\u00e0 senza via di scampo. Decisosi ad andare a cercare la responsabile, vola quindi in Transia dove incontra Scarlet al caff\u00e8 di un villaggio scoprendo che ha perso la memoria e non ha desiderio di aver ricordato chi fosse in precedenza. Finalmente conscio di aver fatto tutto il possibile, Bestia si reca per l'ultima volta a Neverland e d\u00e0 degna sepoltura ai cadaveri della fossa comune."}
{"id": "4544467", "revid": "1494169", "url": "https://it.wikipedia.org/wiki?curid=4544467", "title": "Walther", "text": ""}
{"id": "4544489", "revid": "767487", "url": "https://it.wikipedia.org/wiki?curid=4544489", "title": "Lise Meloche", "text": "Biografia.\nIn carriera prese parte a due edizioni dei Giochi olimpici invernali, (47\u00aa nella sprint, 50\u00aa nell'individuale, 11\u00aa nella staffetta) e (37\u00aa nella sprint, 18\u00aa nell'individuale, 15\u00aa nella staffetta), e a cinque dei Campionati mondiali (6\u00aa nella sprint a Falun/Oslo 1986 il miglior risultato)."}
{"id": "4544491", "revid": "1543377", "url": "https://it.wikipedia.org/wiki?curid=4544491", "title": "Charles Philip Yorke", "text": "Biografia.\nYorke era il figlio secondogenito dell'Hon. Charles Yorke e nipote di Philip Yorke, I conte di Hardwicke.\nSua madre era Agneta, figlia di Henry Johnstone.\nSuo fratello maggiore era l'ammiraglio Sir Joseph Sidney Yorke (1768\u20131831), il cui figlio succedette nel titolo di conte di Hardwicke.\nCarriera politica.\nFu membro del Parlamento per il Cambridgeshire dal 1790 al 1810 e, successivamente, per il Liskeard dal 1812 al 1818.\nNel 1801 fu nominato Secretary at War nel governo guidato da Henry Addington, essendo poi nominato il 17 agosto 1803 all'Home Office, dove fu uno strenuo oppositore alle concessioni ai cattolici. Tenne questo incarico fino al 12 maggio 1804.\nNel 1810 si rese particolarmente impopolare attuando l'esclusione degli stranieri, inclusi i giornalisti, dalla House of Commons per effetto di un ordine permanente, che port\u00f2 all'imprigionamento di Sir Francis Burdett, V baronetto, nella Torre e a rivolte a Londra.\nNello stesso anno, Yorke entr\u00f2 nel governo di Spencer Perceval come Primo Lord dell'Ammiragliato.\nNel 1818 si ritir\u00f2 a vita privata.\nFamiglia.\nYorke spos\u00f2 Harriott Manningham, figlia di Charles, nel 1790. Non ebbero figli.\nMor\u00ec nel marzo 1834, il giorno dopo aver compiuto 70 anni."}
{"id": "4544495", "revid": "54354", "url": "https://it.wikipedia.org/wiki?curid=4544495", "title": "Britannico-australiani", "text": ""}
{"id": "4544497", "revid": "54354", "url": "https://it.wikipedia.org/wiki?curid=4544497", "title": "Britannico australiani", "text": ""}
{"id": "4544498", "revid": "1543377", "url": "https://it.wikipedia.org/wiki?curid=4544498", "title": "James Howard (1814-1882)", "text": "Biografia.\nQuartogenito di Thomas Howard, XVI conte di Suffolk e Elizabeth Jane, figlia di James Dutton, I barone Sherborne, succedette a suo fratello maggiore come visconte Andover e sedette in parlamento come rappresentante del Malmesbury nel 1841, posto che mantenne fino al 1852. Dal 1851 al 1882 ricopr\u00ec l'ufficio di Commissioner of Woods, Forests and Land Revenues.\nSpos\u00f2 Lady Louisa, figlia di Henry Petty-FitzMaurice, III marchese di Lansdowne, nel 1845. Mor\u00ec nel 1882 all'et\u00e0 di 67 anni mentre Lady Louisa nel 1906. Loro nipote fu l'esploratore e politico Charles Howard-Bury."}
{"id": "4544500", "revid": "1543377", "url": "https://it.wikipedia.org/wiki?curid=4544500", "title": "Sentiero degli Appalachi", "text": "Il sentiero degli Appalachi (in inglese \"Appalachian National Scenic Trail\", generalmente noto come \"Appalachian Trail\" o semplicemente A. T.) \u00e8 un sentiero escursionistico che percorre la catena degli Appalachi, sulla costa orientale degli Stati Uniti d'America.\nLungo circa 3.510 chilometri, collega il monte Springer, nella foresta nazionale di Chattahoochee-Oconee, in Georgia, al monte Katahdin nel Parco statale Baxter, nel Maine. Cos\u00ec facendo, esso attraversa, oltre a questi stati, la Carolina del Nord, il Tennessee, la Virginia, la Virginia Occidentale, il Maryland, il New Jersey, lo stato di New York, il Connecticut, il Massachusetts, il Vermont e il New Hampshire. Si prolunga in Canada mediante il Sentiero internazionale degli Appalachi, lungo pi\u00f9 di 3.100 chilometri, che parte dal monte Katahdin per raggiungere Belle Isle nel nord di Terranova, nell'oceano Atlantico.\nLa manutenzione del sentiero \u00e8 curata da trenta circoli escursionistici e da molteplici associazioni, e la gestione \u00e8 affidata al National Park Service e all'Appalachian Trail Conservancy, un'organizzazione non a scopo di lucro.\nIl sentiero degli Appalachi \u00e8 celebre nel mondo dell'escursionismo, una delle cui sfide principali \u00e8 di tentare di percorrerlo nella sua interezza in una sola stagione. Molti libri, siti web e organizzazioni sono dedicati a questa impresa. La maggior parte del percorso \u00e8 in mezzo alla natura selvaggia, bench\u00e9 certe porzioni attraversino citt\u00e0, strade e fiumi.\nIl sentiero degli Appalachi, il \"Continental Divide Trail\" e il \"Pacific Crest Trail\", i tre grandi sentieri escursionistici a lunga percorrenza americani, sono conosciuti sotto il nome informale di (\"Tripla corona dell'escursionismo\").\nStoria.\nIl sentiero fu concepito da Benton MacKaye, una guardia forestale che scrisse il suo piano originale poco dopo la morte di sua moglie nel 1921. L'idea di MacKaye era quella di un grandioso sentiero che avrebbe collegato una serie di fattorie e di campi di lavoro o di studio della natura selvaggia per i residenti della citt\u00e0. Nel 1922, con l'aiuto di William A. Welch, direttore della \"Palisades Interstate Park Commission\", la sua idea fu pubblicizzata da Raymond H. Torrey in un articolo del \"New York Evening Post\" (futuro \"New York Post\") sotto il titolo a tutta pagina \"\" (\"Un grande sentiero dal Maine alla Georgia!\"). L'idea fu rapidamente adottata dalla \"Palisades Interstate Park Trail Conference\" (futura New York \u2013 New Jersey Trail Conference) in qualit\u00e0 di progetto principale.\nIl 7 ottobre 1923, fu aperta la prima sezione della pista, che partiva dal Bear Mountain State Park verso ovest attraverso il Parco statale di Harriman fino ad Arden nello Stato di New York. MacKaye organizz\u00f2 in seguito una conferenza di due giorni nel marzo 1925 a Washington che port\u00f2 alla formazione dell'\"Appalachian Trail Conference\" (ora chiamata \"Appalachian Trail Conservancy\", ATC), bench\u00e9 pochi progressi fossero stati fatti sul sentiero per vari anni.\nAlla fine degli anni 1920 e all'inizio degli anni 1930, un giudice in pensione di nome Arthur Perkins e il suo giovane associato Myron Avery si lanciarono nell'avventura. Nel 1929, Perkins, che era anche un membro della \"Connecticut Forest and Park Association\" e del suo comitato dedicato ai sentieri locali, trov\u00f2 un volontario disposto a continuare il progetto. Ned Anderson, un agricoltore di Sherman nel Connecticut, fu ingaggiato (in quanto membro delle due organizzazioni) con il compito di cartografare e di segnare la tratta del sentiero verso il Connecticut (1929-1933). Questa tratta collegava la frazione di Webatuck (Dover nello Stato di New York) a Kent nel Connecticut presso Ashley Falls, situata a 80 chilometri attraverso l'angolo nord-ovest dello Stato, poi a Bear Mountain alla frontiera del Massachusetts.\nGli sforzi di Anderson aiutarono a riaccendere l'interesse per il sentiero ed Avery (che aveva ripreso l'incarico dopo la morte di Perkins nel 1932) fu in grado di interessare altri stati all'iniziativa. Dopo aver ripreso l'ATC, Avery adott\u00f2 l'obiettivo pi\u00f9 pratico di costruire un semplice sentiero escursionistico. Mentre Avery voleva semplicemente ridisegnare il sentiero, MacKaye pensava che l'ATC dovesse realizzare uno sviluppo commerciale maggiore lungo il percorso del sentiero e, in disaccordo, lasci\u00f2 l'organizzazione. Avery diresse l'ATC dal 1932 fino al 1952 (mor\u00ec lo stesso anno) e si rivel\u00f2 un ardente difensore del sentiero.\nAvery fu il primo a percorrere il sentiero da un'estremit\u00e0 all'altra nel 1936, ma non in maniera continua. Nell'agosto 1937, il sentiero fu riallungato fino alla Sugarloaf Mountain nel Maine, e l'ATC riorient\u00f2 i suoi sforzi verso la protezione delle terre intorno al sentiero e la cartografia degli itinerari per gli escursionisti. Dal 1938 alla fine della Seconda guerra mondiale, la pista sub\u00ec una serie di degradazioni naturali e artificiali, ma furono riparate rapidamente.\nNel 1948, Earl Shaffer di York in Pennsylvania, port\u00f2 una grande attenzione al progetto svelando il primo resoconto documentato di una escursione realizzata in una sola stagione, vale a dire una tratta completa, ci\u00f2 che sar\u00e0 chiamato \"thru-hiking\". Pi\u00f9 tardi, Shaffer termin\u00f2 ugualmente la prima escursione nord-sud, che fece di lui il primo a farla in tutte le direzioni. Nel 1998, Shaffer, vicino a 80 anni, percorse ancora una volta la totalit\u00e0 del sentiero, diventando la persona pi\u00f9 anziana ad aver mai completato un \"thru-hike\".\nNel 1994, nell'\"Appalachian Trailway News\" apparve una storia che descriveva un'escursione in \"thru-hike\" di 121 giorni dal Maine alla Georgia nel 1936 da parte di sei boy scout del Bronx. Bench\u00e9 la storia sia stata accettata da certi membri dell'ALDHA, sono stati anche espressi moltissimi dubbi e questa escursione in \"thru-hike\" \u2014 che sarebbe una delle pi\u00f9 antiche \u2014 non \u00e8 mai stata confermata. Di conseguenza, l'escursione in \"thru-hike\" del 1948 da parte di Shaffer \u00e8 ancora generalmente riconosciuta come la prima.\nNegli anni 1960, l'ATC fece dei progressi nella protezione della pista grazie agli sforzi di uomini politici e funzionari. Con una legge del 1968, il Congresso design\u00f2 il \"Pacific Crest Trail\" e l'\"Appalachian Trail\" come i primi sentieri panoramici nazionali (\"national scenic trails\") e, istituendo il \"National Trails System\", apr\u00ec anche la strada a una serie di sentieri dello stesso tipo in seno alle reti gi\u00e0 esistenti dei parchi e delle foreste nazionali degli Stati Uniti. Dei volontari che lavoravano con il \"National Park Service\" stabilirono un tragitto permanente per il sentiero, che fu tracciato nel 1971. Alla fine del XX secolo, il \"National Park Service\" complet\u00f2 l'acquisizione di quasi tutti i terreni attraversati dal sentiero, ad eccezione di alcuni chilometri.\nEstensioni.\nIl Sentiero internazionale degli Appalachi \u00e8 un'estensione di 3.100 chilometri verso nord, dal Maine a Terranova, passando per il Nuovo Brunswick, il Qu\u00e9bec, l'Isola del Principe Edoardo e la Nuova Scozia. Il Capo Gasp\u00e9, all'estremit\u00e0 della Penisola di Forillon (nel Parco nazionale di Forillon) \u00e8 la prima estremit\u00e0 nord di questo sentiero. Quest'ultimo \u00e8 una pista separata e non un'estensione ufficiale del Sentiero degli Appalachi. Al momento \u00e8 ultimata una nuova estensione di 1.200 chilometri a Terranova, il che porta l'estremit\u00e0 di questo sentiero su Belle Isle nel nord di Terranova.\nNel 2010, un gruppo di geologi rappresentanti il Sentiero internazionale degli Appalachi cominci\u00f2 uno studio per prolungare il sentiero attraverso l'Oceano Atlantico, passando per la Groenlandia, l'Islanda, l'Europa del Nord e l'Atlante in Marocco, tentando cos\u00ec di istituire un sentiero di lunga percorrenza che collegasse tutte le regioni che hanno un rilievo formato nello stesso periodo degli Appalachi, ossia 250 milioni di anni fa.\nNel 2008, il \"Pinhoti National Recreation Trail\" in Alabama e in Georgia fu raccordato all'estremit\u00e0 sud del Sentiero degli Appalachi attraverso il \"Benton MacKaye Trail\". I promotori di questa estensione sud si basano su una dichiarazione di MacKaye alla conferenza del 1925 che descriveva il sentiero che andava dalla Georgia al New Hampshire e che doveva estendersi nell'avvenire dal Monte Katahdin a Birmingham in Alabama. Il sentiero termina ora a Flagg Mountain, vicino alla Contea di Coosa, a 80 chilometri ad est di Birmingham.\nFauna e flora.\nIl Sentiero degli Appalachi \u00e8 la casa di migliaia di specie di piante e di animali, di cui 2.100 distinte specie rare, minacciate o sensibili.\nFauna.\nL'orso nero americano (\"Ursus americanus\") \u00e8 il pi\u00f9 grande onnivoro che si pu\u00f2 incontrare sul sentiero e abita tutte le regioni degli Appalachi. Poterne osservare anche vicino alla pista \u00e8 raro e i confronti sono ancora pi\u00f9 rari. Tra gli altri pericoli si trovano i serpenti velenosi, tra cui il crotalo dei boschi (\"Crotalus horridus\") e il testa di rame (\"Agkistrodon contortrix\") che sono comuni lungo il sentiero. Questi due serpenti si trovano generalmente in zone e sezioni della pista pi\u00f9 aride, sassose. Diversamente, la fauna comprende il cervo dalla coda bianca (\"Odocoileus virginianus\"), il wapiti (\"Cervus canadensis\") che \u00e8 stato \"reintrodotto\" nelle Great Smoky Mountains, e l'alce (\"Alces alces\"), nel Massachusetts e negli stati pi\u00f9 a nord.\nPer la maggior parte degli escursionisti, tuttavia, lungo il sentiero \u00e8 dai roditori e dagli insetti (come le zecche, le zanzare e i simulidi) che occorre guardarsi.\nFlora.\nLa vita vegetale lungo il sentiero \u00e8 variata. Quest'ultimo passa attraverso diversi biomi da sud a nord e il clima cambia in modo significativo, in particolare in funzione dell'altitudine. Nel sud, le foreste di pianura si compongono principalmente di foreste secondarie perch\u00e9 quasi tutto il sentiero \u00e8 stato sfruttato dall'uomo in un determinato momento. Vi sono tuttavia alcune foreste primarie lungo il sentiero, come \"Sages Ravine\" a cavallo della frontiera tra il Massachusetts e il Connecticut e in cima alle montagne pi\u00f9 elevate, \"Hopper\" verso il Monte Greylock o ancora \"The Hermitage\" nel Maine. Nel sud, la foresta \u00e8 dominata da decidui, particolarmente dalle querce (\"Quercus\") e dai tulipiferi (\"Liriodendron tulipifera\"). Pi\u00f9 a nord, i tulipiferi sono progressivamente sostituiti dagli aceri (\"Acer\") e dalle betulle (\"Betula\"). Le querce cominciano a scomparire nel Massachusetts e nel Vermont, la foresta di pianura \u00e8 composta da aceri, da betulle e da faggi (\"Fagus\") che forniscono un fogliame spettacolare per gli escursionisti a settembre e a ottobre. Bench\u00e9 la grande maggioranza delle foreste di pianura del sud delle White Mountains sia composta da cedui, da numerose zone sono composte da conifere. Nel Maine, queste ultime crescono spesso a bassa quota.\nC'\u00e8 un cambiamento radicale tra la pianura e il piano subalpino, composto da una foresta di persistenti, nonch\u00e9 una rottura superiore, la linea degli alberi, al di sopra della quale crescono soltanto piante alpine robuste. Il piano subalpino \u00e8 molto pi\u00f9 diffuso lungo il sentiero rispetto al piano alpino. Bench\u00e9 esista principalmente al nord, anche alcune montagne nel sud hanno tale piano subalpino, che \u00e8 composto generalmente da un ecosistema conosciuto come la \"foresta di abeti rossi degli Appalachi Meridionali\".\nPiani di vegetazione.\nNelle catene montuose e nelle montagne del sud, il piano subalpino comincia intorno ai 1.800 metri di altitudine nelle Great Smoky Mountains, al di sopra dei 1.500 metri sul Roan Mountain alla frontiera tra la Carolina del Nord e il Tennessee e al di sopra dei 1.500 metri sul Monte Rogers e sul Parco statale di Grayson Highlands in Virginia. Una serie di colli brulli, i cosiddetti \"Appalachian balds\", sono ugualmente presenti nelle alture meridionali e sarebbero il risultato di incendi o di pascoli degli ultimi secoli, se non addirittura in certi casi la conseguenza di suoli sabbiosi il cui strato sarebbe relativamente fine. Alberi possono crescere su alcuni \"balds\"; talora, vengono tagliati dai servizi dello United States National Forest per tenere i \"balds\" sgombri da vegetazione.\nNon vi \u00e8 un piano subalpino tra il Monte Rogers in Virginia e il Monte Greylock nel Massachusetts, principalmente perch\u00e9 il sentiero resta al di sotto dei 910 metri (3.000 piedi), del Parco nazionale di Shenandoah, in Virginia, fino al Monte Greylock. Quest'ultimo possiede tuttavia una grande regione subalpina, la sola foresta di questo tipo nel Massachusetts, che si estende al di sotto dei 910 metri, che, nel sud, \u00e8 il limite abituale della regione subalpina. Ci\u00f2 \u00e8 dovuto all'esposizione ai venti dell'ovest dominanti, la vetta e la cresta estendendosi da 61 a 200 metri pi\u00f9 in alto di qualsiasi altra vetta dello Stato. Pi\u00f9 a nord, parecchie vette nel Vermont raggiungono la zone subalpina, il cui limite scende regolarmente via via che si avanza verso nord, di modo che nelle Montagne Bianche del New Hampshire esso si trova spesso ben al di sotto di 910 metri. Nel Monte Moosilauke, la cui vetta culmina a 1.464 metri, si raggiunge il primo piano alpino sul sentiero, e la flora, rada, \u00e8 inframmezzata di rocce nude. Tra i due piani si trova una regione detta \"krummholz\" dove crescono alberi rinsecchiti con rami orientati sotto la costrizione del vento di nord-ovest in inverno, dando loro cos\u00ec l'apparenza di \"bandiere\". Questa regione assomiglia a quella situata a centinaia di chilometri a nord in Canada. Essa contiene ugualmente numerose specie minacciate o a rischio. Il sentiero \u00e8 stato deviato verso la Catena Presidential del New Hampshire per permettere all'\"Appalachian Mountain Club\" di proteggere certe specie vegetali. La quota alpina nelle White Mountains \u00e8 generalmente compresa fra 1.300 e 1.500 metri. Le montagne attraversate dal sentiero al di sopra del limite degli alberi includono il Monte Moosilauke, vari chilometri dopo la Catena Franconia e la Catena Presidential. Nella Catena Presidential, il sentiero si inerpica a 1.917 metri sul Monte Washington e resta all'incirca sui 21 chilometri in permanenza al di sopra del limite boschivo, nel pi\u00f9 grande ambiente alpino a est delle Montagne Rocciose.\nIn Maine, il sentiero si prolunga in ambienti ancora pi\u00f9 rudi e il piano subalpino e alpino scende verso altitudini pi\u00f9 basse. Il limite subalpino nello Stato va da 760 metri nella Catena Mahoosuc a 300 metri in certe parti dell'\"Hundred-Mile Wilderness\" dove quasi ogni zona a pi\u00f9 di 300 metri \u00e8 una foresta di alberi a foglie persistenti. Queste foreste comprendono pi\u00f9 specie di conifere delle altre. Cos\u00ec, oltre al pino bianco americano (\"Pinus strobus\"), al peccio (\"Picea\") e alla tsuga (\"Tsuga\"), il Maine ospita numerosi cedri (\"Cedrus\") lungo il sentiero. Vicino all'estremit\u00e0 nord, ci sono anche larici americani (\"Larix laricina\"), un pino ad aghi resinosi a foglie caduche, le cui foglie che ingialliscono in autunno sono ben visibili dopo che le betulle e gli aceri hanno perso le loro. Le tsuga in Maine sono ugualmente notevoli, perch\u00e9 l'afide lanigero del melo (\"Adelges tsugae\") che ha devastato le popolazioni pi\u00f9 a sud, non \u00e8 ancora entrato nello Stato, probabilmente a causa del clima pi\u00f9 freddo.\nIl Maine ha ugualmente varie regioni alpine. Inoltre vari domini della Catena Mahoosuc, il Monte Baldpate e il Monte Old Blue nel sud del Maine hanno caratteristiche alpine, malgrado altitudini inferiori a 1.200 metri. Il Monte Saddleback e il Monte Bigelow, pi\u00f9 a nord, hanno ciascuno una zona che si estende un po' al di sopra dei 1.200 metri, ma che sono da molto tempo zone alpine con vette senza alberi. Dal Monte Bigelow, il sentiero si estende su 240 chilometri con solo una piccola zona alpina intorno a 1.100 metri in cima al Monte White Cap. Il Monte Katahdin, il secondo pi\u00f9 grande ambiente alpino degli Stati Uniti, ha parecchi chilometri quadrati di zona alpina quando il terreno diventa piatto sulla vetta come pure sulle falesie e sui crinali che vi conducono. La linea degli alberi sul Monte Katahdin \u00e8 solo di 1.100 metri. Questa elevazione in Massachusetts sarebbe a malapena una regione subalpina e, nel sud della Virginia, si comporrebbe di foreste di pianura.\nMalgrado gli ambienti alpini ben al di sotto dei 1.500 metri nel New Hampshire e nel Maine, certi luoghi pi\u00f9 elevati pi\u00f9 a sud non sono alpini alla maniera del Wayah Bald in Carolina del Nord (1.628 metri) e del Clingmans Dome nel Parco nazionale delle Great Smoky Mountains (2.025 metri). Questo illustra il cambiamento radicale del clima intorno ai 3.200 chilometri.\nEscursione.\nPoich\u00e9 il Sentiero degli Appalachi \u00e8 espressamente concepito per essere percorso a piedi, esso include diverse risorse per facilitare il percorso degli escursionisti. Alcune sono comuni ad altri sentieri attraverso l'America del Nord, mentre altre sono esclusive del Sentiero degli Appalachi. Il sentiero \u00e8 percorso molto pi\u00f9 frequentemente da sud verso nord che all'inverso. Gli escursionisti cominciano generalmente a marzo o aprile per terminare alla fine dell'estate o al principio dell'autunno. Nel caso contrario degli escursionisti che vanno da nord verso sud, il periodo prescelto \u00e8 da giugno a marzo.\nSegnaletica.\nPer tutta la sua lunghezza, il Sentiero degli Appalachi \u00e8 marcato con segnavia di vernice bianca di circa 5 per 15 centimetri. Ai lati del sentiero sono indicati i ripari, i punti panoramici e le aree di stazionamento con un segnavia simile di colore blu. Negli anni passati, alcuni tronconi del sentiero hanno ugualmente utilizzato dei segnavia metallici con il logo del sentiero. Alcuni sono sempre visibili.\nRifugi e campeggio.\nIl sentiero conta pi\u00f9 di 250 rifugi e posti di campeggio disponibili per gli escursionisti. I rifugi, la cui denominazione differisce secondo i luoghi, sono generalmente aperti con una struttura a tre pareti e un pavimento di legno, anche se alcuni sono molto pi\u00f9 elaborati. I rifugi sono generalmente distanziati da una giornata di marcia o meno con il pi\u00f9 delle volte una sorgente d'acqua e delle latrine essenziali.\nL'\"Appalachian Mountain Club\" (AMC) sfrutta ad esempio un sistema di otto rifugi particolari su 90 chilometri di sentiero nelle Montagne Bianche del New Hampshire. Questi ultimi sono significativamente pi\u00f9 grandi e offrono servizi completi di alloggio con pasti durante i mesi d'estate. Il rifugio della Diga di Fontana in Carolina del Nord \u00e8 soprannominato l'\"Hilton Fontana\" per l'importanza delle comodit\u00e0 (bagni, vicinanza a un ufficio di posta e a un ristorante).\nI rifugi sono generalmente a servizio libero, particolarmente nella stagione morta. Generalmente alla loro manutenzione provvedono volontari locali. Quasi tutti i rifugi hanno uno o molti sostegni per mettere il cibo al riparo fuori dalla portata di eventuali animali (roditori particolarmente). Oltre a ripari \"ufficiali\", molti privati offrono una camera e degli alberghi propongono i loro servizi per accogliere gli escursionisti.\nPericoli.\nIl sentiero degli Appalachi \u00e8 relativamente sicuro. La maggior parte delle ferite o degli incidenti sono paragonabili alle attivit\u00e0 all'aria aperta. La maggior parte dei rischi sono legati alle condizioni meteorologiche, agli errori umani, alle piante, animali, malattie e alle attivit\u00e0 incontrate lungo il sentiero.\nLunga percorrenza.\nI marciatori che completano la totalit\u00e0 del sentiero in un anno sono chiamati \"thru-hikers\", quelli che preferiscono farlo mediante una serie di marce separate sono chiamati piuttosto \"section-hikers\". Quelli che marciano dalla Georgia al Maine sono i \"north-bounders\", mentre quelli che fanno il tragitto nel senso inverso sono dei \"south-bounders\". I \"north-bounders\" sono i pi\u00f9 numerosi.\nEsiste un'abitudine presso i marciatori di portare un nome di sentiero che utilizzano per identificarsi nei registri dei ripari.\nAnche se alcuni sono pi\u00f9 rapidi della media, il percorso completo impiega in generale da 5 a 7 mesi. La marcia nei terreni ripidi, il freddo o il calore rendono questa attivit\u00e0 fisicamente molto impegnativa, soprattutto per i \"thru-hikers\". Solamente dal 20% al 30% delle persone che cominciano un \"thru-hike\" finiscono il sentiero.\nLa grande maggioranza del sentiero \u00e8 condiviso con escursionisti di una giornata o di un fine settimana.\nIl \"thru-hiking\" \u00e8 fortemente sconsigliato prima del 15 maggio e dopo il 15 ottobre.\nTragitto dettagliato per stato.\nIl sentiero \u00e8 attualmente protetto su pi\u00f9 del 99% del suo corso da terreni appartenenti al governo federale, agli stati o soggetti a un diritto di passaggio. Il sentiero \u00e8 curato da diverse organizzazioni volontarie, gruppi di difesa dell'ambiente, agenzie governative e privati. Oltre 4.000 volontari donano pi\u00f9 di 175.000 ore all'anno del loro tempo per assicurare la manutenzione del sentiero. Questo sforzo \u00e8 coordinato in gran parte dall'\"Appalachian Trail Conservancy\" (ATC). In totale, il sentiero attraversa otto foreste nazionali e due parchi nazionali.\nNel corso del suo periplo, il sentiero segue la cresta degli Appalachi, attraversando parecchie delle sue vette pi\u00f9 alte, e il suo corso \u00e8, tranne qualche eccezione, quasi in permanenza in un ambiente naturale.\nGeorgia.\nLo Stato della Georgia comprende 120 chilometri del sentiero, tra cui il capolinea sud nel Monte Springer a un'altitudine di 992 metri. A 1.360 metri, Blood Mountain \u00e8 il punto culminante del sentiero in Georgia. Il Sentiero degli Appalachi e i sentieri collegati sono gestiti e mantenuti dal \"Georgia Appalachian Trail Club\".\nCarolina del Nord.\nIn Carolina del Nord si trovano 142 chilometri del sentiero, senza contare pi\u00f9 di 325 chilometri lungo la frontiera con il Tennessee. L'altitudine varia da 525 a 1.676\u00a0m. Il sentiero penetra dalla Georgia a Gap Bly, percorrendo vette come Standing Indian Mountain, il Monte Albert e Wayah Bald. Passa poi per il Nantahala Outdoor Center in prossimit\u00e0 del fiume Nantahala. Fino a questo punto, il sentiero \u00e8 curato dal \"Nantahala Hiking Club.\". Al di l\u00e0 di questo punto, della manutenzione si occupa lo \"Smoky Mountains Hiking Club\". 48 chilometri pi\u00f9 a nord, la Diga di Fontana segna l'entrata al Parco nazionale delle Great Smoky Mountains.\nTennessee.\nIl Tennessee comprende 114 chilometri del sentiero, senza contare pi\u00f9 di 325 chilometri lungo o presso la frontiera con la Carolina del Nord. Questa sezione, che passa al di sotto della vetta del Clingmans Dome nel Parco nazionale delle Great Smoky Mountains, \u00e8 il punto culminante del Sentiero degli Appalachi con un'altitudine di 2.019 metri. Lo \"Smoky Mountains Hiking Club\" di Knoxville cura il sentiero lungo tutto il parco nazionale fino al Davenport Gap. A nord di Davenport Gap, il \"Carolina Mountain Club\" di Asheville cura la pista fino allo Spivey Gap. Poi per la sezione restante in Tennessee la manutenzione \u00e8 effettuata dal \"Tennessee Eastman Hiking &amp; Canoeing Club\" di Kingsport.\nVirginia.\nIn Virginia si trovano 885 chilometri del sentiero, di cui 32 chilometri lungo la frontiera con la Virginia Occidentale. Secondo il calendario degli escursionisti quando vanno in direzione nord, questa sezione ha generalmente un clima umido e difficile a causa del disgelo e delle piogge abbondanti di primavera. Parti notevoli del sentiero sono parallele alla Blue Ridge Parkway e alla Skyline Drive nel Parco nazionale di Shenandoah. Queste ultime tratte sono spesso considerate migliori per gli escursionisti principianti. Nella parte sud-ovest dello Stato, il sentiero passa in prossimit\u00e0 del punto pi\u00f9 elevato dello Stato, il Monte Rogers.\nVirginia Occidentale.\nLa Virginia Occidentale comprende 6 chilometri del sentiero, senza contare circa 32 chilometri lungo la frontiera con la Virginia. Il sentiero attraversa la citt\u00e0 di Harper's Ferry, sede dell'\"Appalachian Trail Conservancy\".\nMaryland.\nIn Maryland si trovano 66 chilometri del sentiero, con un'altitudine variante da 70 a 570 metri. Gli escursionisti sono tenuti a restare nei rifugi e nei campeggi designati. Il sentiero costeggia la rotta del Chesapeake and Ohio Canal su 4,8 chilometri.\nPennsylvania.\nLa Pennsylvania comprende 369 chilometri del Sentiero degli Appalachi. Il sentiero va da Pen Mar alla frontiera con il Maryland al Delaware Water Gap alla frontiera con il New Jersey. Il fiume Susquehanna \u00e8 generalmente considerato come la linea di demarcazione tra il nord e il sud del sentiero e il Parco statale di Pine Grove Furnace come il centro del sentiero.\nIl Sentiero degli Appalachi passa per una zona denominata \"St. Anthony's Wilderness\" che \u00e8 la seconda pi\u00f9 grande zona senza strade della Pennsylvania e che possiede varie citt\u00e0 fantasma minerarie (carbone) come Yellow Springs e Rausch Gap.\nNew Jersey.\nIn New Jersey si trovano 116 chilometri del sentiero. Il sentiero penetra nello Stato dal sud su un viale pedonale lungo il ponte dell'Interstate 80 sul fiume Delaware, poi sale dal Delaware Water Gap sulla vetta dei Monti Kittatinny nella Foresta statale di Worthington, passa Sunfish Pond sulla sua destra, prosegue attraverso la Foresta statale di Stokes e raggiunge infine il Parco statale di High Point, dove si trova il punto pi\u00f9 alto del New Jersey. Il sentiero prende in seguito una direzione sud-est lungo la frontiera con lo stato di New York durante circa 48 chilometri, passando su lunghe sezioni di passerelle su terre paludose, entrando poi nel Parco statale di Wawayanda, quindi nella Foresta statale Abram S. Hewitt proprio prima di lasciare lo Stato vicino a Greenwood Lake.\nLa presenza di orsi neri lungo il sentiero in New Jersey \u00e8 stata notevole all'inizio degli anni 2000 e barriere metalliche anti-orsi che proteggono i contenitori dei rifiuti sono collocati in tutti i rifugi del New Jersey.\nNew York.\nI 142 chilometri del sentiero nello stato di New York presentano un debole dislivello paragonati ad altri stati. Dal sud al nord, il Sentiero degli Appalachi passa per le vette di numerose piccole montagne che non superano i 430 metri di altitudine e il punto culminante del sentiero nello Stato \u00e8 Prospect Rock a 438 metri di altezza e a soli 800 metri dalla frontiera con il New Jersey. Il sentiero continua verso nord, salendo vicino a \"Fitzgerald Falls\", passando per la Foresta di Sterling, poi entrando nei Parchi statali di Harriman e di Bear Mountain. Attraversa il fiume Hudson sul Ponte di Bear Mountain, il punto pi\u00f9 basso sul Sentiero degli Appalachi con 38 metri. Esso attraversa in seguito il Parco statale di Clarence Fahnestock e continua in direzione nord-est attraversando la Linea di Harlem della Metro-North Railroad, dove si trova l'unica stazione del sentiero. Infine, il sentiero penetra nel Connecticut attraverso la Riserva naturale di Pawling.\nLa sezione del sentiero che passa per i Parchi statali di Harriman e Bear Mountain \u00e8 la sezione pi\u00f9 antica della pista poich\u00e9 fu realizzata nel 1923. Una parte di questa sezione \u00e8 stata pavimentata da 700 volontari con 800 scalini di granito seguiti da pi\u00f9 di un chilometro di passerelle, in un progetto che \u00e8 durato quattro anni (inaugurazione nel giugno 2010) ed \u00e8 costato circa un milione di dollari.\nConnecticut.\nIl Connecticut comprende 84 chilometri del sentiero che si trovano quasi interamente lungo delle creste ad ovest della valle dell'Housatonic.\nLa frontiera dello Stato \u00e8 anche il limite ovest di una riserva indiana abitata dagli Schaghticoke. Il sentiero prosegue verso nord vicino alla parte occidentale della valle dell'Housatonic, poi prende la direzione nord verso l'ovest di Cornwall, quindi nord-ovest ed ovest verso Salisbury. Per il seguito, risale le Montagne Taconic che offrono particolarmente a \"Lion's Head\" un panorama verso il nord con il Monte Greylock e altri punti elevati del Massachusetts. A Bear Mountain, il sentiero raggiunge oltre 610 metri di altitudine, quindi prosegue nella valle del'Hudson attraverso le Montagne Catskill. Appena a nord di Bear Mountain, il sentiero passa nel Massachusetts scendendo nella \"Sage's Ravine\", un canyon.\nMassachusetts.\nIn Massachusetts si trovano 145 chilometri del Sentiero degli Appalachi, interamente nella contea di Berkshire nell'ovest dello Stato. Il sentiero passa per il punto culminante del sud delle Montagne Taconic, il Monte Everett (793 metri), poi scende verso la valle della Housatonic e la periferia della citt\u00e0 di Great Barrington. Il sentiero attraverso le Foreste statali di East Mountain, di Beartown e di October Mountain, poi le citt\u00e0 di Dalton e Cheshire e il punto pi\u00f9 alto dello Stato, il Monte Greylock (1.064 metri) nella Foresta statale di Clarksburg. Il sentiero scende in seguito rapidamente su 3 chilometri nella valle verso North Adams e Williamstown, prima di risalire di nuovo verso la frontiera con il Vermont. Il sentiero attraverso il Massachusetts \u00e8 curato dalla sezione Berkshire dell'\"Appalachian Mountain Club\".\nVermont.\nIl Vermont comprende 241 chilometri del sentiero. Entrando nello Stato, il sentiero coincide con le sezioni sud del Long Trail e attraversa la parte sud della Foresta nazionale di Green Mountain. Segue la cresta del sud delle Montagne Verdi, raggiungendo certi picchi notevoli come Stratton Mountain, Glastenbury Mountain e Killington Peak. Dopo essersi separato dal Long Trail, il Sentiero degli Appalachi prende una direzione est, attraversando il fiume White, passando per la citt\u00e0 di Norwich e attraversa il fiume Connecticut in direzione di Hanover in New Hampshire. Il \"Green Mountain Club\" mantiene il Sentiero degli Appalachi dalla frontiera con il Massachusetts alla route 12. Il \"Dartmouth Outing Club\" cura la manutenzione sul prosieguo del sentiero.\nNew Hampshire.\nIn New Hampshire si trovano 259 chilometri del Sentiero degli Appalachi. Questa sezione del sentiero \u00e8 situata maggioritariamente nella Foresta nazionale di White Mountain. Per gli escursionisti diretti al nord, \u00e8 l'inizio delle difficolt\u00e0; in effetti, nel New Hampshire e nel Maine, i terreni si fanno pi\u00f9 selvaggi e pi\u00f9 ripidi e vicino alle vette e alle creste si ritrovano le condizioni alpine. Il sentiero passa per 17 delle 48 vette di oltre 1.200 metri del New Hampshire, tra cui i 1.916 del Monte Washington (il punto culminante del Sentiero degli Appalachi nel nord del Tennessee). Il \"Dartmouth Outing Club\" mantiene il sentiero dalla frontiera con il Vermont del Monte Moosilauke al Kinsman Notch; l'\"Appalachian Mountain Club\" si occupa delle parti restanti nello Stato.\nMaine.\nIl Maine comprende 452 chilometri del Sentiero degli Appalachi. In questa parte del sentiero vi sono molti pi\u00f9 alci che altrove. Il capolinea nord del Sentiero degli Appalachi si trova sul Monte Katahdin nel Parco statale di Baxter.\nCerte sezioni del sentiero nel Maine, come il Mahoosuc Notch, sono particolarmente difficili e questo anche per degli escursionisti esperti, tanto pi\u00f9 che il terreno pu\u00f2 diventare scivoloso in condizioni meteorologiche di umidit\u00e0. Esistono anche dozzine di fiumi e di guadi da passare e il passaggio del fiume Kennebec necessita perfino di una traversata in battello. La parte pi\u00f9 isolata dello Stato \u00e8 conosciuta come la \"Hundred-Mile Wilderness\" e scatta a nord-est della citt\u00e0 di Monson e termina dopo il Parco statale di Baxter.\nL'\"Appalachian Mountain Club\" cura la manutenzione del Sentiero degli Appalachi dalla frontiera del New Hampshire al Grafton Notch e il \"Maine Appalachian Trail Club\" \u00e8 responsabile del resto fino al Monte Katahdin.\nCollegamenti esterni.\nSiti ufficiali\nSiti non ufficiali e guide di escursionismo\nRiviste"}
{"id": "4544502", "revid": "1543377", "url": "https://it.wikipedia.org/wiki?curid=4544502", "title": "Charles Howard, XVII conte di Suffolk", "text": "Biografia.\nEra figlio di Thomas Howard, XVI conte di Suffolk e di Elizabeth Jane, figlia di James Dutton, I barone Sherborne. Suoi fratelli furono i politici Henry Thomas Howard e James Howard.\nCon il titolo di visconte Andover tra il 1820 ed il 1851 fu un pari britannico del partito Whig.\nNel 1832 sedette in parlamento come rappresentante del Malmesbury, posto che mantenne fino al 1841.\nNel 1851 succedette a suo padre come diciassettesimo conte di Suffolk ed entr\u00f2 a far parte della camera dei Lords.\nSpos\u00f2 la parente Isabella Catherine, figlia di Lord Henry Thomas Howard-Molyneux-Howard (fratello di Bernard Howard, XII duca di Norfolk), nel 1829. La coppia ebbe cinque figli:\nMor\u00ec nel 1876 all'et\u00e0 di 70 anni e gli succedette il figlio Henry."}
{"id": "4544509", "revid": "122562906", "url": "https://it.wikipedia.org/wiki?curid=4544509", "title": "Hackney Wick", "text": "Hackney Wick (nota anche come the Wick, \"il Wick\") \u00e8 un quartiere situato a cavallo del confine del borgo londinese di Hackney e di Tower Hamlets, a a nord est di Charing Cross.\nSi trova nell'estremit\u00e0 orientale del borgo di Hackney, a est del centro di Hackney e a sud delle marcite di Hackney.\nLa parte pi\u00f9 orientale del quartiere, al di l\u00e0 del fiume Lea (che \u00e8 storicamente il confine tra Middlesex ed Essex) \u00e8 inclusa nel Parco Olimpico.\nStoria.\nTempi antichi.\nNell'et\u00e0 romana, il delta tidale del fiume Lea, che era pi\u00f9 largo e scorreva pi\u00f9 rapidamente rispetto ad oggi, si estendeva fino a Hackney Wick.\nNell'894, un gruppo di vichinghi risalirono il fiume verso Hertford; Alfredo il Grande vide questa come un'occasione per sconfiggere i vichinghi e, dunque, ordin\u00f2 che i canali artificiali della parte pi\u00f9 a valle del fiume, a Leamouth, venissero drenati: questo avrebbe lasciato le navi vichinghe arenate, ma avrebbe aumentato il flusso d'acqua del fiume e avrebbe causato lo spostamento del delta tidale verso valle, nella zona di Old Ford.\nPrima dei tempi moderni, Hackney Wick era una area soggetta periodicamente ad alluvioni e allagamenti: la costruzione di canali e canali scolmatori lungo il percorso del Lea, ha alleviato il rischio di cui soffriva e permettendo, di conseguenza, lo sviluppo dell'area.\nPrima della costruzione di questi canali, le marcite che si formavano a seguito delle alluvioni erano ampiamente utilizzate per il pascolo di bovini.\nStoria industriale.\nDurante gli anni del XIX e i primi del XX secolo, il Wick era una florida, densamente popolata zona industriale.\nQuando, negli anni 90 del XIX secolo, il filantropo Charles Booth conduceva la sua ricerca riguardo alla povert\u00e0 in cui varie zone di Londra vessavano, egli not\u00f2 che Hackney Wick, fra i fumi nocivi delle fabbriche e il rumore, era una delle aree di ridotta povert\u00e0: secondo questa indagine, le strade a sud della ferrovia (come la \"Wansbeck Road\" e la \"Rothbury Road\") erano un misto di ricchezza e povert\u00e0; la \"Kelday Road\" sembrava essere una zona di relativa ricchezza, in cui risiedevano individui appartenenti alla classe media; solamente la zona a nord della ferrovia e le traverse laterali della \"Wick Road\" (come la \"Chapman Road, Felstead Street\" e la \"Percy Terrace\"), erano descritte come \"molto povere, con cronica mancanza\".\nLa prima vera plastica sintetica, la parchesina, inventata da Alexander Parkes, \u00e8 stata prodotta a Hackney Wick, dalla compagnia di Parker, dal 1866 al 1968. La compagnia \u00e8, tuttavia, fallita a causa degli elevati costi di produzione.\nAl contrario, la gommalacca venne continuata ad essere prodotta dalla fabbrica della \"Lea Works by A.F. Suter and Co.\" che si trovava agli \"Victory Works\" (la zona industriale a sud del Wick) per parecchi anni, prima che questo stabilimento si trasferisse nella vicina Bow.\nPer molti anni, Hackney Wick \u00e8 stata anche la sede della raffineria \"Carless, Capel &amp; Leonard\", al quale viene attribuita l'introduzione del termine \"petrolio\" negli anni novanta del XIX secolo.\nAnche l'industria dolciaria \"Clarnico\" ha avuto sede a Hackney Wick dal 1879 fino al 1946. Nel periodo successivo alla seconda guerra mondiale, la Clarnico era la pi\u00f9 grande industria dolciaria britannica. Lo stabilimento di Hackney Wick venne chiuso per esserne aperto uno nuovo sull'altra sponda del fiume Lea, lungo la Waterden Road, dove sopravvisse per 20 anni, prima della cessione alla Trebor Bassett.\nNonostante sia stata ceduta, il nome di questa industria \u00e8 ancora in uso per le caramelle alla menta note come \"Clarnico Mint Creams\".\n\"Omicidio ferroviario\".\nAd Hackney Wick si trova la stazione nota per la scena del crimine del primo omicidio compiuto su un treno in Inghilterra.\nNella tarda serata del 9 luglio del 1864, la vittima, Thomas Briggs, residente a Clapton, di ritorno da una cena con la nipote, \u00e8 stata ritrovata in fin di vita da due impiegati ferroviari sul treno tra la stazione di Bow e quella del Wick. Non vi era traccia, tuttavia dell'attentatore, Franz Muller, che, riuscito a scappare dal treno senza essere notato, era tornato nel suo alloggio a Bow.\nGiunta la polizia, Briggs venne portato inizialmente nel pub \"Mitford Castle\" di Hackney Wick, dove un dottore gli diagnostic\u00f2, insieme ad un gran numero di gravi ferite, anche una trauma cranico. Briggs mor\u00ec la sera successiva l'assalto.\nDurante le investigazioni, risult\u00f2 chiaro alla polizia che il delitto era stato effettuato con lo scopo di furto: i conoscenti della vittima, infatti, informarono l'ispettore capo incaricato, che la sera dell'omicidio, Briggs indossava occhiali d'oro e aveva un orologio da tasca, anch'esso d'oro, nel panciotto. Sia gli occhiali che l'orologio mancavano sulla scena del crimine.\nA causa della natura degli oggetti scomparsi, la polizia concentr\u00f2 la sua attenzione sul commercio di gioielli e materiali preziosi di Londra. Vengono ritrovati nella carrozza anche altri oggetti tra cui un bastone della vecchiaia e una borsa di cuoio (identificati dalla polizia come propriet\u00e0 di Briggs) e un cappello nero.\nGiorni dopo l'assassinio, un gioielliere della City, rivela alla polizia di aver scambiato una catena d'oro a un cliente, di cui da la descrizione dettagliata, per un orologio d'oro. Il gioielliere \u00e8 certo che l'assassino non fosse inglese, perch\u00e9 l'accento gli sembrava essere quello tedesco.\nLa maggiore svolta nell'investigazione dell'omicidio ferroviario arriva il 18 luglio, quando un cocchiere rivela alla polizia che la sua figlia maggiore si sarebbe dovuta sposare con un giovane uomo di nome Franz Muller.\nIl cocchiere rivela che il regalo di Muller alla figlia del cocchiere era una catena d'oro che si trovava all'interno di una scatoletta riportante il nome del gioielliere; egli rivela anche che Muller possedeva un cappello nero e che sarebbe partito il giorno successivo per New York.\nL'arresto non \u00e8 potuto avvenire, tuttavia, perch\u00e9 Muller aveva lasciato Londra alla volta di Liverpool, da dove sarebbe salpato sulla nave \"Victoria\" per raggiungere l'America, dove si riteneva al sicuro dal suo arresto.\nInvece, al suo arrivo a New York, la polizia britannica aveva informato quella americana del suo arrivo e aveva chiesto l'arresto e l'estradizione: all'arrivo al porto di New York, Franz Muller viene arrestato ed estradato successivamente in Inghilterra, dove ha scontato la sua pena nel carcere di Newgate.\nIl presente.\nNel recente periodo post-industriale, Hackney Wick ha perso la maggior parte delle industrie presenti precedentemente, e la popolazione \u00e8 drammaticamente crollata.\nRimane molto poco della composizione delle strade tra l'Hertford Union Canal e l'\"Eastway\", o il grande numero delle tipiche case a schiera. Molti toponimi delle strade sono anche andati perduti a seguito di successivi sviluppi.\nParte del Wick \u00e8 stata sviluppata negli anni 60 per creare il \"Trowbridge Estate\", che \u00e8 un complesso di case popolari, appartenenti al consiglio della Grande Londra, composto da condomini di pochi piani ai piedi di sette condomini di 21. Le condizioni di questo complesso popolare continuavano a peggiorare e, nonostante diversi sono stati i tentativi per rinnovare e migliorare i condomini, la maggior parte del complesso \u00e8 stato demolito e sostituito da edilizia ordinaria tra il 1985 e il 1996.\nL'artista Rachel Whiteread ha prodotto una serigrafia di fotografie dell'ex-complesso popolare. Questa serigrafia, intitolata \"Demolished\" (\"demolito\" in italiano) \u00e8 parte della collezione del Tate Gallery.\nCultura.\nL'area ha avuto benefici non soltanto dal rinnovamento dovuto alle olimpiadi, ma anche dal fatto che la comunit\u00e0 artistica londinese sia sempre di pi\u00f9 costretta a lasciare i vecchi magazzini e le zone industriali nella zona meridionale del borgo di Hackney e nel borgo di Tower Hamlets a causa dell'aumento degli affitti. Hackney Wick, che offre affitti pi\u00f9 abbordabili (anche se a causa delle olimpiadi, tra il 2011 e il 2012 gli affitti sono aumentati anche nel quartiere) \u00e8 dunque diventata una meta per gli artisti di Londra.\nDiverse societ\u00e0 di artisti, come \"Mother Studios, Elevator Gallery\" e \"Decima Gallery\" hanno ora una sede al Wick.\nIl festival d'arte \"Hackney Wicked\" (wicked in inglese significa \"figo\", \"strepitoso\") viene ospitato nel quartiere a partire dal 2008.\nIl noto 59 Club per i motociclisti \u00e8 stato fondato nella Eton Mission Church (dove ha tuttora sede) nel 1959.\nInfrastrutture e trasporti.\nFerrovie.\nIl quartiere \u00e8 servito dalla stazione di Hackney Wick, costruita nel 1854, lungo la North London Line, che collega Stratford con Richmond.\nFino al 1943 (e fino agli anni ottanta, solamente per le merci), Hackney Wick era servita anche dalla stazione di Victoria Park che si trovava lungo la linea .\nQuesta stazione, che si trovava nelle vicinanze del bivio tra la North London-Poplar line e la Poplar-Stratford line, era stata aperta nel 1866 per rimpiazzare la vecchia stazione di Victoria Park (che aveva avuto vita breve, siccome era stata aperta solamente 10 anni prima).\nNon rimane pi\u00f9 traccia di nessuna di queste stazione: la pi\u00f9 antica si trovava dove adesso scorre la Wick Road, mentre la pi\u00f9 nuova si trovava dove adesso scorre la superstrada A12.\nAutobus.\nPrima della apertura della stazione ferroviaria, il servizio di autobus era di vitale importanza per Hackney Wick, sia come posto di lavoro che di residenza.\nLungo la Eastway, dove ora si trova il parcheggio degli autobus, si trovava un'autostazione che era il capolinea di diverse linee tra cui la 6 (che portava a Kental Rise) e la 30 (che portava a Roehampton).\nSuccessive modificazioni della rete hanno riguardato il Wick.\nHackney Wick rimane un fulcro per i trasporti pubblici locali, con diverse linee che attraversano o hanno il capolinea nel quartiere:\nLa linea N26 (Trafalgar Square - Chingford) e la linea 236 (che \u00e8 un servizio h24) servono Hackney Wick di notte.\nA seguito dell'introduzione della Congestion charge zone nel centro di Londra, le linee 26 e 30 sono state potenziate.\nRete ciclopedonale.\nHackney Wick si trova lungo il percorso ciclopedonale chiamato \"Capital Ring\".\nLe alzaie dei canali sono spesso incluse in altri percorsi ciclabili e pedonali: per esempio, il Hertford Union Canal \u00e8 accessibile dalla Wick Road, vicino al St Marks Gate. Da qui, procedendo verso est si l'alzaia continua ininterrottamente fino al Hertfordshire, mentre, procedendo verso ovest, si raggiunge l'alzaia del Regent's Canal (le cui alzaia portano, a loro volta a Limehouse, verso sud, e a Islington, verso nord-ovest)."}
{"id": "4544511", "revid": "287204", "url": "https://it.wikipedia.org/wiki?curid=4544511", "title": "Pierre-Jacques Cazes", "text": "Biografia.\nPierre Jacques apprese le basi della pittura con l'aiuto di Ferou, portiere dell'Acad\u00e9mie royale de peinture et de sculpture, che gli faceva copiare i disegni dei professori, su richiesta del padre, che desiderava assecondare i desideri e le inclinazioni del figlio.\nIn seguito studi\u00f2, per tre anni, alla scuola di Ren\u00e9-Antoine Houasse e poi, per sei anni, a quella di Bon Boullogne.\nGiunto secondo nel 1698, vinse il Prix de Rome nel 1699 con \"La visione di Giacobbe in Egitto\". Non si rec\u00f2, per\u00f2, a Roma, ma divenne uno dei pi\u00f9 importanti pittori di composizioni religiose su larga scala e storiche di Parigi. Oper\u00f2 inizialmente nella sua citt\u00e0 natale e poi a Versailles tra il 1700 ed il 1754. Ammesso all'Acad\u00e9mie royale de peinture et de sculpture nel 1703 con il \"Trionfo di Ercole su Acheloo\", nel 1715 ne divenne professore aggiunto, nel 1718 docente, nel 1743 rettore e nel 1744-1747 direttore. Nel 1704 debutt\u00f2 al Salon con \"Santa Cecilia\". Nel 1720 fu chiamato alla realizzazione della decorazione di un soffitto alla Tuileries, forse la sua prima commissione reale. Nel 1724 collabor\u00f2 con altri artisti, quali Jean-Baptiste Oudry, Charles-Antoine Coypel, Louis Galloche, Jean Restout II, Ernest Christophe, Henri de Favanne e Jean-Fran\u00e7ois de Troy, alla decorazione dell'H\u00f4tel du Grand Ma\u00eetre a Versailles, con una tela ovale intitolata \"Bacco e Ariadne\". Nel 1727 partecip\u00f2 al concorso nella galleria dell'Apollo al Louvre con il dipinto \"il trionfo di Venere\". Nel 1747 per una simile competizione, realizz\u00f2 l'opera \"Il ratto di Europa\", soggetto trattato anche da altri artisti, come Fran\u00e7ois Boucher. Nel 1739 rimase vedovo e non si rispos\u00f2 pi\u00f9.\nRappresento molteplici tipologie di soggetti, tra cui paesaggi, ritratti, soggetti allegorici, mitologici, religiosi, storici e di genere. Esegu\u00ec grosse commissioni per la realizzazione di dipinti d'ispirazione religiosa, come ad esempio \"San Pietro resuscita Tabita\" (chiesa di Saint-Germain-des-Pr\u00e9s a Parigi), e storica, in stile classico nella tradizione di Charles Le Brun e di Charles de La Fosse, ma con delle ombre nere che ricordano Francesco Solimena, in contrapposizione all'eleganza gradevole delle sue composizioni di soggetto mitologico e di genere. Le sue opere presentano, inoltre, reminiscenze rembrandtiane derivanti dall'apprendistato presso Bon Boullogne.\nSi formarono alla sua scuola Jean-Baptiste-Sim\u00e9on Chardin, Charles Parrocel, Paul Ponce Antoine Robert e Bernard Joseph Wamps.\nAnche il figlio, Jacques-Nicolas Cazes, fu pittore."}
{"id": "4544515", "revid": "1904508", "url": "https://it.wikipedia.org/wiki?curid=4544515", "title": "Henry Howard, XVIII conte di Suffolk", "text": "Biografia.\nEra figlio di Charles Howard, XVII conte di Suffolk e di Isabella Catherine, figlia di Lord Henry Thomas Howard-Molyneux-Howard.\nNel 1859 venne eletto membro del parlamento per il Malmesbury.\nVenne poi rieletto nel 1865 e perse le elezioni nel 1868.\nNel 1876 succedette a suo padre divenendo conte di Suffolk ed entrando a far parte della Camera dei Lord. Fu anche membro del Wiltshire County Council dal 1889.\nAppassionato di sport, pubblic\u00f2 un'Enciclopedia dello sport nel 1898.\nSpos\u00f2 Mary Eleanor Lauderdale, figlia di Henry Amelius Coventry, nel 1868. La coppia ebbe sei figli:\nMor\u00ec nel 1898 all'et\u00e0 di 64 anni e gli succedette il figlio."}
{"id": "4544519", "revid": "599013", "url": "https://it.wikipedia.org/wiki?curid=4544519", "title": "The Twelfth Juror", "text": ""}
{"id": "4544522", "revid": "767487", "url": "https://it.wikipedia.org/wiki?curid=4544522", "title": "The Twelfth Juror (film 1909)", "text": "The Twelfth Juror \u00e8 un cortometraggio muto del 1909. Il nome del regista non viene riportato. Fu uno dei primi film interpretati da Ethel Clayton, che aveva esordito come attrice cinematografica quello stesso anno in un cortometraggio della Essanay.\nProduzione.\nIl film fu prodotto dall'Essanay Film Manufacturing Company.\nDistribuzione.\nDistribuito dall'Essanay Film Manufacturing Company, usc\u00ec nelle sale cinematografiche USA il 13 ottobre 1909."}
{"id": "4544524", "revid": "188359", "url": "https://it.wikipedia.org/wiki?curid=4544524", "title": "Henry Howard, XIX conte di Suffolk", "text": "Biografia.\nEra figlio di Henry Howard, XVIII conte di Suffolk e di Mary Eleanor Lauderdale.\nStudi\u00f2 al Winchester College.\nDivenne secondo luogotenente nel quarto battaglione del reggimento Gloucestershire il 12 febbraio 1896 e fu promosso luogotenente il 2 febbraio 1897.\nSuccedette a suo padre come conte di Suffolk nel 1898 venendo a far parte della camera dei lords.\nIl 16 dicembre 1898 fu secondo come Aiutante di campo di George Curzon, I marchese Curzon di Kedleston, vicer\u00e9 di India, e fu promosso a capitano mentre prestava servizio l'11 aprile 1900.\nIl 26 dicembre 1904 spos\u00f2 Margaret Leiter, cognata di Lord Curzon, da cui ebbe tre figli:\nDiede le dimissioni dal suo incarico il 28 gennaio 1907.\nIl 9 giugno 1908 fu mandato come maggiore, comandante della batteria Wiltshire Battery, terza brigata Wessex, della Royal Field Artillery.\nQuesta formazione territoriale fu mandata in India durante la Prima guerra mondiale e conseguentemente prest\u00f2 servizio nella Campagna della Mesopotamia. Durante la battaglia di Istabulat, Suffolk venne ucciso da una scheggia di proiettile che gli colp\u00ec il cuore. Venne sepolto nel cimitero di guerra di Basra in Iraq.\nGli succedette il figlio Charles."}
{"id": "4544526", "revid": "775372", "url": "https://it.wikipedia.org/wiki?curid=4544526", "title": "Lega dei diritti civili degli italoamericani", "text": "La Lega dei diritti civili degli italoamericani (in inglese: Italian-American Civil Rights League) fu un gruppo politico della citt\u00e0 di New York e dintorni nato negli anni '70 del XX secolo con l'obiettivo di combattere gli stereotipi dispregiativi nei confronti degli italoamericani.\nNacque col nome di \"Lega anti diffamazione degli italoamericani\" il 30 aprile 1970, quando approssimativamente 30 italoamericani, guidati dal mafioso Joseph Colombo fecero picchetto alla sede di Manhattan dell'agenzia governativa federale FBI.\nErano l\u00ec per protestare contro il recente arresto del figlio di Colombo accusato di cospirazione per la fusione di antiche monete d'argento degli Stati Uniti in lingotti.\nPrima di ci\u00f2, Colombo si era lamentato riguardo alle molestie ingiuste verso di lui e la sua famiglia di diverse autorit\u00e0 federali di polizia, che accusavano Colombo fosse il capo di una delle cinque famiglie mafiose di New York."}
{"id": "4544528", "revid": "17654", "url": "https://it.wikipedia.org/wiki?curid=4544528", "title": "Ambrogio Minoia", "text": ""}
{"id": "4544530", "revid": "606039", "url": "https://it.wikipedia.org/wiki?curid=4544530", "title": "Uriechis nigriceps", "text": ""}
{"id": "4544535", "revid": "38120", "url": "https://it.wikipedia.org/wiki?curid=4544535", "title": "Triangolo con un settimo dell'area", "text": "In geometria piana, un triangolo \"ABC\" contiene un triangolo con un settimo dell'area di \"ABC\" e che \u00e8 formato nel seguente modo: i lati di questo triangolo giacciono sulle rette \"p\", \"q\", \"r\" dove\nLa prova dell'esistenza del triangolo con un settimo dell'area consegue dalla costruzione di sei rette parallele:\nIl suggerimento di Hugo Steinhaus \u00e8 che il triangolo (centrale) con lati \"p\",\"q\",\"r\" \u00e8 riflesso nei lati e nei suoi vertici. Questi sei triangoli aggiuntivi coprono parzialmente \"ABC\", e lasciano sei triangoli aggiuntivi sporgenti che giacciono al di fuori di \"ABC\". Focalizzandosi sul parallelismo della costruzione completa (offerta da Martin Gardner attraverso la rivista in linea di James Randi), la congruenza a coppie delle parti sporgenti e mancanti di \"ABC\" \u00e8 evidente. Cos\u00ec i sei triangoli esterni pi\u00f9 l'originale centrale equivalgono all'intero triangolo \"ABC\".\nSecondo Cook e Wood (2004), questo triangolo intrig\u00f2 Richard Feynman in una conversazione a pranzo; continuano a fornire quattro diverse dimostrazioni. De Villiers (2005) fornisce una generalizzazione e un risultato analogo per un parallelogramma.\nUn risultato pi\u00f9 generale \u00e8 conosciuto come teorema di Routh."}
{"id": "4544537", "revid": "138353", "url": "https://it.wikipedia.org/wiki?curid=4544537", "title": "Palazzo Villelmi de Fallesia", "text": "Il Palazzo Villelmi de Fallesia \u00e8 un palazzo nobiliare di Cefal\u00f9.\nOccupa l'area all'angolo tra Corso Ruggero e Via Mandralisca, prospettando in parte su Piazza Duomo.\nFu edificato intorno al XV secolo dalla nobile famiglia Villelmi de Fallesia ed \u00e8 oggi frazionato in pi\u00f9 unit\u00e0 abitative.\nPiuttosto rimaneggiato nei secoli, si conserva sul prospetto solo una sobria finestra angolare con colonnina, prezioso documento rinascimentale di gusto borghese. Sull'architrave si possono ancora leggere tracce di un'iscrizione: VIRTVS SOLA PRESTAT...DECORATA ANNO...)."}
{"id": "4544538", "revid": "767487", "url": "https://it.wikipedia.org/wiki?curid=4544538", "title": "A Romance of the Coast", "text": "A Romance of the Coast \u00e8 un cortometraggio muto del 1912. Il nome del regista non viene riportato nei credit del film prodotto dalla Lubin.\nProduzione.\nIl film fu prodotto dalla Lubin Manufacturing Company. Venne girato a Cape Cottage, nel Maine.\nDistribuzione.\nDistribuito dalla General Film Company, il cortometraggio usc\u00ec nelle sale USA nel 1912."}
{"id": "4544545", "revid": "287204", "url": "https://it.wikipedia.org/wiki?curid=4544545", "title": "\u017denskij volejbol'nyj klub Enisej", "text": "Lo \u017denskij volejbol'nyj klub Enisej (in russo \"\u0436\u0435\u043d\u0441\u043a\u0438\u0439 \u0432\u043e\u043b\u0435\u0439\u0431\u043e\u043b\u044c\u043d\u044b\u0439 \u043a\u043b\u0443\u0431 \u0415\u043d\u0438\u0441\u0435\u0439\") \u00e8 una societ\u00e0 di pallavolo femminile con sede a Krasnojarsk: milita nel campionato di Superliga.\nStoria del club.\nLo \u017denskij volejbol'nyj klub Enisej viene fondato nel 1992, quando prende parte alla \"Vys\u0161aja Liga B\". Nel 1998 arriva la promozione in \"Vys\u0161aja Liga\", dove gioca fino a quando viene promosso in Superliga nel 2004. Debutta cos\u00ec col nome di \"Volejbol'nyj klub Stroitel' Krasnojarsk\" nel massimo campionato nella stagione 2004-05, classificandosi tuttavia al dodicesimo ed ultimo posto e retrocedendo nella serie cadetta.\nNella stagione 2011-12, col nome di \"Volejbol'nyj klub Junost' Krasnojarsk\", viene nuovamente promosso nella massima serie, dove gioca nell'annata successiva col nome di \"Volejbol'nyj klub Enisej Krasnojarsk\", ma nuovamente la permanenza in Superliga dura una sola stagione: il club retrocede ancora una volta in \"Vys\u0161aja Liga A\" militando nel campionato cadetto per due annate e cogliendo la promozione in massima serie nel 2015.\nTornato in Superliga, il club conclude dapprima al quarto posto finale la stagione 2015-16, piazzamento grazie al quale la squadra si qualifica per la prima volta ad una competizione europea, raggiungendo le semifinali di Challenge Cup 2016-17, e quindi al terzo posto la stagione 2016-17, che vale la qualificazione alla Champions League 2017-18, dove tuttavia la formazione russa non riesce a superare il terzo turno preliminare; giunge inoltre per due edizioni consecutive in finale di Coppa di Russia, ma in entrambe le occasioni viene sconfitto concludendo al secondo posto il torneo. Fra il 2005 e il 2016 vince anche quattro edizioni della Coppa della Siberia e dell'Estremo Oriente."}
{"id": "4544546", "revid": "606039", "url": "https://it.wikipedia.org/wiki?curid=4544546", "title": "Bolyeria", "text": ""}
{"id": "4544549", "revid": "606039", "url": "https://it.wikipedia.org/wiki?curid=4544549", "title": "Boa fossorio di Round Island", "text": ""}
{"id": "4544550", "revid": "606039", "url": "https://it.wikipedia.org/wiki?curid=4544550", "title": "Bolieria multicarinata", "text": ""}
{"id": "4544551", "revid": "606039", "url": "https://it.wikipedia.org/wiki?curid=4544551", "title": "Bolyeria multicarinata", "text": ""}
{"id": "4544552", "revid": "606039", "url": "https://it.wikipedia.org/wiki?curid=4544552", "title": "Eryx multocarinata", "text": ""}
{"id": "4544553", "revid": "606039", "url": "https://it.wikipedia.org/wiki?curid=4544553", "title": "Platygaster multicarinatus", "text": ""}
{"id": "4544554", "revid": "606039", "url": "https://it.wikipedia.org/wiki?curid=4544554", "title": "Tortrix pseudoeryx", "text": ""}
{"id": "4544560", "revid": "767487", "url": "https://it.wikipedia.org/wiki?curid=4544560", "title": "Krabat e il mulino dei dodici corvi", "text": "Krabat e il mulino dei dodici corvi (\"Krabat\") \u00e8 un film fantastico del 2008 diretto da Marco Kreuzpaintner, tratto dal romanzo \"Il mulino dei dodici corvi\" di Otfried Preussler.\nTrama.\nLusazia, 1646. Col paese devastato dalla Guerra dei Trent'Anni, il giovane orfano sorabo Krabat vaga per le campagne con gli amici Baro e Lobosch, mendicando di che sopravvivere. Richiamato da un misterioso sogno ricorrente, abbandona gli amici e si reca a Schwarzkollm, ove viene ingaggiato come dodicesimo garzone in un sinistro mulino ad acqua. Il lavoro \u00e8 duro, ma Krabat \u00e8 contento di avere un tetto e del cibo e poco a poco stringe amicizia con il garzone pi\u00f9 anziano Tonda. Ma il mugnaio custodisce un oscuro segreto.\nKrabat entra poi in contatto con la ragazza che dirige il coro del vicino villaggio di Schwarzkollm e si confida con Tonda dal quale vorrebbe sapere, qualche chiarimento riguardo ai tanti misteri che alleggiano al mulino; le risposte, per qualche motivo sono per\u00f2 sempre evasive. Anche Tonda \u00e8 legato ad una ragazza, di nome Worschula.\nIn corrispondenza di ogni novilunio, al mulino fa visita un cupo individuo incappucciato chiamato \"Compare\", che porta a macinare sacchi contenenti un materiale che Krabat invano tenta di capire cosa sia.\nNel corso del seguente anno, Krabat comprende man mano alcuni dei misteri della vita del mulino e intuisce il ruolo del mugnaio nelle sorti dei compagni. Un amico d'infanzia di Krabat viene a sua volta attirato al mulino con dei sogni e Krabat \u00e8 felice di rivederlo e di poterlo aiutare.\nInfine, finalmente la reale natura del mulino della palude di Kosel e dei suoi misteri si svela, ma alcuni enigmi rimangono.\nDifferenze con il libro.\nLa trama del film \u00e8 nel complesso abbastanza fedele all'originale, pur omettendo svariati episodi e ricorrendo molto pi\u00f9 spesso libro a spiegazioni verbali, che nel libro vengono spesso lasciate solo intendere per allusioni. L'episodio della morte di Worschula ad esempio nel libro \u00e8 solo accennato e Krabat non \u00e8 presente quando avviene. Il libro poi non \u00e8 ambientato durante la Guerra dei Trent'Anni, bens\u00ec almeno sessant'anni pi\u00f9 tardi. Mentre il film si snoda per un arco temporale di due anni, nel libro sono tre. La Kantorka, che nel film \u00e8 mora, nel libro \u00e8 bionda. Al contrario \u00e8 stato dedicato uno spazio molto maggiore a Tonda e la Kantorka, che nel film parlano e interagiscono molto di pi\u00f9 con il protagonista. Lyschko, il garzone che fa la spia ai compagni, nel libro ha un ruolo prettamente negativo, mentre nel film alla fine si redime, dopo aver origliato Krabat che rifiuta l'offerta del Mugnaio di sacrificare lui alla fine dell'anno."}
{"id": "4544562", "revid": "1573940", "url": "https://it.wikipedia.org/wiki?curid=4544562", "title": "Celastrina", "text": "Celastrina \u00e8 un genere di lepidotteri appartenente alla famiglia Lycaenidae.\nDistribuzione e habitat.\nQueste farfalle sono presenti in buona parte dell'emisfero settentrionale, America del Nord, Nord Africa e l'Europa, l'Asia e le isole del Pacifico, Giappone, Ceylon, Filippine."}
{"id": "4544564", "revid": "430363", "url": "https://it.wikipedia.org/wiki?curid=4544564", "title": "Llombay", "text": ""}
{"id": "4544565", "revid": "729019", "url": "https://it.wikipedia.org/wiki?curid=4544565", "title": "UFC 160", "text": "UFC 160: Velasquez vs. Bigfoot 2 \u00e8 stato un evento di arti marziali miste organizzato dalla Ultimate Fighting Championship che si \u00e8 tenuto il 25 maggio 2013 all'MGM Grand Garden Arena di Las Vegas, Stati Uniti.\nRetroscena.\nJunior dos Santos doveva affrontare Alistair Overeem, ma quest'ultimo s'infortun\u00f2 e venne sostituito con Mark Hunt.\nGlover Teixeira doveva vedersela con Ryan Bader, ma Bader diede forfait causa infortunio e venne rimpiazzato con James Te-Huna.\nL'avversario di Stephen Thompson doveva inizialmente essere Amir Sadollah, ma a causa di un acciacco dovette lasciare il posto a Nah-Shon Burrell.\nMike Pyle doveva affrontare Gunnar Nelson, il quale non pot\u00e9 prendere parte al match per infortunio venendo sostituito con Rick Story.\nAl termine dell'incontro tra Glover Teixeira e James Te-Huna fece il suo ingresso nella gabbia la leggenda del pugilato Mike Tyson per congratularsi con il lottatore brasiliano.\nCon ben 21 takedown in soli tre round Khabib Nurmagomedov ha infranto il precedente record di Sean Sherk che nell'evento \"UFC 73: Stacked\" realizz\u00f2 16 takedown in cinque round contro Hermes Fran\u00e7a.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "4544567", "revid": "305330", "url": "https://it.wikipedia.org/wiki?curid=4544567", "title": "Garrulo dalle redini", "text": ""}
{"id": "4544569", "revid": "44200", "url": "https://it.wikipedia.org/wiki?curid=4544569", "title": "Samsung Galaxy S 4", "text": ""}
{"id": "4544574", "revid": "767487", "url": "https://it.wikipedia.org/wiki?curid=4544574", "title": "Chet Lives!", "text": "Chet Lives! \u00e8 il primo album in lingua inglese del cantautore italiano Joe Barbieri, realizzato in collaborazione con il trombettista Luca Aquino ed il pianista Antonio Fresa.\nDedicato alla memoria del musicista e cantante statunitense Chet Baker - di cui celebra il venticinquennale della scomparsa, avvenuta ad Amsterdam il 13 maggio 1988 - il disco viene pubblicato in digitale in Italia proprio il 13 maggio e il giorno successivo su cd e lp. Il 22 maggio viene distribuito in Giappone (su etichetta Yamaha) e nel resto d'Europa (per la casa discografica Le Chant du Monde / Harmonia Mundi). La pubblicazione in Nord America \u00e8 invece fissata per il 9 luglio.\nAlle registrazioni prendono parte la cantante statunitense Stacey Kent, il cantautore brasiliano Marcio Faraco e due jazzisti italiani che hanno collaborato con Baker: Furio Di Castri e Nicola Stilo.&lt;br&gt;\nL'album contiene un unico brano originale (la title track \"Chet lives\") a firma dello stesso Barbieri.\nTracce.\nLe tracce che compongono l'album sono le seguenti:"}
{"id": "4544582", "revid": "27723", "url": "https://it.wikipedia.org/wiki?curid=4544582", "title": "Zucca (disambigua)", "text": ""}
{"id": "4544586", "revid": "287204", "url": "https://it.wikipedia.org/wiki?curid=4544586", "title": "VolleyLigaen 2012-2013 (femminile)", "text": "La VolleyLigaen danese di pallavolo femminile 2012-2013 si \u00e8 svolta dal 9 ottobre 2012 al 9 aprile 2013: al torneo hanno partecipato 8 squadre di club danesi e la vittoria finale \u00e8 andata per la quattordicesima volta, la seconda consecutiva, all'Holte IF Volleyball.\nRegolamento.\nIl campionato si \u00e8 svolto con una prima fase dove le otto squadre si sono incontrate in un girone all'italiana sfidandosi per tre volte, per un totale di ventuno giornate. Al termine della \"regular season\", le prime quattro classificate hanno partecipato ai \"play-off\" scudetto strutturati in semifinali, finali per il terzo posto e finali; l'ultima classificata \u00e8 retrocessa in 1 Division."}
{"id": "4544589", "revid": "767487", "url": "https://it.wikipedia.org/wiki?curid=4544589", "title": "Sylvia Stahlman", "text": "Biografia.\nHa studiato alla Juilliard School a New York, debuttando nel 1948 a Broadway nella commedia di Kurt Weill \"Love life\" accanto a Nanette Fabray e diretta da Elia Kazan.\nNel 1951 intraprende la carriera europea, debuttando a Bruxelles nei \"Puritani\" di Bellini sotto il nome di Giulia Bardi, rimanendo nella citt\u00e0 belga fino al 1954; nel frattempo si esibisce anche ad Amsterdam, Francoforte sul Meno, Vienna e al Glyndebourne Festival Opera (1959).\nDebutta negli Stati Uniti alla New Yok City Opera nel 1956 cantando sia come Euridice in \"Orph\u00e9e aux enfers\" sotto la direzione di Erich Leinsdorf, sia nei panni di Gilda diretta da Julius Rudel. La Stahlman ha cantato anche a Chicago ma soprattutto a San Francisco (1957-60) in \"Der Rosenkavalier\", \"Les dialogues des Carm\u00e9lites\", \"Un ballo in maschera\", \"Gianni Schicchi\", \"M\u00e9d\u00e9e\"; nel 1964 ha preso parte alla prima americana di \"Daphne\" alla Santa Fe Opera.\nMolto apprezzata come soprano lirico-leggero e soubrette, \u00e8 possibile ascoltarla in alcune incisioni di opere complete."}
{"id": "4544592", "revid": "1543377", "url": "https://it.wikipedia.org/wiki?curid=4544592", "title": "Capannole", "text": "Cap\u00e0nnole \u00e8 una frazione del comune di Bucine, nella provincia di Arezzo.\nStoria.\nI primi documenti riguardanti questa frazione risalgono al Medioevo, anche se alcuni ritrovamenti archeologici di epoca romana testimoniano una presenza umana stabile gi\u00e0 dall'antichit\u00e0. Il borgo, situato in una zona collinare, a causa della vicinanza geografica con Arezzo, Siena e Firenze ha avuto, sin dall'antichit\u00e0, una notevole importanza dal punto di vista strategico, in quanto alcuni storici affermano che proprio in questo borgo fosse situata l'antica stazione romana \"Umbro flumen\" annotata nella Tabula Peutingeriana. Inoltre, alla riva dell'Ambra, nel terreno denominato \"Roma vecchia\" sono stati rinvenuti ruderi di un nobile edificio costruito in Opus reticulatum, il quale \u00e8 stato indicato dagli storici come una possibile villa romana. Questo piccolo borgo \u00e8 stato notevolmente abitato tra l'Et\u00e0 romana e il Medioevo.\nMonumenti e luoghi d'interesse.\nDi notevole importanza \u00e8 la chiesa di San Quirico, le cui informazioni risalgono all'Alto Medioevo."}
{"id": "4544599", "revid": "547034", "url": "https://it.wikipedia.org/wiki?curid=4544599", "title": "L'avversario (Carr\u00e8re)", "text": "L'avversario (\"L'Adversaire\") \u00e8 un romanzo-verit\u00e0 di Emmanuel Carr\u00e8re, ispirato alle vicende di Jean-Claude Romand, pubblicato nel 2000.\nGenesi dell'opera.\nIl 9 gennaio 1993 Jean-Claude Romand, ritenuto fino ad allora uomo mite e affettuoso con i familiari, uccise la moglie e i due figli. Il giorno successivo uccise anche i suoi genitori; infine incendi\u00f2 la sua abitazione e cerc\u00f2 senza successo di suicidarsi. L'inchiesta giudiziaria svel\u00f2 che per diciassette anni Romand aveva mentito alla sua famiglia, affermando di essersi laureato in medicina e di lavorare come ricercatore all'OMS a Ginevra. Le stragi erano da attribuire al desiderio di evitare la vergogna che sarebbe derivata dalla scoperta delle sue menzogne.\nLetta la notizia sui giornali, Emmanuel Carr\u00e8re rimase colpito dall'efferatezza del crimine commesso da un uomo descritto fino ad allora \u00abnormale e tranquillo\u00bb. Decise pertanto di prendere contatto con lo stesso Romand con l'intento di capire cos'era successo ed eventualmente scrivere un libro. Romand rispose a Carr\u00e8re due anni dopo e acconsent\u00ec con parole cortesi al progetto dello scrittore, aggiungendo che sperava egli stesso di capire perch\u00e9 avesse commesso un tale delitto.\nEmmanuel Carr\u00e8re segu\u00ec le udienze del processo, che si svolse nell'estate del 1996 a Bourg-en-Bresse, dopo di che Romand fu condannato al carcere a vita con 22 anni di segregazione. Carr\u00e8re e Romand hanno continuato una corrispondenza epistolare anche dopo la sentenza; Carr\u00e8re ebbe inoltre tre colloqui in carcere con Romand e intervist\u00f2 due vecchi amici di quest'ultimo, Bernard e Marie-France.\nDal punto di vista formale, Emmanuel Carr\u00e8re si pose il problema di strutturare la narrazione. Nelle prime versioni tent\u00f2 senza successo di narrare la vicenda come se l'autore non ne facesse parte, ispirandosi al Truman Capote di \"A sangue freddo\": in prima persona, a nome dell'assassino, oppure raccontandola dal punto di vista degli amici di Romand. Decise infine di narrare la vicenda in prima persona, a suo nome, narrando le proprie esperienze di investigatore e di narratore.\nTrama.\nL'autore Emmanuel Carr\u00e8re cerca di ricostruire il movente e la personalit\u00e0 di Jean-Claude Romand, autore dell'omicidio dei propri genitori, della moglie e dei propri figli. I genitori avevano insegnato a Jean-Claude l'imperativo di non mentire; Jean-Claude invent\u00f2 la prima menzogna (l'aggressione da parte di uno sconosciuto) gi\u00e0 da adolescente, probabilmente per rendersi interessante. Si iscrisse poi alla facolt\u00e0 di medicina, contro il parere dei genitori che desideravano seguisse la tradizione familiare dello studioso di agraria, attratto forse dal ruolo sociale dei medici e dal desiderio di conoscere le malattie.\nLa menzogna pi\u00f9 importante, quella che ne condizion\u00f2 l'esistenza futura, la raccont\u00f2 alla fine del secondo anno di universit\u00e0, quando non si present\u00f2 agli esami, ma disse a casa che li aveva superati ed era stato ammesso al terzo anno. Da allora fu obbligato a condurre una vita immaginaria, senza speranze per il futuro, con il terrore costante di essere scoperto, preoccupandosi di trascorrere il tempo che avrebbe dedicato allo studio o al lavoro, e di procurarsi il danaro nonostante la mancanza di un lavoro.\nL'autore cerca di immedesimarsi nell'assassino e con vergogna e paura si rende infine conto di avvertire anch'egli pulsioni che avevano spinto Romand alla menzogna e all'omicidio, come se fosse ispirato da Satana (\"l'avversario\")."}
{"id": "4544604", "revid": "110157", "url": "https://it.wikipedia.org/wiki?curid=4544604", "title": "Rockstar New England", "text": "Rockstar New England (precedentemente nota come Mad Doc Software) \u00e8 un'azienda statunitense produttrice di videogiochi, di propriet\u00e0 della Rockstar Games. Fondata nel 1999 da Ian Lane Davis ad Andover, nel Massachusetts, \u00e8 stata acquistata da Rockstar Games il 4 aprile 2008, assumendo quindi il nome Rockstar New England.\nStoria.\nMad Doc Software.\nLa societ\u00e0 \u00e8 stata fondata nel 1999 da Ian Lane Davis, il primo videogioco sviluppato \u00e8 stato \"Star Trek Armada II\", pubblicato nel 2001 da Activision.\nNell'anno successivo sviluppa il gioco \"Jane's Attack Squadron\" e l'espansione \"The Art of Conquest\", per il videogioco \"Empire Earth\". Nel 2003 sviluppa un'altra espansione, \"Legends of Aranna\", stavolta per il videogioco della Microsoft Game Studios \"Dungeon Siege\".\nNel 2005 ha sviluppato per la Vivendi Universal il videogioco \"Empire Earth II\" e nel 2007 il seguito \"Empire Earth III\", quest'ultimo pubblicato da Sierra Entertainment. Sempre nel 2007 collabora con il Dipartimento della Difesa degli Stati Uniti d'America nella creazione di un sistema di navigazione autonomo.\nNel 2008 la societ\u00e0 viene commissionata da Rockstar Games per lo sviluppo dell'edizione \"Bully: Scholarship Edition\" del videogioco \"Canis Canem Edit\".\nRockstar New England.\nIl 4 aprile 2008 Rockstar Games annuncia ufficialmente di aver acquistato la Mac Doc Software, rinominandola Rockstar New England e mantenendone la sede principale.\nSin dalla sua acquisizione, la societ\u00e0 non ha pi\u00f9 lavorato ad un proprio titolo, limitandosi ad offrire supporto agli altri studi della Rockstar. Nel 2012 ha collaborato alla realizzazione del videogioco Max Payne 3 come parte di Rockstar Studios."}
{"id": "4544607", "revid": "46291", "url": "https://it.wikipedia.org/wiki?curid=4544607", "title": "Nematanthus", "text": "Nematanthus \u00e8 un genere di piante dicotiledoni appartenente alla famiglia Gesneriaceae.\nTassonomia.\nIl genere comprende le seguenti specie:"}
{"id": "4544616", "revid": "287204", "url": "https://it.wikipedia.org/wiki?curid=4544616", "title": "Al-\u1e24ujar\u0101t", "text": "Al-\u1e25ujur\u0101t ( \u00ab\"Le Stanze Intime\u00bb\") \u00e8 la 49\u00aa Sura del Corano. Essa \u00e8 composta da 18 versetti, e il suo nome deriva dal versetto 4.\nContenuto.\nLa Sura fu rivelata da Maometto a Medina, dopo la \"Sura della Disputa\" (la n. LVIII), facendo indicare ad Alessandro Bausani la data del 629, dopo la \"\u02bfumra\" alla Mecca, concordata dopo l'Accordo di al-Hudaybiyya, se non addirittura dopo la \"conquista\" (\"fat\u1e25\") della Mecca del 630.&lt;br&gt;\n\u00c8 assai probabile che la Sura fosse rivelata in diversi momenti, vista l'eterogeneit\u00e0 della materia. \nI versetti costituiscono una chiara raccomandazione di non usare toni queruli e potenzialmente provocatori di disturbo, specie (ma non solo) nel rivolgersi al Profeta Maometto. Parimenti di mantenere un atteggiamento non schernitorio nei confronti del prossimo e alieno da ogni pettegolezzo e calunnia: fattori tutti miranti a cementare la pace sociale all'interno della \"Umma\".\nBibliografia.\nNel testo."}
{"id": "4544619", "revid": "599013", "url": "https://it.wikipedia.org/wiki?curid=4544619", "title": "L'Adversaire", "text": ""}
{"id": "4544621", "revid": "28592", "url": "https://it.wikipedia.org/wiki?curid=4544621", "title": "Pieve di Capannole", "text": ""}
{"id": "4544623", "revid": "31886", "url": "https://it.wikipedia.org/wiki?curid=4544623", "title": "Migliari", "text": ""}
{"id": "4544624", "revid": "287204", "url": "https://it.wikipedia.org/wiki?curid=4544624", "title": "NGC 6400", "text": "NGC 6400 \u00e8 un piccolo e vecchio ammasso aperto situato nella costellazione dello Scorpione.\nOsservazione.\nNGC 6400 si individua con facilit\u00e0 grazie alla sua posizione fra le stelle luminose che costituiscono la coda dello Scorpione; in particolare si trova lungo la linea che congiunge le stelle G Scorpii e (Shaula), a due terzi del percorso verso quest'ultima. Attraverso un binocolo appare sotto un cielo pulito come una debole macchia chiara allungata in senso nord-sud priva di stelle; un piccolo telescopio permette di rivelarne la natura stellare gi\u00e0 a 20x, mentre a 80x l'oggetto \u00e8 gi\u00e0 perfettamente risolto in alcune decine di componenti di magnitudine 10 e 11.\nA causa della sua declinazione piuttosto meridionale, quest'ammasso pu\u00f2 essere osservato principalmente da osservatori situati nell'emisfero australe della Terra, sebbene sia comunque osservabile discretamente anche fino alle latitudini temperate medie. Il periodo migliore per la sua osservazione nel cielo serale \u00e8 quello compreso fra giugno e ottobre.\nStoria delle osservazioni.\nNGC 6400 \u00e8 stato osservato per la prima volta da James Dunlop nel 1826; l'anno successivo lo inser\u00ec nel suo catalogo rendendo nota la scoperta. John Herschel lo riosserv\u00f2 in seguito e lo descrisse come un ammasso piuttosto ricco ed esteso e formato da stelle di magnitudine 9 e 10. Una descrizione pi\u00f9 minimalista venne riportata nel New General Catalogue, edito nel 1888.\nCaratteristiche.\nNGC 6400 \u00e8 un ammasso aperto moderatamente ricco e concentrato situato alla distanza di 950\u00a0parsec (3100 anni luce) sul bordo esterno del Braccio del Sagittario; \u00e8 formato da alcune decine di componenti la pi\u00f9 luminosa delle quali \u00e8 di magnitudine 10,6.\nNon \u00e8 un oggetto particolarmente studiato; si tratta comunque di un ammasso relativamente vecchio, la cui et\u00e0 \u00e8 stimata sui 600 milioni di anni. Il database SIMBAD indica per NGC\u00a06400 una candidata stella binaria a raggi X di grande massa."}
{"id": "4544626", "revid": "404449", "url": "https://it.wikipedia.org/wiki?curid=4544626", "title": "Castelvecchio a Migliari", "text": ""}
{"id": "4544631", "revid": "28592", "url": "https://it.wikipedia.org/wiki?curid=4544631", "title": "Coltibuono", "text": ""}
{"id": "4544633", "revid": "767487", "url": "https://it.wikipedia.org/wiki?curid=4544633", "title": "Vera Markovna Karelina", "text": "Biografia.\nNata nel 1870, crebbe nell'Ospedale degli Innocenti, un orfanotrofio di Pietroburgo, dove impar\u00f2 il mestiere di operaia tessile. Nel 1890 lasci\u00f2 l'orfanotrofio, s'impieg\u00f2 nel Nuovo Cotonificio Thornton della capitale ed entr\u00f2 nel \"Comitato operaio\", un circolo illegale socialdemocratico fondato dai fratelli F\u00ebdor ed Egor Afanas'ev, e legato al gruppo di Brusn\u00ebv, una delle prime organizzazioni socialdemocratiche russe, dove si leggevano libri proibiti dal regime e si studiavano le teorie di Marx.\nNel 1891 Vera Markova fu alla guida, insieme con Anna Boldyreva, del circolo di operaie tessili in collegamento con il gruppo di Brusn\u00ebv. Nel 1892 partecip\u00f2 alla manifestazione celebrativa del 1\u00ba maggio: arrestata, fu tenuta per sei mesi nella Casa di detenzione preventiva e poi allontanata da Pietroburgo. Nella cittadina di Sumy, in Ucraina, fu nuovamente arrestata e imprigionata nel carcere di Char'kov, dal quale usc\u00ec nel 1894.\nTornata a Pietroburgo nel 1896, vi riprese l'attivit\u00e0 politica illegale e partecip\u00f2 ai grandi scioperi che agitarono le fabbriche tessili di Pietroburgo. Entr\u00f2 in contatto con l'\"Unione di lotta per l'emancipazione della classe operaia\" di Lenin e Martov, che conobbe personalmente. Nel 1897, insieme con il marito, l'operaio Aleksej Karelin, fond\u00f2 sull'isola Vasil'evskij un nuovo circolo illegale impegnato nella propaganda e nell'agitazione politica in collegamento con il POSDR.\nInizialmente ostili nei confronti dell'\"Assemblea degli operai russi di fabbrica e officina\", l'organizzazione legale fondata nel 1903 dal pope Gapon in collaborazione con l'Ochrana, i coniugi Karelin si convinsero che Gapon fosse sinceramente devoto alla causa dei lavoratori e decisero di collaborare con lui, pensando di utilizzare l'attivit\u00e0 legale offerta dall'Assemblea per promuovere tra gli operai i programmi socialdemocratici. Entrambi divennero figure di spicco dell'organizzazione: mentre Karelin fu il tesoriere dell'Assemblea e membro del suo \"comitato segreto\", Vera Karelina ebbe la responsabilit\u00e0 del gruppo femminile.\nI Karelin ebbero il merito di aver contribuito a politicizzare l'associazione operaia, entrando anche in conflitto con le opinioni di Gapon, che pure riteneva Vara Karelina \u00abuna donna di straordinaria forza spirituale che pu\u00f2 diventare il capo del proletariato femminile\u00bb.\nPartecip\u00f2 alla manifestazione del 22 gennaio 1905, nella quale il grande corteo degli operai dell'Assemblea che si avvi\u00f2 al Palazzo d'Inverno per presentare una petizione allo zar fu preso a fucilate dalle truppe. Come molti suoi compagni, anche che la Karelina si aspettava una reazione sanguinosa delle autorit\u00e0 zariste.\nCon la repressione dell'organizzazione operaia, Vera Karelina torn\u00f2 nell'illegalit\u00e0, mantenendosi in contatto con Gapon, nel frattempo riparato all'estero. In ottobre fu eletta al Soviet dei deputati operai e si occup\u00f2 dello sviluppo cooperativo agricolo. Dopo la caduta dello zarismo, scrisse dei saggi sulla storia del movimento operaio."}
{"id": "4544634", "revid": "164392", "url": "https://it.wikipedia.org/wiki?curid=4544634", "title": "Torrente Chiampo", "text": ""}
{"id": "4544635", "revid": "1363832", "url": "https://it.wikipedia.org/wiki?curid=4544635", "title": "Karita Mattila", "text": "Biografia.\nLa Mattila appare regolarmente nei maggiori teatri d'opera di tutto il mondo, tra cui il Metropolitan Opera House, il Royal Opera House di Londra, il Th\u00e9\u00e2tre du Ch\u00e2telet, l'Op\u00e9ra Bastille, la Lyric Opera di Chicago, la San Francisco Opera, la Houston Grand Opera, il Wiener Staatsoper, il Roy Thomson Hall di Toronto e il Festival di Salisburgo. Durante la sua carriera, la Mattila ha venduto oltre 150.000 album.\nCarriera.\nNel 1983 la Mattila ha vinto il primo concorso mondiale Cardiff Singer. Lo stesso anno si \u00e8 laureata presso la Sibelius Academy di Helsinki, dove ha studiato canto con Liisa Linko-Malmio ed ha poi proseguito gli studi con Vera R\u00f3zsa a Londra.\nAl Gran Teatro La Fenice nel 1984 esegue la parte del Soprano nella Sinfonia n. 2 (Mahler) al Teatro Malibran di Venezia.\nAll'Edinburgh International Festival nel 1985 \u00e8 Donna Elvira in Don Giovanni (opera) per la Scottish Opera e nel 2011 tiene un recital.\nAlla Royal Opera House di Londra ha fatto il suo debutto nel luglio 1986 come Fiordiligi in Cos\u00ec fan tutte di Mozart con John Aler, Walter Berry ed Anne Sofie von Otter ed in novembre \u00e8 Pamina in Die Zauberfl\u00f6te, nel 1987 la Contessa d'Almaviva ne Le nozze di Figaro diretta da Bernard Haitink, nel 1989 Agathe ne Il franco cacciatore diretta da Colin Davis e nel 1993 Musetta ne La Boh\u00e8me diretta da Daniel Oren e Donna Anna in Don Giovanni con Angela Gheorghiu.\nAl Teatro alla Scala di Milano nel 1986 canta nella Sinfonia n. 9 (Beethoven) con Lucia Valentini Terrani diretta da Carlo Maria Giulini e nel 1999 tiene un recital.\nAl Grand Th\u00e9\u00e2tre di Ginevra nel 1987 tiene un recital e nel 1990 \u00e8 Amelia Grimaldi in Simon Boccanegra.\nAll'Opera di Chicago nel 1988 \u00e8 Donna Elvira in Don Giovanni di Mozart con Carol Vaness e Samuel Ramey nella produzione del Festival di Salisburgo, nel 1991 Pamina in Die Zauberfl\u00f6te con Sumi Jo e nel 2009 Katya in K\u00e1t'a Kabanov\u00e1.\nAlla San Francisco Opera nel 1989 \u00e8 Ilia in Idomeneo (opera), nel 1993 Eva ne I maestri cantori di Norimberga, nel 1996 debutta nel ruolo di Elsa von Brabant in Lohengrin (opera), nel 2002 debutta nel ruolo di Katerina (K\u00e1t'a, Katya) in K\u00e1t'a Kabanov\u00e1, nel 2006 Manon Lescaut e nel 2010 debutta il ruolo di Emilia Marty ne L'affare Makropulos.\nAlla Staatsoper di Vienna debutta nel 1988 come Emma nella prima produzione televisiva di Fierrabras di Franz Schubert diretta da Claudio Abbado, nel 1990 \u00e8 Donna Elvira in Don Giovanni con Cheryl Studer e nel 1993 Rosalinde in Die Fledermaus con Hermann Prey, Berry e Natalie Dessay.\nAl Metropolitan Opera House di New York ha fatto il suo debutto il 22 marzo del 1990 come Donna Elvira in Don Giovanni con Ramey, la Vaness, Ferruccio Furlanetto e Dawn Upshaw diretta da James Levine, nel 1993 \u00e8 Eva in Die Meistersinger von N\u00fcrnberg con Prey, nel 1995 Lisa ne La dama di picche (opera) con Leonie Rysanek diretta da Valerij Abisalovi\u010d Gergiev, nel 1996 Musetta ne La boh\u00e8me con la Gheorghiu e Roberto Alagna, nel 1998 Elsa in \"Lohengrin\", nel 1999 Amelia in Simon Boccanegra con Pl\u00e1cido Domingo, nell'ottobre 2000 Leonore in Fidelio diretta da Levine, nel 2002 Chrysothemis in Elettra, nel 2003 Jenufa di Leo\u0161 Jan\u00e1\u010dek e nel 2004 Salom\u00e8 (opera) e K\u00e1t'a Kabanov\u00e1 con Magdalena Kozen\u00e1 e Chris Merritt.\nNel 1994 ha fatto il suo debutto spagnolo come Tatyana in Evgenij Onegin di Tchaikovsky a Madrid e partecipa ad un concerto nella serata di gala nel nuovo Suomalainen Ooppera Teatteri di Helsinki.\nAl Teatro comunale di Firenze nel 1994 \u00e8 Fiordiligi in \"Cos\u00ec fan tutte\" diretta da Zubin Mehta con Delores Ziegler, Michele Pertusi ed Alessandro Corbelli e nel 1996 Chrysothemis in \"Elektra\" con Furlanetto diretta da Abbado.\nAncora nel 1996 debutta come Elsa von Brabant in \"Lohengrin\" con Gwyneth Jones diretta da James Conlon all'Op\u00e9ra National de Paris, Elisabetta di Valois in Don Carlo di Verdi con Alagna e Jos\u00e9 van Dam diretta da Haitink al Royal Opera House, per il quale ha ricevuto il Premio Fran\u00e7ois Reichenbach Orph\u00e9e du Lyrique ed in Arabella di Richard Strauss nel 2002. Sempre all'Op\u00e9ra National de Paris nel 1997 \u00e8 Hanna Glawari in Die lustige Witwe e nel 1999 Lisa ne La dama di picche con Helga Dernesch.\nNel 1997 \u00e8 stata nominata per il Laurence Olivier Award per la sua interpretazione di Elisabetta nel Don Carlos alla Royal Opera House e premiata all'Evening Standard Ballet, Opera and Classical Music Award per \"Outstanding Performance of the Year\" per questa produzione.\nAncora al Royal Opera House nel 1997 \u00e8 Elsa von Brabant in \"Lohengrin\" con la Jones diretta da Gergiev e Chrysothemis in Elektra con Christian Thielemann, nel 2001 Liza in La dama di picche e Jen\u016ffa con Anja Silja diretta da Haitink.\nLa Mattila ha vinto il Grammy Award come \"Best Recording Opera\" per Die Meistersinger von N\u00fcrnberg nel 1998 e per Jen\u016ffa di Jan\u00e1\u010dek nel 2004.\nNel 2000 \u00e8 Fiordiligi nella ripresa nel Kleines Festspielhaus di Salisburgo di \"Cos\u00ec fan tutte ossia La scuola degli amanti\" diretta da Claudio Abbado.\nNel 2001 The New York Times ha scelto Karita Mattila come miglior cantante dell'anno per la sua interpretazione nel Fidelio al Metropolitan Opera e nello stesso anno \u00e8 stata nominata per il Laurence Olivier Award \"Outstanding Achievement in Opera\" sia per Jen\u016ffa che Lisa ne La dama di picche alla Royal Opera House di Londra.\nKaija Saariaho le dedica Quatre Instants, che ha creato nell'aprile 2003 presso il Th\u00e9\u00e2tre du Ch\u00e2telet ed il Barbican Centre.\nNel 2003 ha tenuto la sua prima Salom\u00e8 con Merritt diretta da Conlon all'Op\u00e9ra National de Paris ed \u00e8 stata insignita Ordre des arts et des lettres dal governo francese come riconoscimento del suo contributo alle arti.\nSempre al Royal Opera House nel 2004 \u00e8 Arabella con Barbara Bonney e Diana Damrau, nel 2005 Amelia in Un ballo in maschera e nel 2007 Leonore in Fidelio. Fino ad oggi ha preso parte a 71 rappresentazioni al Covent Garden.\nNel 2005 \u00e8 stata nominata Musicista dell'anno da Musical America.\nNel 2007 il BBC Music Magazine ha nominato la Mattila come uno dei 20 migliori soprani dell'epoca registrati.\nNel 2008 il pubblico di tutto il mondo ha visto la sua Manon Lescaut diretta da Levine in diretta dal Met nelle sale cinematografiche.\nIl 23 settembre 2008 ha ripreso Salom\u00e8 (opera) al Metropolitan Opera ancora in onda in tutto il mondo in alta definizione l'11 ottobre 2008, nel gennaio 2009 \u00e8 Tatiana in Evgenij Onegin.\nApr\u00ec la stagione 2009-2010 del Metropolitan Opera il 21 settembre con Tosca (opera) che \u00e8 stata vista in diretta in HD in tutto il mondo il 10 ottobre 2009 e nel 2012 \u00e8 Emilia Marty in The Makropulos Case. Fino ad oggi la Mattila ha preso parte a 141 rappresentazioni al Met.\nAl Washington National Opera nel 2009 canta Four Last Songs di Richard Strauss.\nNel 2010 presso l'Op\u00e9ra National de Lyon la Mattila ha creato il ruolo di \u00c9milie du Ch\u00e2telet nel monodramma Emilia di Kaija Saariaho dedicato a lei.\nNel 2011 \u00e8 Leonore in Fidelio allo Houston Grand Opera.\nNel 2012 tiene un recital al Savonlinna Opera Festival ed \u00e8 Emilia Marty in L'affare Makropulos al Finnish National Opera di Helsinki.\nNel 2013 \u00e8 Jenufa allo Bayerische Staatsoper e tiene un recital al Th\u00e9\u00e2tre du Capitole di Tolosa."}
{"id": "4544637", "revid": "28592", "url": "https://it.wikipedia.org/wiki?curid=4544637", "title": "Montalto Berardenga", "text": ""}
{"id": "4544638", "revid": "484532", "url": "https://it.wikipedia.org/wiki?curid=4544638", "title": "Berardenghi", "text": ""}
{"id": "4544641", "revid": "767487", "url": "https://it.wikipedia.org/wiki?curid=4544641", "title": "Gran Premio San Giuseppe 2007", "text": "La Gran Premio San Giuseppe 2007, quarantasettesima edizione della corsa e valida come evento dell'UCI Europe Tour 2007 categoria 1.2, si svolse il 18 marzo 2007 su un percorso di 164,9\u00a0km. Fu vinta dal russo Andrej Solomennikov che giunse al traguardo con il tempo di 4h12'00\", alla media di 39,26\u00a0km/h.\nPartenza con 183 ciclisti, dei quali 48 portarono a termine la gara."}
{"id": "4544648", "revid": "694292", "url": "https://it.wikipedia.org/wiki?curid=4544648", "title": "Arrondissements del Varo", "text": ""}
{"id": "4544649", "revid": "339392", "url": "https://it.wikipedia.org/wiki?curid=4544649", "title": "Chili Infinity", "text": ""}
{"id": "4544660", "revid": "606039", "url": "https://it.wikipedia.org/wiki?curid=4544660", "title": "Nitticora di Mauritius", "text": ""}
{"id": "4544661", "revid": "729019", "url": "https://it.wikipedia.org/wiki?curid=4544661", "title": "Stazione di Caldiero", "text": "La stazione ferroviaria di Caldiero si trova sulla linea ferroviaria Milano \u2013 Venezia, nel comune veronese di Caldiero.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le regioni interessate.\nServizi.\nLa stazione, gestita da RFI, dispone dei seguenti servizi:"}
{"id": "4544662", "revid": "490801", "url": "https://it.wikipedia.org/wiki?curid=4544662", "title": "Roland Garros 2013", "text": ""}
{"id": "4544665", "revid": "438678", "url": "https://it.wikipedia.org/wiki?curid=4544665", "title": "Invincible (Skillet)", "text": ""}
{"id": "4544666", "revid": "228587", "url": "https://it.wikipedia.org/wiki?curid=4544666", "title": "Produzione (cinema)", "text": ""}
{"id": "4544673", "revid": "830939", "url": "https://it.wikipedia.org/wiki?curid=4544673", "title": "Adroanzi", "text": ""}
{"id": "4544677", "revid": "767487", "url": "https://it.wikipedia.org/wiki?curid=4544677", "title": "Pietro Castrucci", "text": "Biografia.\nDopo aver ricevuto una buona educazione musicale, studi\u00f2 violino con Arcangelo Corelli nella sua citt\u00e0 natale. Nel 1715 lasci\u00f2 l'Italia trasferendosi a Londra, dove ben presto si fece apprezzare come violinista, tanto che Georg Friedrich H\u00e4ndel lo volle come virtuoso nella sua orchestra, nella quale oper\u00f2 fino al 1737. Questa esperienza contribu\u00ec a conferirgli grande notoriet\u00e0 nell'ambiente musicale londinese, oltre che consentirgli di approfondire lo studio tecnico sugli strumenti ad arco, tanto che invent\u00f2 in quegli anni la violetta marina, strumento impiegato dallo stesso H\u00e4ndel nella strumentazione di alcune sue opere, quali il \"Sosarme re di Media\" (1732), e l\"'Orlando\" (1733).\nDopo un periodo di silenzio, dal 1750 \u00e8 a Dublino e quindi nuovamente a Londra dove organizz\u00f2 concerti. Mor\u00ec a Dublino l'anno seguente, dove ricevette fastosi funerali nella chiesa di St. Mary, a testimonianza della sua notoriet\u00e0, nonostante un relativo periodo di declino negli ultimi anni di vita.\nCastrucci lasci\u00f2 numerosissime composizioni; particolare diffusione ebbero i suoi lavori strumentali per violino, e grande notoriet\u00e0 ebbero i 12 \"concerti grossi op. 3\" e le \"Sonate a violino a violone o a cembalo\". Il suo stile risentiva molto dell'influsso della scuola di Corelli a quel tempo molto apprezzato in Inghilterra, ma Castrucci svilupp\u00f2 inoltre una grande tecnica virtuosistica che lo distinse fra gli autori e gli esecutori del tempo. Celebre a quei tempi fu anche il fratello Prospero Castrucci (Roma 1690 - Londra 1760), che lavor\u00f2 sovente con lui, dando il suo contributo allo sviluppo della sua arte."}
{"id": "4544680", "revid": "1543377", "url": "https://it.wikipedia.org/wiki?curid=4544680", "title": "Succineta", "text": "Succineta \u00e8 un genere di ragni fossili appartenente alla famiglia Linyphiidae.\nCaratteristiche.\nGli esemplari finora raccolti di questo genere risalgono tutti al Paleogene.\nDistribuzione.\nLe due specie oggi note di questo genere sono state rinvenute in alcune ambre baltiche dell'Europa settentrionale.\nTassonomia.\nDal 2004 non sono stati esaminati altri esemplari, n\u00e9 sono state descritte sottospecie al 2012.\nA dicembre 2012, si compone di due specie descritte e una non definita; di due specie secondo l'aracnologo Tanasevitch"}
{"id": "4544683", "revid": "694292", "url": "https://it.wikipedia.org/wiki?curid=4544683", "title": "Rifugio del Pelvoux", "text": ""}
{"id": "4544685", "revid": "694292", "url": "https://it.wikipedia.org/wiki?curid=4544685", "title": "Rifugio des \u00c9crins", "text": ""}
{"id": "4544686", "revid": "830939", "url": "https://it.wikipedia.org/wiki?curid=4544686", "title": "Ayerico", "text": ""}
{"id": "4544688", "revid": "830939", "url": "https://it.wikipedia.org/wiki?curid=4544688", "title": "Aerika", "text": ""}
{"id": "4544691", "revid": "694292", "url": "https://it.wikipedia.org/wiki?curid=4544691", "title": "Comuni delle Bouches-du-Rh\u00f4ne", "text": ""}
{"id": "4544692", "revid": "1543377", "url": "https://it.wikipedia.org/wiki?curid=4544692", "title": "Succiphantes", "text": "Succiphantes \u00e8 un genere di ragni fossili appartenente alla famiglia Linyphiidae.\nCaratteristiche.\nGli esemplari finora raccolti di questo genere risalgono tutti al Paleogene.\nDistribuzione.\nLe due specie oggi note di questo genere sono state rinvenute in alcune ambre baltiche dell'Europa settentrionale.\nTassonomia.\nDal 2004 non sono stati esaminati altri esemplari, n\u00e9 sono state descritte sottospecie al 2012.\nA dicembre 2012, si compone di due specie"}
{"id": "4544698", "revid": "287204", "url": "https://it.wikipedia.org/wiki?curid=4544698", "title": "Giacarta Occidentale", "text": "Giacarta occidentale (in indonesiano \"Jakarta Barat\") \u00e8 una citt\u00e0 (\"kota\") dell'Indonesia, una delle 5 che formano la capitale Giacarta.\nSuddivisioni.\nGiacarta occidentale \u00e8 suddivisa in 8 Kecamatan (sottodistretti):"}
{"id": "4544703", "revid": "287204", "url": "https://it.wikipedia.org/wiki?curid=4544703", "title": "Giacarta Meridionale", "text": "Giacarta meridionale (in indonesiano \"Jakarta Selatan\") \u00e8 una citt\u00e0 (\"kota\") dell'Indonesia, una delle 5 che formano la capitale Giacarta.\nSuddivisioni.\nGiacarta meridionale \u00e8 suddivisa in 10 Kecamatan (sottodistretti):"}
{"id": "4544704", "revid": "287204", "url": "https://it.wikipedia.org/wiki?curid=4544704", "title": "Stephens", "text": "Stephens pu\u00f2 riferirsi a:"}
{"id": "4544706", "revid": "287204", "url": "https://it.wikipedia.org/wiki?curid=4544706", "title": "Giacarta Orientale", "text": "Giacarta orientale (in indonesiano \"Jakarta Timur\") \u00e8 una citt\u00e0 (\"kota\") dell'Indonesia, una delle 5 che formano la capitale Giacarta.\nSuddivisioni.\nGiacarta orientale \u00e8 suddivisa in 10 Kecamatan (sottodistretti):"}
{"id": "4544712", "revid": "287204", "url": "https://it.wikipedia.org/wiki?curid=4544712", "title": "Giacarta Settentrionale", "text": "Giacarta settentrionale (in indonesiano \"Jakarta Utara\") \u00e8 una citt\u00e0 (\"kota\") dell'Indonesia, una delle 5 che formano la capitale Giacarta.\nSuddivisioni.\nGiacarta settentrionale \u00e8 suddivisa in 8 Kecamatan (sottodistretti):"}
{"id": "4544714", "revid": "62004", "url": "https://it.wikipedia.org/wiki?curid=4544714", "title": "Gran Premio San Giuseppe 2006", "text": "La Gran Premio San Giuseppe 2006, quarantaseiesima edizione della corsa e valida come evento dell'UCI Europe Tour 2006 categoria 1.2, si svolse il 19 marzo 2006 su un percorso di 159\u00a0km. Fu vinta dall'italiano Antonio Bucciero che giunse al traguardo con il tempo di 3h58'00\", alla media di 40,08\u00a0km/h.\nPartenza con 200 ciclisti, dei quali 65 portarono a termine la gara."}
{"id": "4544715", "revid": "247222", "url": "https://it.wikipedia.org/wiki?curid=4544715", "title": "Spezia Foot Ball Club 1929-1930", "text": "Questa pagina raccoglie i dati riguardanti lo Spezia Foot Ball Club nelle competizioni ufficiali della stagione 1929-1930."}
{"id": "4544716", "revid": "2056951", "url": "https://it.wikipedia.org/wiki?curid=4544716", "title": "Mille isole (Indonesia)", "text": "Mille Isole (in indonesiano \"Kepulauan Seribu\") \u00e8 una reggenza (\"kabupaten\") dell'Indonesia, l'unica all'interno del territorio della capitale Giacarta. Consiste in un arcipelago di 110 isole nel Mar di Giava, distanti in media circa 45 chilometri a nord della costa della citt\u00e0."}
{"id": "4544722", "revid": "238096", "url": "https://it.wikipedia.org/wiki?curid=4544722", "title": "Palazzo Solaro del Borgo", "text": "Il Palazzo Solaro del Borgo, noto anche come Palazzo Isnardi di Caraglio, dal nome della famiglia cui successero nella propriet\u00e0 i Solaro del Borgo, \u00e8 un edificio storico di Torino sito in Piazza San Carlo 183.\nStoria.\nVenne costruito fra il 1644 e il 1656 per conto del marchese lorenese Francesco Havard de Senantes, su progetto originario del 1640 di Carlo di Castellamonte, con una dimensione ridotta rispetto all'attuale: era infatti composto di tre soli appartamenti. \nAlla morte del Senantes, il palazzo pass\u00f2 ai marchesi Isnardi di Caraglio, che verso il 1753 lo fecero ampliare notevolmente affidandone il progetto a Benedetto Alfieri. Questi cre\u00f2 nuovi appartamenti di gala, salotti, gallerie ed un grande scalone. Con l'Alfieri collaborarono l'architetto Giovanni Battista Borra e numerosi artisti ed arredatori dell'epoca, che diedero al palazzo l'attuale aspetto rococ\u00f2. \nL'edificio pass\u00f2 poi in propriet\u00e0 alla famiglia Asinari di Bernezzo, che nel 1782 lo vendette ai Solaro del Borgo. Da questi venne venduto all'Accademia Filarmonica nel 1838. L'Accademia vi fece costruire all'interno, tra il 1840 ed il 1841, una grandiosa sala per concerti, l\"Odeo\", la cui realizzazione \u00e8 dovuta al Talucchi."}
{"id": "4544725", "revid": "106456", "url": "https://it.wikipedia.org/wiki?curid=4544725", "title": "Palazzo Isnardi di Caraglio", "text": ""}
{"id": "4544726", "revid": "116944", "url": "https://it.wikipedia.org/wiki?curid=4544726", "title": "Brusasco-Cavagnolo", "text": ""}
{"id": "4544735", "revid": "767487", "url": "https://it.wikipedia.org/wiki?curid=4544735", "title": "Gran Premio San Giuseppe 2005", "text": "La Gran Premio San Giuseppe 2005, quarantacinquesima edizione della corsa e valida come evento dell'UCI Europe Tour 2005 categoria 1.2, si svolse il 20 marzo 2005 su un percorso di 159\u00a0km. Fu vinta dal danese Martin Pedersen che giunse al traguardo con il tempo di 3h54'00\", alla media di 40,76\u00a0km/h.\nPartenza con 157 ciclisti, dei quali 54 portarono a termine la gara."}
{"id": "4544746", "revid": "11959", "url": "https://it.wikipedia.org/wiki?curid=4544746", "title": "Samaw'al ibn 'Adiya", "text": ""}
{"id": "4544764", "revid": "599013", "url": "https://it.wikipedia.org/wiki?curid=4544764", "title": "Cristo di Vung Tau", "text": ""}
{"id": "4544766", "revid": "510403", "url": "https://it.wikipedia.org/wiki?curid=4544766", "title": "Brasatura dolce", "text": ""}
{"id": "4544767", "revid": "510403", "url": "https://it.wikipedia.org/wiki?curid=4544767", "title": "Brasatura forte", "text": ""}
{"id": "4544771", "revid": "767487", "url": "https://it.wikipedia.org/wiki?curid=4544771", "title": "Rexley Tarivuti", "text": "Carriera.\nClub.\nDopo aver esordito nel Siaraga FC, passa allo Yatel FC, nel Vanuatu Premia Divisen. Nel 2011 si trasferisce allo Spirit 08 FC.\nNazionale.\nDall'esordio nel settembre 2007, ha raccolto tredici presenze con la Nazionale vanuatuana."}
{"id": "4544779", "revid": "729019", "url": "https://it.wikipedia.org/wiki?curid=4544779", "title": "Castello di Mirabello", "text": "Il castello di Mirabello \u00e8 un castello risalente al XIV - XV secolo che si trova nella localit\u00e0 omonima del comune di Pavia, inglobato in altri edifici.\nStoria.\nIntorno al 1180, nella zona dove ore sorge il castello, fu fondato il monastero cistercense del Ges\u00f9. Nel corso del Duecento, accanto al monastero si svilupp\u00f2 un piccolo abitato, chiamato \"Miscla\" nei documenti, dotato di numerosi mulini e protetto, almeno dal 1297, da una torre, tanto che la localit\u00e0 cominci\u00f2 ad essere chiamata Torre della Mischia. Nel 1325 la ricca famiglia pavese dei Fiamberti acquis\u00ec numerosi beni e fondi nella zona e, tra il 1325 ed il 1341, fece realizzare il primitivo castello, dotato di torre e ricetto. Negli anni 1360, Galeazzo II Visconti acquist\u00f2 dai Fiamberti met\u00e0 del castello, con i fondi a esso pertinenti, mentre la restante parte del complesso fu espropriata dal signore.\nIl complesso venne fatto restaurare da Gian Galeazzo nel 1384 e inserito nel grande Parco Visconteo (che collegava il castello di Pavia alla certosa di Pavia ed era circondato da mura e torri). A partire dal 1425, in occasione della ristrutturazione del parco voluta da Filippo Maria, il castello acquis\u00ec un profondo valore simbolico all'interno dell'organizzazione del territorio. Va segnalato che il parco costitu\u00ec per la Camera Ducale, soprattutto per l'abbondanze delle acque, una fonte di materie prime: i numerosi appezzamenti di terreno coltivati, i vigneti, i frutteti, i boschi per il legname, i pascoli, gli allevamenti, le colombaie, le peschiere e una gran quantit\u00e0 di selvaggina riservata alla caccia, senza dimenticare gli impinati produttivi, come i mulino o le fornaci. Filippo Maria istitu\u00ec la carica di capitano del Parco, incaricato della custodia e della gestione dei beni ducali e pose la sua sede nel castello. Nel 1425 Filippo Maria ordin\u00f2 che a Mirabello fosse costruita, verosimilmente una \"casa per residenza del duca\", sui sedimi gi\u00e0 occupati dal castello trecentesco (che evidentemente versava in pessime condizioni) che venne affidata al capitano del parco. Nel 1472 Galeazzo Maria fece rinnovare e allargare l'edificio, che venne pi\u00f9 volte utilizzato dai duchi come sede di rappresentanza politica, in occasione delle cacce e dei banchetti organizzati all'interno del parco. Probabilmente intorno al 1491, Gian Galeazzo Sforza don\u00f2 il castello a Galeazzo Sanseverino che fece rimodernare la dimora, trasformandola in una residenza di campagna pi\u00f9 grande. L'edificio venne cos\u00ec adeguato ai nuovi canoni di rappresentanza nobiliari. I lavori subirono una battuta d'arresto nel 1496 per poi riprendere nel 1501 e continuare (con breve intervallo dal 1512 al 1515 quando Massimiliano Sforza riprese il controllo del ducato) fino al 1521. Il castello venne danneggiato durante l'assedio posto dai francesi a Pavia del 1522. Durante la battaglia di Pavia il castello ospit\u00f2 il re di Francia Francesco I e nello stesso scontro mor\u00ec, combattendo tra le fila francesi, Galeazzo Sanseverino. Il complesso torn\u00f2 quindi nelle disponibilit\u00e0 della Camera Ducale che lo gest\u00ec (insieme alle vaste propriet\u00e0 fondiarie annesse) tramite i vari capitani del parco che si susseguirono nella nomina fino al 1754, quando il Magistrato Camerario dello Stato di Milano mise in vendita la grande propriet\u00e0 che fu acquistata dall'aristocratico milanese Antonio Giorgio Clerici. Tuttavia, dopo la morte del Clerici, la figlia vendette l'intera propriet\u00e0 all'ospedale San Matteo di Pavia nel 1768. Tra il 1854 e il 1860 l'amministrazione dell'ospedale fece demolire circa 1/3 delle strutture e le parti rimaste ebbero le pi\u00f9 varie destinazioni d'uso: osteria, abitazione dei contadini, scuola elementare e sede del comune di Mirabello. A partire dagli anni '60 del Novecento gli appartamenti ricavati nell'edificio vennero dati in affitto dall'amministrazione dell'ospedale a privati. Nel 2002 il castello fu acquistato dal comune di Pavia.\nDescrizione.\nLa parte sopravvissuta del castello nasce dalla coesistenza di elementi architettonici riconducibili a due periodi costruttivi, indubbiamente collegati alle vicende politiche di Galeazzo Sanseverino. Se infatti la balconata (presente nel prospetto interno) retta da mensole sagomate, che richiamano le simili balconate del Castello Sforzesco, nel cortile della Rocchetta, e della torre del castello di Vigevano, e gli archi delle aperture in cotto si richiamano a soluzioni compositive che attingevano dal repertorio della tradizione architettonica lombarda, altri elementi sono stati condizionate dal mutamento di gusto imposto dal clima politico e culturale che si era determinato durante i primi anni dell'occupazione francese del ducato di Milano. L'aggiornamento estetico, suggerito forse dai personaggi che frequentarono le stanze del palazzo, si concretizz\u00f2 nel corso degli anni nelle scelte architettoniche che tuttora, nonostante le demolizioni e gli interventi ottocenteschi, lo rendono originale. Presenta infatti nelle due facciate sopravvissute alcune finestre rettangolari con telaio in pietra \"a croce doppia\", che sostituiscono al piano nobile le finestre ad arco con cornice in cotto di gusto prettamente lombardo. Si tratta di aperture tipiche del tardogotico francese, simili a quelle del castello di Issogne, e non presenti in nessun altro edificio lombardo coevo. Anche le cappe dei camini del piani nobile esprimono in tutta la loro monumentalit\u00e0 un linguaggio evidentemente transalpino, sottolineato dalla presenza di stucchi su cui campeggia al centro il giglio di Francia associato a una spessa corniciatura carenata, completamente diversi dai due camini quattrocenteschi al piano terra, dalla struttura pi\u00f9 sobria e rinascimentale. Poco sappiamo degli affreschi che decoravano le sale dato che sono ancora in gran parte nascosti sotto diversi strati d'intonaco sia al piano nobile sia al primo piano, tuttavia \u00e8 stato riportato alla luce, al pianterreno, uno stemma inciso e dipinto del Sanseverino, mentre alcuni saggi hanno evidenziato la presenza, al primo piano dell'edificio, di una fascia dipinta, posta al di sotto del soffitto di ogni stanza, eseguita con la tecnica del \"chiaroscuro\" e alta circa un metro, raffigurante putti alati e coroncine che sorreggono cornucopie terminati a girale, vasellame e candelabri."}
{"id": "4544782", "revid": "827882", "url": "https://it.wikipedia.org/wiki?curid=4544782", "title": "Carrozza (disambigua)", "text": ""}
{"id": "4544785", "revid": "1543377", "url": "https://it.wikipedia.org/wiki?curid=4544785", "title": "Classe Victoria Louise", "text": "La classe Victoria Louise fu una classe di incrociatori protetti costruiti per la Kaiserliche Marine tra il 1895 ed il 1899. Prendeva il nome dalla principessa Vittoria Luisa di Prussia. La classe comprendeva complessivamente cinque unit\u00e0: la capoclasse \"Victoria Louise\", la \"Hertha\", la \"Freya\", la \"Vineta\" e la \"Hansa\". Le navi furono stanziate in varie flotte della marina tedesca sparse per il globo, dal Sud America fino allo Squadrone dell'Asia Orientale, prendendo parte a vari eventi bellici, come la ribellione dei Boxer, la crisi venezuelana del 1902-1903 e la prima guerra balcanica. Furono ritirate dalla prima linea poco dopo lo scoppio della prima guerra mondiale, rimanendo in servizio in ruoli secondari fino agli anni venti.\nDesign.\nCaratteristiche tecniche.\nLe prime tre navi della classe, la \"Victoria Louise\", la \"Hertha\" e la \"Freya\", erano lunghe 110,6 m, larghe 17,4 m e con un pescaggio da 6,58 m a 6,93 m. Il dislocamento di progetto era di 5.660 t, che a pieno carico saliva a 6.491 t. La \"Vineta\" e la \"Hansa\" avevano invece dimensioni leggermente diverse rispetto alle sorelle. Lunghe 110,5 m, larghe 17,6 m e con un pescaggio da 7,08 m a 7,34 m, il loro dislocamento variava dalle 5.885 t di progetto alle 6.705 t a pieno carico.\nLo scafo era realizzato da un'intelaiatura di acciaio, composta da elementi longitudinali e trasversali, ricoperta da un singolo strato di tavole di legno. Per proteggerlo dal fouling lo scafo era rivestito da uno strato di metallo Muntz, una particolare lega di rame e zinco, che si estendeva fino a 1 m al di sopra della linea di galleggiamento. Questo rivestimento fu successivamente rimosso dalla \"Victoria Louise\", dalla \"Hertha\" e dalla \"Freya\". L'interno dello scafo era diviso internamente in dodici compartimenti stagni, in seguito ridotti ad undici, con l'eccezione della \"Freya\". Era inoltre presente un doppio fondo che si estendeva per il 60% della lunghezza dello scafo.\nIl design complessivo ispir\u00f2 l'ultima generazione di incrociatori corazzati, che combinavano uno scafo particolarmente largo, una poppa tipo clipper e una prua con rostro.\nL'equipaggio standard era di 31 ufficiali e 446 marinai, nel caso in cui la nave fungeva da nave ammiraglia in seconda si aggiungevano 9 ufficiali e 41 marinai. Dopo la loro conversione a navi scuola, l'equipaggio fu notevolmente ampliato per incorporare anche i cadetti, salendo a 26 ufficiali e 658 marinai, 75 dei quali erano cadetti e 300 mozzi. Ogni nave trasportava una decina di imbarcazioni pi\u00f9 piccole, tra cui una lancia e due cutter. Dopo l'ammodernamento anche tali imbarcazioni furono riviste in tipo e numero, in particolare furono aggiunte una lancia, una chiatta e cinque cutter.\nLe navi avevano una buona tenuta al mare; erano di facile navigabilit\u00e0 ed erano asciutte come risultato del loro elevato castello di prua. Esse avevano comunque la tendenza a beccheggiare navigando sottovento, e soffrivano di un elevato scarroccio con venti forti a causa delle loro grandi sovrastrutture. Erano difficili da manovrare senza l'attivazione dell'elica centrale e perdevano solo il 10% di velocit\u00e0 in mare fortemente mosso o sotto tutto timone. Inoltre, con i magazzini del carbone inferiori vuoti, le navi diventavano molto instabili, con tutti i magazzini vuoti nelle virate strette le navi si inclinavano di 15\u00b0. Questo problema fu risolto nei lavori di modernizzazione, protrattasi dal 1905 al 1911. L'altezza metacentrica trasversale era di 0,56-0,73 m.\nAlla costruzione gli ambienti interni si dimostrarono eccessivamente caldi, tanto che fu necessario rivedere l'impianto di ventilazione prima dell'entrata in servizio delle navi.\nPropulsione.\nIl sistema di propulsione di tutte le navi consisteva in tre motori a vapore quadricilindri a tripla espansione costruiti dalla AG Vulcan che spingevano ognuno un'elica. Ad eccezione della \"Hansa\", nelle altre quattro navi il vapore era fornito da 12 caldaie a carbone provenienti da diversi costruttori. La \"Victoria Louise\" e la \"Vineta\" avevano caldaie D\u00fcrr, la \"Freya\" aveva caldaie Niclausse e la \"Hertha\" aveva caldaie tipo Belleville. La \"Hansa\" era invece dotata di 18 caldaie trasversali tipo Belleville. Le caldaie Niclausse installate sulla \"Freya\" si dimostrarono particolarmente problematiche, tanto da spingere la Marina ad uniformare la scelta delle caldaie per le proprie navi, che in futuro sarebbero state dotate solo di caldaie Thornycroft-Schulz o di tipo navale. Durante i lavori di ammodernamento eseguiti tra il 1905 e il 1911, le navi furono ri-equipaggiate con caldaie trasversali di tipo navale.\nDurante i medesimi lavori i tre fumaioli furono ridotti a due.\nI tre motori installati sulle navi avevano una potenza stimata di 10.000 shp (7.500 kW), che garantivano una velocit\u00e0 massima di 19,5 nodi (36,1 km/h; 22,4 mph) per la \"Victoria Louise\", la \"Hertha\" e la \"Freya\" e di 18,5 nodi (34,3\u00a0km/h; 21,3\u00a0mph) per la \"Vineta\" e la \"Hansa\". Da progetto le navi potevano caricare fino a 950 t di carbone, che permettevano un'autonomia di 3.412 miglia nautiche (6.319 km; 3.926 mi) a 12 nodi (22 km/h; 14 mph). Le caldaie di tipo navale installate durante l'ammodernamento del 1905-1911 erano pi\u00f9 efficienti e permisero di aumentare l'autonomia a 3.840 miglia nautiche (7.110\u00a0km; 4.420\u00a0mi) alla medesima velocit\u00e0. La \"Victoria Louise\" e la \"Hertha\" erano dotate di quattro generatori di energia elettrica che erogavano 224-271 kW (300-363 hp) a 110 Volt; le altre tre navi avevano tre generatori che erogavano 169-183\u00a0kW (227-245\u00a0hp) a 110 Volt. Le imbarcazioni erano governate con un unico, grande timone posto dietro l'elica centrale.\nArmamento e corazzatura.\nL'armamento principale era costituito da due cannoni da 21 cm SK L/40 in torrette singole, una a prua ed una a poppa. I cannoni, ciascuno con 58 proiettili, avevano una gittata di 16.300 m. L'armamento secondario era composto da otto cannoni da 15 cm SK L/40, quattro collocati in torrette e quattro in casematte. La loro gittata era di 13.700 m. Durante l'ammodernamento furono rimossi due cannoni da 15\u00a0cm.\nOgni nave era dotata anche dieci cannoni da 8,8 cm SK L/30, un undicesimo fu aggiunto nel corso dei lavori di modernizzazione. Sempre durante la modernizzazione furono aggiunti tre cannoni da 8,8\u00a0cm SK/L35.\nL'armamento era completato da dieci mitragliatrici, rimosse durante la modernizzazione. Le navi erano inoltre dotate di tre tubi lanciasiluri da 45\u00a0cm, ognuno dotato di otto siluri. Due tubi di lancio erano montati sulla fiancata ed il terzo a prua, tutto al di sotto della linea di galleggiamento. Nel 1916 tutte le navi della classe furono disarmate ad eccezione della \"Freya\", che in quanto adibita all'addestramento al tiro, fu riarmata con un singolo cannone da 15\u00a0cm, quattro cannoni da 10,5 cm SK L/45 e quattordici cannoni da 8,8\u00a0cm sia nella versione SK L/30 che SK L/35.\nLe navi erano protette da una corazzatura Krupp. Sul ponte la corazzatura variava da 40 a 100\u00a0mm. Nella torre di comando la corazzatura era di 150\u00a0mm sui lati e di 30\u00a0mm sul tetto. La torre di avvistamento, situata a poppa, era protetta solo dalle schegge, con una corazzatura di 12\u00a0mm ai lati. La corazzatura delle torrette era spessa 100\u00a0mm ai lati e 30\u00a0mm sul tetto, mentre la corazzatura delle casematte era di 100\u00a0mm.\nCostruzione e ammodernamento.\nLa \"Victoria Louise\" fu impostata nei cantieri di Brema della AG Weser nel 1895 col numero di costruzione 116. Fu varata il 29 marzo 1897 ed entr\u00f2 in servizio il 20 febbraio 1899. Cost\u00f2 al governo imperiale 10.714.000 Goldmark. La costruzione della \"Hertha\" inizi\u00f2 nel 1895 nei cantieri della AG Vulcan di Stettino col numero di costruzione 233. Fu varata il 14 aprile 1897 ed entr\u00f2 in servizio il 23 luglio 1898. Prima della sua classe ad entrare in servizio, cost\u00f2 9.932.000 Goldmark. La \"Freya\" fu impostata nel 1895 nei cantiere della Kaiserliche Werft di Danzica. Fu varata il 27 aprile 1897 ed entr\u00f2 in servizio il 20 ottobre 1898. Cost\u00f2 11.094.000 Goldmark.\nLa \"Vineta\" fu impostata nei cantieri della Kaiserliche Werft di Danzica nel 1896. Fu varata il 9 dicembre 1897 ed entr\u00f2 in servizio il 13 settembre 1899. Cost\u00f2 10.714.000 Goldmark. La \"Hansa\", l'ultima nave della classe, fu impostata nel 1896 nei cantieri dell'AG Vulcan col numero di costruzione 235. Fu varata il 12 marzo 1898 ed entr\u00f2 in servizio il 20 aprile 1899. Cost\u00f2 10.270.000 Goldmark.\nLa \"Victoria Louise\" e la \"Hansa\" furono sottoposte a lavori di ammodernamento nei cantieri della Kaiserliche Werft di Kiel. I lavori si protrassero rispettivamente dal 1906 al 1908 e dal 1907 al 1909. Le altre tre navi furono ammodernate nei cantieri della Kaiserliche Werft di Danzica. I lavori si protrassero dal 1906 al 1908 per la \"Hertha\", dal 1905 al 1907 per la \"Freya\" e dal 1909 al 1911 per la \"Vineta\". La \"Freya\" fu sottoposta a successivi lavori, sempre nei cantieri di Danzica, dal 1911 al 1913, mentre la \"Hansa\" fu sottoposta a successivi lavori nei cantieri di Kiel nel 1915.\nServizio.\n\"Victoria Louise\".\nLa \"Victoria Louise\" serv\u00ec nella Kaiserliche Marine per i primi sette anni della sua carriera.\nNel 1901 rappresent\u00f2 la Germania ai funerali della regina Vittoria.\nAmmodernata nel 1906, dal 1908 serv\u00ec come nave scuola per i cadetti della marina.\nNel 1909 fu in visita negli Stati Uniti d'America e allo scoppio della prima guerra mondiale fu mobilitata nel \"V. Aufkl\u00e4rungsgruppe\".\nNell'ottobre 1914 fu attaccata, senza successo, dal sottomarino britannico HMS \"E1\".\nAlla fine dell'anno fu ritirata dal servizio. In seguito fu impiegata come posamine e nave caserma, rimanendo di stanza a Danzica per il resto della guerra. Venduta nel 1919 e trasformato in nave cargo l'anno seguente, la \"Victoria Louise\" rimase in servizio in questo ruolo fino al 1923, anno in cui fu demolita.\n\"Hertha\".\nLa \"Hertha\" serv\u00ec all'estero, nello Squadrone dell'Asia Orientale, per i primi sei anni della sua carriera. Per breve tempo, nel 1900, fece parte dello squadrone della nave ammiraglia. Nello stesso anno partecip\u00f2 alla ribellione dei Boxer, durante la quale assieme alla sorella \"Hansa\" sbarc\u00f2 parte delle truppe che catturarono i Forti Taku.\nTornata in Germania, nel 1905 fu ammodernata e, dal 1908, fu impiegata come nave scuola.\nCondusse una serie di crociere di addestramento, e su di essa servirono come cadetti molti futuri ufficiali di rilievo, tra cui Karl D\u00f6nitz e Ernst Lindemann.\nAllo scoppio della prima guerra mondiale, la \"Hertha\" fu mobilitata nel \"V. Aufkl\u00e4rungsgruppe\", ma serv\u00ec in prima linea solo per breve tempo. Dal 1915 fu impiegata come nave caserma. Fu demolita nel 1920.\n\"Freya\".\nLa \"Freya\", a differenza delle sue navi sorelle, serv\u00ec nella flotta di stanza in Germania. Come risultato, condusse una carriera abbastanza tranquilla. Dopo i lavori di modernizzazione del 1905-1907, la \"Freya\" fu utilizzata come nave scuola per i cadetti, tra questi vi era G\u00fcnther L\u00fctjens.\nDurante una visita in Canada nel 1908, accidentalmente speron\u00f2 una scuna canadese, causandone l'affondamento e la morte di 9 marinai.\nAllo scoppio della prima guerra mondiale, la \"Freya\" fu mobilitata nel \"V. Aufkl\u00e4rungsgruppe\", ma serv\u00ec in prima linea solo per breve tempo. Dopo il 1915 fu usata come nave caserma. Fu demolita nel 1921.\n\"Vineta\".\nLa \"Vineta\" fu di stanza nella Americhe per i primi anni della sua carriera.\nDurante questo periodo prese parte alla crisi venezuelana del 1902-1903, bombardando diverse fortezze venezuelane.\nTorn\u00f2 in Germania nel 1905, dove fu impiegata come navi scuola, in particolare per l'addestramento all'uso di siluri, fino al 1908. Fu ammodernata nel 1909-1911, dopo di che fu nuovamente impiegata come nave scuola.\nNel novembre 1912, nel corso della prima guerra balcanica, prese parte ad un'azione internazionale volta alla protezione dei cittadini stranieri residenti nell'Impero Ottomano.Allo scoppio della prima guerra mondiale, come le altre navi sorelle fu inizialmente mobilitata nel \"V. Aufkl\u00e4rungsgruppe\", per poi essere ritirata dalla prima linea e trasformata in nave caserma nel 1915. Fu demolita nel 1920.\n\"Hansa\".\nLa \"Hansa\" serv\u00ec nello Squadrone dell'Asia Orientale, per i primi sei anni della sua carriera. Insieme alla \"Hertha\", sbarc\u00f2 parte delle truppe che catturarono i Forti Taku durante la rivolta dei Boxer. Nel corso della guerra russo-giapponese, assieme alla \"F\u00fcrst Bismarck\" imped\u00ec alle navi russe rimaste danneggiate nella battaglia del Mar Giallo, tra cui la nave ammiraglia \"Cesarevi\u010d\", di lasciare il porto in cui si erano rifugiate.\nTornata in Germania nel 1906, fu modernizzata e al termine dei lavori, nel 1909, impiegata come nave scuola. Allo scoppio della prima guerra mondiale la \"Hansa\" fu mobilitata nel \"V. Aufkl\u00e4rungsgruppe\". Ritirata dalla prima linea nel 1915, fu impiegata come nave caserma. Fu demolita nel 1920."}
{"id": "4544790", "revid": "1305772", "url": "https://it.wikipedia.org/wiki?curid=4544790", "title": "Plissettatore", "text": "Il plissettatore o plissettatrice \u00e8 il termine usato nell'industria della moda, per definire una persona esperta nella tecnica del \"pliss\u00e9\" o pieghettamento su ogni tipo di tessuto, pelle, paglia...\nIl primo tipo di \"pliss\u00e9\" \u00e8 brevettato da Mariano Fortuny nel 1909 che crea, ispirandosi agli abiti della Grecia antica, la tunica \"Delphos\".\nLe piegature del tessuto possono farsi con macchinari automatizzati.\nNell'artigianato d'eccellenza si usa il cartone - e la piegatura del cartone - praticata tuttora in alcune aziende artigianali, deve essere necessariamente eseguita a mano. Una volta inserito il materiale da plissettare, i cartoni vengono arrotolati e fermati da un cordino, per essere poi \"cotti\" in un forno a vapore a circa 120 gradi per 20 o 30 minuti. Per la pelle non si oltrepassano i 50 gradi. Oltre i modelli di base chiamati \"busta\", \"diamante\", \"stella\", la plissettatura pi\u00f9 famosa \u00e8 forse quella denominata \"pliss\u00e9 soleil\", caratterizzata dalle pieghe strette e regolari che si irradiano come raggi di sole.\nIn Italia, Roberto Capucci \u00e8 il principale sperimentatore della plissettatura scultorea."}
{"id": "4544793", "revid": "2373", "url": "https://it.wikipedia.org/wiki?curid=4544793", "title": "Parco nazionale di Badlands", "text": ""}
{"id": "4544802", "revid": "767487", "url": "https://it.wikipedia.org/wiki?curid=4544802", "title": "Gr\u00e9gory Bettiol", "text": "Carriera.\nHa giocato in massima serie con le maglie di Olympique Lione e Troyes."}
{"id": "4544804", "revid": "1543377", "url": "https://it.wikipedia.org/wiki?curid=4544804", "title": "Thiago Xavier", "text": "Carriera.\nHa giocato in massima serie con le maglie di e ."}
{"id": "4544806", "revid": "288300", "url": "https://it.wikipedia.org/wiki?curid=4544806", "title": "Thiago Xavier Rodrigues Corr\u00eaa", "text": ""}
{"id": "4544808", "revid": "767487", "url": "https://it.wikipedia.org/wiki?curid=4544808", "title": "Fouad Rachid", "text": "Carriera.\nClub.\nGioca dal 2008 al 2011 al Nancy 2. Nel 2010 viene promosso in prima squadra. Nel 2012, dopo una breve esperienza all'\u00c9pinal, torna al Nancy. Nel 2015 passa al Fola Esch. Nel 2016 si trasferisce al Luneville.\nNazionale.\nHa debuttato in Nazionale l'11 novembre 2011, in Comore-Mozambico. Ha collezionato in totale, con la maglia della Nazionale, 4 presenze."}
{"id": "4544811", "revid": "599013", "url": "https://it.wikipedia.org/wiki?curid=4544811", "title": "Jordan Ferri", "text": "Caratteristiche tecniche.\nCentrocampista centrale con attitudine offensiva, bravo tatticamente e buona capacit\u00e0 di inserimento con e senza palla.\nCarriera.\nHa esordito con l'OL in Ligue 1, il 12 dicembre 2012 nella partita interna, pareggiata 1-1 contro il Nancy, sostituendo al 30\u00ba di gioco Anthony R\u00e9veill\u00e8re.\nStatistiche.\nPresenze e reti nei club.\n\"Statistiche aggiornate al 7 aprile 2020.\""}
{"id": "4544822", "revid": "474175", "url": "https://it.wikipedia.org/wiki?curid=4544822", "title": "Stadio Pater Te Hono Nui", "text": "Lo stadio Pater Te Hono Nui (in francese \"stade Pater Te Hono Nui\" \u00e8 uno stadio di Pirae, Tahiti. \u00c8 lo stadio nazionale e la casa della squadra Nazionale di calcio di Tahiti.\nLo stadio pu\u00f2 contenere circa persone. L'impianto ha ospitato nel 2013 la 13\u00aa edizione dei Campionati oceaniani di atletica leggera.\nVi si sono disputate diverse edizioni dell'Heiva Bowl, finale del campionato tahitiano di football americano."}
{"id": "4544823", "revid": "716642", "url": "https://it.wikipedia.org/wiki?curid=4544823", "title": "Rachid Ghezzal", "text": "Biografia.\n\u00c8 il fratello minore di Abdelkader Ghezzal, ex calciatore e suo procuratore.\nCaratteristiche tecniche.\n\u00c8 un esterno di centrocampo e d'attacco, un'ala ideale per il modulo 4-2-3-1. \u00c8 mancino e fra le sue caratteristiche ci sono estro e fantasia, cambi di marcia e saggezza tattica. Pu\u00f2 giocare anche come seconda punta e lavora anche in copertura, con prestazioni di sostanza e qualit\u00e0.\nCarriera.\nClub.\nCresciuto calcisticamente nelle giovanili del club, nella stagione 2012-2013 ha esordito e giocato 14 partite in campionato e 4 in Europe League con la maglia del Lione. Si svincola il 30 giugno 2017 dopo 119 presenze, 14 gol e 20 assist nei 4 anni in cui ha vestito la maglia del Lione.\nDopo un anno al passa al con cui colleziona 19 presenze e 1 gol in Premier prima di passare in prestito alla il 2 settembre 2019. L'esordio con i viola, nonch\u00e9 nella massima serie italiana, arriva il successivo 29 settembre, in Milan-Fiorentina 1-3, rilevando Franck Rib\u00e9ry. Il suo primo gol italiano arriva nel match vinto 3-1 in casa del Lecce, disputato il 15 luglio 2020.\nIl 5 ottobre 2020 viene ceduto nuovamente in prestito, questa volta al Besiktas.\nIl 12 agosto 2021 viene riscattato dal club turco.\nNazionale.\nDopo aver giocato 4 partite segnando un gol con la nazionale Under-20 della Francia, ha deciso di difendere i colori dell'Algeria con cui ha partecipato alla Coppa delle nazioni africane 2017.\nStatistiche.\nPresenze e reti nei club.\n\"Statistiche aggiornate al 15 maggio 2021.\""}
{"id": "4544828", "revid": "2009306", "url": "https://it.wikipedia.org/wiki?curid=4544828", "title": "Harry Novillo", "text": "Carriera.\nNella stagione 2010-2011 ha giocato una partita in campionato con il Lione, ottenendo un'altra presenza nella stagione successiva.\nCeduto in prestito al Le Havre in seconda serie, nel 2012 torna al Lione e, dopo 2 presenze in Europa League, passa in prestito fino a fine stagione all'Ajaccio.\nViene acquistato dal a fine 2018. In totale colleziona 11 presenze ed una rete con i canadesi prima di rescindere il contratto con il club il 22 luglio 2019.\nStatistiche.\nPresenze e reti nei club.\n\"Statistiche aggiornate al 17 gennaio 2017.\""}
{"id": "4544829", "revid": "1494169", "url": "https://it.wikipedia.org/wiki?curid=4544829", "title": "Formazioni di VolleyLigaen danese di pallavolo femminile 2012-2013", "text": "Formazioni delle squadre di pallavolo partecipanti alla stagione 2012-2013 del campionato di VolleyLigaen."}
{"id": "4544830", "revid": "59050470", "url": "https://it.wikipedia.org/wiki?curid=4544830", "title": "Oberliga (DDR)", "text": ""}
{"id": "4544832", "revid": "1543377", "url": "https://it.wikipedia.org/wiki?curid=4544832", "title": "Romain Genevois", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "4544835", "revid": "123785449", "url": "https://it.wikipedia.org/wiki?curid=4544835", "title": "Valentin Eysseric", "text": "Caratteristiche tecniche.\nPu\u00f2 giocare come esterno offensivo su entrambe le fasce, ma anche come trequartista. Rapido, dotato di una buona tecnica individuale, ha grande grinta e forza caratteriale. Si dimostra abile nel fornire assist per i compagni.\nCarriera.\nClub.\nMonaco.\nCresce calcisticamente nelle giovanili del , per poi fare il debutto con la prima squadra il 23 luglio 2011 in una partita di coppa di lega francese contro il .\nNizza.\nIl 24 agosto 2012 passa in prestito al . Il 15 settembre seguente realizza nella vittoria interna in campionato contro il la sua prima rete con gli \"aquilotti\".\nNel gennaio del 2013 viene riscattato completamente per poi firmare un contratto fino al giugno 2017. Il 2 marzo seguente durante la partita contro il Saint-\u00c9tienne si rende protagonista di un brutto gesto entrando in maniera scomposta sulle gambe di J\u00e9r\u00e9my Cl\u00e9ment rompendogli tibia e perone, per questo episodio viene punito con ben undici giornate di squalifica.\nPrestito al Saint-\u00c9tienne.\nIl 18 agosto 2015 passa in prestito annuale al dove per\u00f2 a fine stagione fa ritorno al Nizza.\nFiorentina e prestiti al Nantes e all'Hellas Verona.\nIl 9 agosto 2017 viene ufficializzato il suo passaggio alla a titolo definitivo per 4 milioni di euro. Con i viola firma un contratto fino al 30 giugno 2021. Segna il suo primo gol in maglia viola ( e anche l'unico stagionale ) il 6 maggio 2018 nella vittoria in trasferta contro il per 3-2.\nIl 31 gennaio 2019 viene ceduto in prestito con diritto di riscatto al .\nDopo un goal in 5 gare, torna alla Fiorentina.\nNon trovando spazio, il 31 gennaio 2020 passa in prestito per sei mesi al . Esordisce con i gialloblu il 5 febbraio successivo nel recupero di campionato in casa della Lazio, pareggiato per 0-0: la sua presenza diventa un caso in quanto il francese era sceso in campo nella stessa giornata di campionato, la numero 17, anche il 20 dicembre 2019 con la maglia della Fiorentina contro la Roma, diventando cos\u00ec il primo calciatore a disputare un turno di campionato con due casacche diverse.\nDopo aver disputato solo 6 gare con i veneti, torna alla Fiorentina per la stagione 2020-2021, dove trova maggiore spazio sotto la gestione di Cesare Prandelli. Ritrova la rete il 19 febbraio 2021, nel successo casalingo sullo Spezia per 3-0. Chiude l'anno con 2 reti siglate (dopo quella nella vittoria esterna per 1-4 contro il Benevento), non rinnovando il proprio contratto col club viola.\nKas\u0131mpa\u015fa.\nIl 23 luglio 2021 viene acquistato dal .\nNazionale.\nCompie la trafila delle nazionali giovanili francesi, giocando qualche gettone con l'Under-19 francese, l'Under-20 francese ed anche con la nazionale Under-21 francese.\nStatistiche.\nPresenze e reti nei club.\n\"Statistiche aggiornate al 23 maggio 2021.\""}
{"id": "4544836", "revid": "1149807", "url": "https://it.wikipedia.org/wiki?curid=4544836", "title": "Tom &amp; Jerry incontrano Sherlock Holmes", "text": "Tom &amp; Jerry incontrano Sherlock Holmes (\"Tom and Jerry Meet Sherlock Holmes\") \u00e8 un film d'animazione direct-to-video del 2010, ispirato ai racconti di Conan Doyle, con protagonisti Tom &amp; Jerry prodotto dalla Warner Bros. Pictures Television Animation Distribution, nonch\u00e9 il primo film a cartoni animati della storia gi\u00e0 prodotto senza i suoi originali creatori William Hanna e Joseph Barbera.\nIn Italia \u00e8 uscito il 16 novembre 2010.\nTrama.\nLondra, fine dell'800. Il dottor Watson \u00e8 preoccupato per il massiccio aumento di furti di diamanti, rubati dai gatti siamesi Tim, Pam e Ali. La cosa non si pu\u00f2 dire per il suo amico Sherlock Holmes, che manda il suo assistente Jerry a comprare il giornale. Durante il viaggio, il roditore incontra il gatto Tom, che ha una missiva per il detective. La mittente \u00e8 Red, una cantante di cabaret che vuole aiutare Holmes e Watson nelle indagini."}
{"id": "4544837", "revid": "46931", "url": "https://it.wikipedia.org/wiki?curid=4544837", "title": "La valle dei dannati", "text": ""}
{"id": "4544841", "revid": "2052829", "url": "https://it.wikipedia.org/wiki?curid=4544841", "title": "Ludovico Edalli", "text": "Carriera.\n2012: Campionati Europei di Montpellier.\nInaugura la stagione agonistica partecipando alla prima tappa di Campionato di Serie A1 a Bari. La \"Pro Patria Bustese\", con un complessivo di 163.250, si posiziona al sesto posto nella classifica generale. Individualmente commette degli errori al cavallo con maniglie (11.900), ma esegue dei buoni esercizi nei restanti attrezzi. Nelle restanti due prove di Campionato, la squadra di Busto Arsizio si posiziona al terzo e quarto posto.\nViene selezionato, insieme ad Andrea Cingolani, Lorenzo Ticchi, Matteo Morandi e Paolo Principi, per partecipare ai Campionati Europei di Montpellier. L'Italia (252.661) manca la qualificazione del concorso a squadre, superata dalla Svizzera (254.513) di un paio di punti. Individualmente esegue dei discreti esercizi (13.333 corpo libero, 13.266 cavallo, 13.866 parallele, 14.033 sbarra) e non riesce a qualificarsi in alcuna finale.\nAi Campionati Assoluti, svolti a Catania dal 16 al 17 giugno, compete in tutti e sei gli attrezzi, posizionandosi al sesto posto nella classifica generale (81.900). Riesce inoltre a qualificarsi per le finali alle parallele pari e al cavallo con maniglie, dove vince rispettivamente la medaglia d'oro (14.400) e di bronzo (13.500).\n2013: Campione d'Italia.\nA marzo viene scelto, insieme ad Andrea Cingolani, Tommaso De Vecchis, Paolo Principi, Mattia Tamiazzo e Marco Lodadio, per partecipare ad un triangolare con Norvegia e Standford. Con un complessivo di squadra di 339.000, gli azzurri battono Stati Uniti e Norvegia rispettivamente di 7 e 22 punti.\nGrazie alla sua buona prestazione in un test pre-europeo, viene scelto per far parte della squadra nazionale che compete ai Campionati Europei di Mosca dal 17 al 21 aprile. Compete in tutti e sei gli attrezzi, riuscendo a qualificarsi al quindicesimo posto nella classifica individuale, ma mancando la finale alle parallele simmetriche, suo attrezzo di punta. Durante la finale, con un complessivo di 83.866, migliora la qualifica e si piazza al tredicesimo posto continentale. \"\"Ho fatto una bella gara, peccato che le giurie mi abbiano bastonato un po' dappertutto.\u201c\"\nIl 25 e 26 maggio compete ai Campionati Assoluti di Ancona. Grazie a dei buoni esercizi in tutti e sei gli attrezzi, con 85.450 punti, diventa campione nazionale, superando il sei volte campione assoluto Enrico Pozzo. Nell'ultimo decennio, in Italia, soltanto Paolo Ottavi era riuscito a spezzare il duopolio Pozzo-Morandi. Si qualifica inoltre per le finali al corpo libero (14.050), cavallo con maniglie (14.200), anelli (14.150), parallele simmetriche (14.350) e sbarra (14.600). Il 26 maggio, durante le finali di specialit\u00e0, diventa campione italiano alle parallele per la terza volta consecutiva con 14.850 e vince il bronzo al cavallo con maniglie (13.950). Rinuncia invece alle finali al corpo libero e anelli.\nInsieme ad Andrea Cingolani, Paolo Ottavi, Enrico Pozzo e Paolo Principi viene scelto per partecipare ai Giochi del Mediterraneo di Mersin 2013 dal 21 al 24 giugno, conquistando un argento di squadra.\n2015.\nIl 17 settembre 2015 viene arruolato nell'Aeronautica Militare ed entra a far parte del corpo sportivo.\n2016.\nAi campionati italiani assoluti di Torino concluse con il primo posto in classifica alle parallele. \n\u00c8 stato l'unico rappresentante della ginnastica artistica maschile italiana a partecipare alle Olimpiadi di Rio 2016.\n2017.\nAi campionati italiani assoluti di Perugia termina primo alla sbarra.\n2018.\nPartecipa ai Campionati Mondiali di Doha 2018. Diviene campione italiano assoluto all around a Rimini 2018.\n2019.\nAi Campionati Europei di Stettino 2019 si classifica quinto nella sbarra.\nAi campionati italiani assoluti di Meda 2019 vince l'oro nel concorso generale e nelle parallele e l'argento nella sbarra e nel cavallo con maniglie.\n2020.\nAi campionati italiani assoluti di Napoli 2020, disputati al PalaVesuvio ha vinto l'oro nell'all around.\nTelevisione.\nNel febbraio 2012 fa parte del corpo di ballo diretto dal coreografo Daniel Ezralow che balla la sigla iniziale della 62\u00aa edizione del Festival di Sanremo.\nDa marzo 2012 partecipa alla seconda stagione del docu-reality televisivo Ginnaste - Vite parallele trasmesso da Mtv. La serie racconta le vicende di ginnaste e ginnasti che si allenano presso l'Accademia Nazionale di \"Via Ovada\" a Milano, tra lunghi e faticosi allenamenti, gare internazionali, selezioni, amicizie e impegni scolastici..\nIl 15 novembre 2014 ha partecipato come concorrente Tu si que vales ottenendo tre s\u00ec dai giudici e un 90% dalla giuria popolare."}
{"id": "4544847", "revid": "287204", "url": "https://it.wikipedia.org/wiki?curid=4544847", "title": "Kenny Lala", "text": "Caratteristiche tecniche.\n\u00c8 un terzino destro, dotato di un\u2019ottima corsa ed accelerazione che gli permettono di percorrere tutta la fascia di competenza, contribuendo alle azioni offensive.\nCarriera.\nDopo aver esordito col Paris FC, nel 2011 passa per 100.000 euro al Valenciennes con cui gioca 26 incontri segnando una rete in Ligue 1.\nNel 2015 passa al RC Lens dove rester\u00e0 fino al 2017, prima di approdare gratuitamente al RC Strasburgo."}
{"id": "4544849", "revid": "1543377", "url": "https://it.wikipedia.org/wiki?curid=4544849", "title": "Brompton Bicycle", "text": "Brompton Bicycle \u00e8 un'azienda inglese produttrice di biciclette pieghevoli con sede a Brentford, vicino a Londra. \u00c8 la pi\u00f9 grande produttrice di biciclette nel Regno Unito, con una produzione di circa unit\u00e0 l'anno, delle quali il 70% destinato all'esportazione.\nLa bicicletta pieghevole Brompton \u00e8 nota per la compattezza delle dimensioni da piegata. Tutti i modelli disponibili della bicicletta pieghevole sono basati sullo stesso telaio in acciaio fornito di snodi e con ruote da 16 pollici (37\u00d7349\u00a0mm). Vari componenti e accessori possono essere aggiunti, rimossi o sostituiti con parti in titanio in modo da creare le varie combinazioni possibili. Il design modulare \u00e8 rimasto sostanzialmente invariato da quando il brevetto originale \u00e8 stato depositato da Andrew Ritchie nel 1979, subendo delle piccole modifiche nel tempo in seguito a un continuo miglioramento. Ritchie \u00e8 stato premiato nel 1995 con il \"Queen's Award for Export\" e nel 2009 con il \"Prince Philip Designers Prize for work on the bicycle\". Nelle recensioni riguardanti le biciclette pieghevoli, la Brompton \u00e8 spesso considerata superiore alle altre pieghevoli.\nDesign.\nTutte le biciclette pieghevoli Brompton condividono lo stesso telaio incurvato composto da un tubo principale dotato di snodi, un triangolo posteriore rotante, la forcella e dallo stelo del manubrio incernierato. Il tubo principale e lo stelo sono in acciaio in tutti i modelli. Il triangolo posteriore e la forcella sono o in acciaio o in titanio, in base alla variante scelta. Le sezioni in acciaio sono unite tramite brasatura, preferita rispetto alla saldatura poich\u00e9, data la minor temperatura impiegata, induce meno stress nel materiale. Le ruote hanno un cerchio da 349\u00a0mm e calzano pneumatici da 16 pollici. Il manubrio e alcuni componenti secondari sono in alluminio\nUna bicicletta Brompton consta in pi\u00f9 di 1,200 pezzi, l'80% dei quali \u00e8 sviluppato e costruito appositamente per essere funzionali al particolare meccanismo di piega.\nLa Brompton utilizza una piega posteriore con sospensione integrata; durante la marcia il triangolo posteriore poggia su un cilindro in elastomero che garantisce ammortizzazione tra ruota posteriore e telaio principale per sorreggere il ciclista. Un blocco-sospensione rigido \u00e8 disponibile come alternativa a quello standard per ciclisti pi\u00f9 pesanti o per coloro desiderano una guida pi\u00f9 reattiva. Non vi \u00e8 sospensione sulla ruota anteriore sebbene la forcella in titanio della versione superleggera garantisce una certa elasticit\u00e0.\nLa piega.\nGli elementi che permettono alla Brompton di poter essere ripiegata sono:\nLa bicicletta ripiegata misura 585\u00d7565\u00d7270\u00a0mm (23.2\u00d722.2\u00d710.6 pollici) e pesa tra i 9 e i 12.5\u00a0kg (20\u201328\u00a0lb) in base alla configurazione. La sella standard presente sui modelli prodotti dal 2009 in poi ha anche la funzione di maniglia per facilitare il trasporto della bici piegata, con solchi ergonomici per le dita nella parte inferiore. Con la pratica, la chiusura e l'apertura pu\u00f2 essere effettuata in 10-20 secondi rendendo la Brompton la perfetta compagna di chi pratica il trasporto intermodale combinando trasporto pubblico e bicicletta.\nModelli.\nI modelli sono individuati da due lettere separate da un numero per descrivere rispettivamente tipologia del manubrio, numero di rapporti del cambio e presenza di parafanghi o portapacchi. Un suffisso \u00e8 aggiunto per segnalare la presenza di parti in titanio. Ad esempio, il codice modello \"M3R\" identifica il manubrio classico \"M\", \"3\" velocit\u00e0 del cambio nel mozzo e la presenza del portapacchi posteriore \"R\". Lo stesso modello nella configurazione \"Superleggera\" che utilizza alcune parti in titanio diventa \"M3R-X\". Tutti i modelli ad eccezione delle varianti E (senza parafanghi) e -X (superleggera) sono dotati di una pompa compatta \"Zefal HP\" ad alta pressione alloggiata in appositi supporti saldati al triangolo posteriore.\nCambio.\nIl cambio della Brompton \u00e8 offerto in 4 combinazioni di velocit\u00e0: \nSono disponibili come opzione sviluppi metrici incrementati o ridotti ottenuti cambiando la corona (e la catena) scegliendo tra le misure 44T, 50T e 54T\nNella tabella sottostante \u00e8 indicato lo sviluppo metrico di ogni rapporto per le varie tipologie di cambio.\nParafanghi e portapacchi.\nIn tutti i modelli, il triangolo posteriore presenta, vicino al cilindro ammortizzatore, due rotelline che consentono alla bici piegata di essere trascinata per il manubrio come un trolley. La versione L ha un'ulteriore rotellina centrale sul parafango mentre la versione R ne ha due alla fine del portapacchi. In tutte e tre le varianti le rotelline sul telaio e sul portapacchi possono essere sostituite con le pi\u00f9 scorrevoli Eazy Wheels di diametro maggiore e larghezza inferiore per agevolare il rotolamento e per ridurne l'interferenza con i tacchi durante la pedalata.\nVarianti.\nIlluminazione.\nTutti i modelli possono essere dotati di luci a batteria o di due diverse varianti di dinamo nel mozzo della ruota anteriore tutti studiati appositamente per integrarsi con il sistema di piega della bici:"}
{"id": "4544858", "revid": "365417", "url": "https://it.wikipedia.org/wiki?curid=4544858", "title": "Iheb Mbarki", "text": "Carriera.\nClub.\nDopo aver giocato per tre stagioni nella massima serie tunisina, nel 2012 \u00e8 stato acquistato dall'\u00c9vian Thonon, con cui nella stagione 2012-2013 ha giocato 15 partite in Ligue 1."}
{"id": "4544859", "revid": "46931", "url": "https://it.wikipedia.org/wiki?curid=4544859", "title": "La notte dei sette assassini", "text": ""}
{"id": "4544863", "revid": "1310927", "url": "https://it.wikipedia.org/wiki?curid=4544863", "title": "Oda\u00efr Fortes", "text": "Caratteristiche tecniche.\n\u00c8 un esterno destro.\nCarriera.\nClub.\nHa giocato in Ligue 1 con i francesi del Reims."}
{"id": "4544866", "revid": "599013", "url": "https://it.wikipedia.org/wiki?curid=4544866", "title": "Julien Faussurier", "text": "Carriera.\nClub.\nNella stagione 2012-2013 ha giocato 27 partite in massima serie con la maglia del Troyes, squadra con cui nella stagione precedente aveva giocato in Ligue 2, conquistando la promozione in Ligue 1. Il 20 giugno 2013 ha firmato un contratto quadriennale con il Sochaux."}
{"id": "4544867", "revid": "62004", "url": "https://it.wikipedia.org/wiki?curid=4544867", "title": "Convocazioni per il campionato mondiale di hockey su ghiaccio maschile 2007", "text": "Ciascuna squadra partecipante al Campionato mondiale di hockey su ghiaccio maschile 2007 consisteva in almeno 15 giocatori (attaccanti e difensori) e 2 portieri, mentre al massimo si poteva disporre di 22 giocatori e 3 portieri.\nGruppo A.\nAllenatore: Michel Goulet.\nLista dei convocati aggiornata al 3 maggio 2007.\nAllenatore: O\u013cegs Znaroks.\nLista dei convocati aggiornata al 5 maggio 2007.\nAllenatore: Bengt-\u00c5ke Gustafsson.\nLista dei convocati aggiornata al 7 maggio 2007.\nAllenatore: Ralph Krueger.\nLista dei convocati aggiornata al 3 maggio 2007.\nGruppo B.\nAllenatore: Jim Boni.\nLista dei convocati aggiornata al 3 maggio 2007.\nAllenatore: Curt Fraser.\nLista dei convocati aggiornata al 6 maggio 2007.\nAllenatore: Alois Hadamczik.\nLista dei convocati aggiornata al 9 maggio 2007.\nAllenatore: Mike Sullivan.\nLista dei convocati aggiornata al 10 maggio 2007.\nGruppo C.\nAllenatore: Ken Hitchcock.\nLista dei convocati aggiornata al 4 maggio 2007.\n\nAllenatore: Uwe Krupp.\nLista dei convocati aggiornata al 3 maggio 2007.\nAllenatore: Roy Johansen.\nLista dei convocati aggiornata al 2 maggio 2007.\n\nAllenatore: J\u00falius \u0160upler.\nLista dei convocati aggiornata al 9 maggio 2007.\nGruppo D.\nAllenatore: Mike Sirant.\nLista dei convocati aggiornata al 3 maggio 2007.\nAllenatore: Erkka Westerlund.\nLista dei convocati aggiornata al 12 maggio 2007.\nAllenatore: Vja\u010deslav Bykov.\nLista dei convocati aggiornata al 12 maggio 2007.\nAllenatore: Oleksandr Seukand.\nLista dei convocati aggiornata al 3 maggio 2007."}
{"id": "4544869", "revid": "767487", "url": "https://it.wikipedia.org/wiki?curid=4544869", "title": "Florian Jarjat", "text": "Carriera.\nHa giocato nella massima serie francese con le maglie di Nizza e Troyes.\nIl 30 gennaio 2015, durante una sessione di allenamento, fu vittima di un attacco ischemico transitorio, da cui riusc\u00ec a salvarsi, ma che gli compromise gravemente il prosieguo dell'attivit\u00e0 agonistica.\nA partire dal 2016 ha intrapreso la carriera da allenatore, guidando prevalentemente formazioni amatoriali della zona di Troyes."}
{"id": "4544877", "revid": "399", "url": "https://it.wikipedia.org/wiki?curid=4544877", "title": "Vickers Limited", "text": ""}
{"id": "4544890", "revid": "1149807", "url": "https://it.wikipedia.org/wiki?curid=4544890", "title": "Tom &amp; Jerry e la favola dello schiaccianoci", "text": "Tom &amp; Jerry e la favola dello schiaccianoci (\"Tom and Jerry: A Nutcracker Tale\") \u00e8 un film d'animazione direct-to-video natalizio del 2007 prodotto dalla Warner Bros. Pictures Television Animation Distribution basato sul famoso balletto \"Lo Schiaccianoci\" di Tchaikovsky. Vede come protagonisti numerosi personaggi tratti dal mondo di Tom &amp; Jerry Tales presente nell'universo cinematografico di Tom &amp; Jerry. \nIl film \u00e8 dedicato alla memoria al cofondatore Joseph Barbera, mor\u00ec il 18 dicembre 2006. Fu il suo ultimo film d'animazione prodotto. In Italia usc\u00ec il 5 dicembre 2007.\nTrama.\nJerry e suo nipote Tuffy fanno squadra assieme a Nelly il pony, Lackey, l'Elfo di Natale e Paulie. I protagonisti, insieme al potente esercito dei giocattoli, uniscono le loro forze per sconfiggere Tom e il suo esercito di gatti: Butch, Lightning, i tre gattini, il Re dei Gatti e il crudele Dr. Malevolent. Per batterli, dovranno raggiungere Geppetto, il giocattolaio della saga di Pinocchio, che vive sotto una stella."}
{"id": "4544896", "revid": "767487", "url": "https://it.wikipedia.org/wiki?curid=4544896", "title": "Antonio Di Donato", "text": "Biografia.\nFiglio di un fabbro, dopo aver conseguito il diploma di ragioniere entra nell'organizzazione sindacale; inviato a Cremona per dirigere il movimento sindacale locale, ne \u00e8 poi allontanato perch\u00e9 considerato \"elemento pericoloso\". Tornato a Cerignola, guida la Casa del Lavoro, durante il fascismo, \u00e8 pi\u00f9 volte arrestato: inviato al confino a Ustica e poi a Favignana nel 1927, quindi a Lipari e Ponza, nel 1937 il Tribunale Speciale lo condanna a 17 anni di carcere per attivit\u00e0 illegali.\nScarcerato nel '43, il Partito Comunista lo invia a Bari; intanto, sposa Filomena Misceo, figlia di un altro sindacalista di Cerignola, Antonio Misceo. Quale componente del Comitato di Liberazione, il governo Badoglio lo convoca a Brindisi, dove rifiuta di sciogliere il Comitato in cambio dell'abdicazione del Re. Membro del Comitato Centrale del Partito Comunista Italiano, nel 1948 viene eletto Deputato al Parlamento; muore nel 1965."}
{"id": "4544901", "revid": "874603", "url": "https://it.wikipedia.org/wiki?curid=4544901", "title": "Bandiera iugoslava", "text": ""}
{"id": "4544906", "revid": "110157", "url": "https://it.wikipedia.org/wiki?curid=4544906", "title": "Bekasi", "text": "Bekasi \u00e8 una citt\u00e0 (\"kota\") dell'Indonesia, nella provincia di Giava Occidentale."}
{"id": "4544917", "revid": "253269", "url": "https://it.wikipedia.org/wiki?curid=4544917", "title": "Robert Pastorelli", "text": "Biografia.\nSi dedic\u00f2 per poco pi\u00f9 di 20 anni al cinema, recitando anche in film di successo, come \"Balla coi lupi\" e \"Impatto imminente\". Pastorelli \u00e8 morto nel 2004, poco prima di compiere 50 anni, a causa di un'overdose di narcotici contenenti morfina."}
{"id": "4544918", "revid": "767487", "url": "https://it.wikipedia.org/wiki?curid=4544918", "title": "L'eroe del West", "text": "L'eroe del West (\"Pride of the West\") \u00e8 un film del 1938 diretto da Lesley Selander.\n\u00c8 un film western statunitense con William Boyd, George 'Gabby' Hayes e Russell Hayden. \u00c8 basato sui personaggi dei racconti scritta da Clarence E. Mulford e fa parte della serie di film di Hopalong Cassidy.\nProduzione.\nIl film, diretto da Lesley Selander su una sceneggiatura di Nate Watt con il soggetto di Clarence E. Mulford, fu prodotto da Harry Sherman per la Harry Sherman Productions e girato nelle Alabama Hills a Lone Pine, California, nell'aprile 1938. Il titolo di lavorazione fu \" Beneath Western Skies\".\nDistribuzione.\nIl film fu distribuito con il titolo \"Pride of the West\" negli Stati Uniti dall'8 luglio 1938 al cinema dalla Paramount Pictures.\nAltre distribuzioni:"}
{"id": "4544919", "revid": "46931", "url": "https://it.wikipedia.org/wiki?curid=4544919", "title": "Pride of the West", "text": ""}
{"id": "4544920", "revid": "110157", "url": "https://it.wikipedia.org/wiki?curid=4544920", "title": "Sukabumi", "text": "Sukabumi \u00e8 una citt\u00e0 (\"kota\") dell'Indonesia, nella provincia di Giava Occidentale."}
{"id": "4544922", "revid": "287204", "url": "https://it.wikipedia.org/wiki?curid=4544922", "title": "Depok", "text": "Depok \u00e8 una citt\u00e0 dell'Indonesia, nella provincia di Giava Occidentale."}
{"id": "4544928", "revid": "110157", "url": "https://it.wikipedia.org/wiki?curid=4544928", "title": "Tasikmalaya", "text": "Tasikmalaya \u00e8 una citt\u00e0 (\"kota\") dell'Indonesia, nella provincia di Giava Occidentale."}
{"id": "4544939", "revid": "110157", "url": "https://it.wikipedia.org/wiki?curid=4544939", "title": "Banjar (Indonesia)", "text": "Banjar \u00e8 una citt\u00e0 (\"kota\") dell'Indonesia, nella provincia di Giava Occidentale."}
{"id": "4544940", "revid": "122162794", "url": "https://it.wikipedia.org/wiki?curid=4544940", "title": "Daniel Benmayor", "text": "Biografia.\nInizia la sua carriera nel 2009 dirigendo il film d'azione Paintball di cui per met\u00e0 ne \u00e8 anche lo sceneggiatore, e nel 2010 dirige il film spagnolo Bruc. El Desaf\u00edo. Nel 2010 la 20th Century Fox ingaggi\u00f2 Benmayor per dirigere un secondo film su Hitman, dopo il successo del precedente diretto da Xavier Gens."}
{"id": "4544941", "revid": "1543377", "url": "https://it.wikipedia.org/wiki?curid=4544941", "title": "NGC 6369", "text": "NGC 6369 \u00e8 una nebulosa planetaria visibile nella costellazione dell'Ofiuco; \u00e8 anche nota col soprannome Nebulosa Fantasmino.\nOsservazione.\nNGC 6369 si individua nella parte meridionale della costellazione ed \u00e8 rintracciabile con facilit\u00e0 partendo da , facendo ponte su 44\u00a0Ophiuchi e giungendo a 51\u00a0Ophiuchi, quindi mezzo grado a nordovest di quest'ultima; i dintorni della nebulosa sono quasi completamente privi di stelle di fondo a causa della presenza dei banchi oscuri della Nebulosa Pipa. Gi\u00e0 con un telescopio da 100mm \u00e8 appena individuabile; la struttura ad anello pu\u00f2 invece essere evidenziata con strumenti da 200mm, muniti di filtro OIII.\nA causa della sua declinazione piuttosto meridionale, questa nebulosa pu\u00f2 essere osservata principalmente da osservatori situati nell'emisfero australe della Terra, sebbene sia comunque osservabile discretamente anche fino alle latitudini temperate medie. Il periodo migliore per la sua osservazione nel cielo serale \u00e8 quello compreso fra giugno e ottobre.\nStoria delle osservazioni.\nQuesta nebulosa \u00e8 stata osservata per la prima volta il 21 maggio 1784 da William Herschel usando il suo riflettore; egli la descrisse come un disco ben definito e circolare, piuttosto appariscente. Nel New General Catalogue, edito un secolo dopo, \u00e8 fornita una versione ridotta di questa descrizione.\nCaratteristiche.\nSi tratta di una nebulosa planetaria piuttosto appariscente e con un'evidente struttura ad anello molto ben marcata ed ellittica, da cui si dipartono alcune strutture filamentari minori; la sua distanza \u00e8 incerta e le stime variano da un minimo di 2000 a un massimo di 5000 anni luce, facendola ricadere rispettivamente sul bordo interno del Braccio di Orione o all'interno del Braccio del Sagittario.\nLa stella che ha generato la nebulosa \u00e8 visibile all'interno dell'anello, ma non si trova esattamente al suo centro, bens\u00ec un po' delocalizzata verso ovest; si tratta di una nana bianca di tipo pulsante (nota come V2310\u00a0Ophiuchi) che emette una forte radiazione ultravioletta che spinge e ionizza i gas che essa stessa ha espulso nell'ultima fase del suo ciclo vitale. Se osservata alle onde radio, NGC\u00a06369 risulta essere la terza nebulosa planetaria pi\u00f9 luminosa del cielo; prima del collasso la stella progenitrice poteva avere una massa probabilmente superiore a 1-1,5\u00a0M\u2299, ma manca la certezza poich\u00e9 non si \u00e8 stati in grado di determinare l'abbondanza di carbonio all'interno della nebulosa. L'attuale nana bianca ha una temperatura superficiale di 70.000\u00a0K."}
{"id": "4544942", "revid": "287204", "url": "https://it.wikipedia.org/wiki?curid=4544942", "title": "Christopher Boyes", "text": "Carriera.\nBoyes studia cinematografia alla San Francisco State University, dove si laurea nel 1985. Comincia a lavorare nei film a partire dal 1991. Boyes \u00e8 stato progettista del suono in molte pellicole di successo come Titanic, la trilogia del Signore degli Anelli, nella serie di Pirati dei Caraibi e anche nella trilogia di Iron Man e ha collaborato con registi famosi come Peter Jackson, James Cameron, Clint Eastwood e Gore Verbinski."}
{"id": "4544945", "revid": "1573940", "url": "https://it.wikipedia.org/wiki?curid=4544945", "title": "Eptesicus floweri", "text": "Eptesicus floweri () \u00e8 un Pipistrello della famiglia dei Vespertilionidi endemico del Sudan e probabilmente anche dell'Africa occidentale.\nDescrizione.\nDimensioni.\nPipistrello di piccole dimensioni, con la lunghezza totale tra 79 e 83\u00a0mm, la lunghezza dell'avambraccio tra 34 e 38\u00a0mm, la lunghezza della coda tra 34 e 36\u00a0mm, la lunghezza delle orecchie di 10\u00a0mm.\nAspetto.\nLe parti dorsali variano dal fulvo-giallastro al bruno-ruggine chiaro, mentre le parti ventrali sono bruno-giallastre sulla gola e bianche sull'addome. Il muso \u00e8 privo di peli e marrone scuro. Le orecchie sono marroni scure, relativamente corte, triangolari e con la punta arrotondata. Il trago \u00e8 leggermente pi\u00f9 corto della met\u00e0 del padiglione auricolare, ha il bordo anteriore diritto, quello posteriore convesso con un lobo basale e pi\u00f9 largo nella porzione centrale. Le membrane alari sono marroni chiare, con il bordo posteriore marcato di bianco. La coda \u00e8 inclusa completamente nell'ampio uropatagio. Il calcar \u00e8 carenato. Numerose escrescenze cornee sono presenti sull'avambraccio e sulla superficie dorsale anteriore dell'uropatagio.\nBiologia.\nComportamento.\nSi rifugia tra le fronde di \"Acacia\" molto vicino alle loro radici. L'attivit\u00e0 predatoria inizia al tramonto, quando emerge dalla vegetazione e prende il volo, emettendo un caratteristico squittio, il quale viene prodotto continuamente.\nAlimentazione.\nSi nutre di insetti catturati vicino al terreno tra la densa vegetazione con manovre lente.\nDistribuzione e habitat.\nQuesta specie \u00e8 diffusa nel Sudan centrale e in Mauritania. Un individuo catturato a Timbuct\u00f9 nel Mali potrebbe appartenere a questa specie o ad una forma molto simile.\nVive nelle savane alberate, nelle boscaglie e nelle praterie semi-desertiche con prevalenza di alberi di \"Acacia\".\nStato di conservazione.\nLa IUCN Red List, considerato il vasto areale, la tolleranza a diversi tipi di habitat e la popolazione presumibilmente numerosa, classifica \"E.floweri\" come specie a rischio minimo (LC)."}
{"id": "4544949", "revid": "767487", "url": "https://it.wikipedia.org/wiki?curid=4544949", "title": "A nord di Shanghai", "text": "A nord di Shanghai (\"North of Shanghai\") \u00e8 un film del 1939 diretto da D. Ross Lederman.\n\u00c8 un film drammatico statunitense con James Craig, Betty Furness e Keye Luke ambientato nel contesto della seconda guerra sino-giapponese.\nProduzione.\nIl film, diretto da D. Ross Lederman su una sceneggiatura di Harold Buchman e Maurice Rapf e un soggetto dello stesso Buchman, fu prodotto da Wallace MacDonald per la Columbia Pictures Corporation e girato dal 7 ottobre al 27 ottobre 1938. Il titolo di lavorazione fu \" Life Is Cheap\".\nDistribuzione.\nIl film fu distribuito con il titolo \"North of Shanghai\" negli Stati Uniti dal 24 gennaio 1939 al cinema dalla Columbia Pictures.\nAltre distribuzioni:"}
{"id": "4544951", "revid": "110157", "url": "https://it.wikipedia.org/wiki?curid=4544951", "title": "Tangerang", "text": "Tangerang \u00e8 una citt\u00e0 (\"kota\") dell'Indonesia, nella provincia di Banten."}
{"id": "4544955", "revid": "287204", "url": "https://it.wikipedia.org/wiki?curid=4544955", "title": "Cilegon", "text": "Cilegon \u00e8 una citt\u00e0 (\"kota\") dell'Indonesia, nella provincia di Banten."}
{"id": "4544958", "revid": "46931", "url": "https://it.wikipedia.org/wiki?curid=4544958", "title": "North of Shanghai", "text": ""}
{"id": "4544960", "revid": "287204", "url": "https://it.wikipedia.org/wiki?curid=4544960", "title": "Tangerang Selatan", "text": "Tangerang Selatan \u00e8 una citt\u00e0 (\"kota\") dell'Indonesia, nella provincia di Banten."}
{"id": "4544962", "revid": "767487", "url": "https://it.wikipedia.org/wiki?curid=4544962", "title": "Oscar the Grouch", "text": "Oscar the Grouch \"(Oscar il Brontolone)\" \u00e8 un Muppet protagonista del programma televisivo Sesame Street\nOscar vive in una pattumiera che dall'interno \u00e8 pi\u00f9 grande da quello che sembra dall'esterno: Oscar ha molti animali domestici, fra cui Fluffy il suo elefante di cui si vede solo la proboscide, e Smiley, il suo \"verme domestico\". All'interno vi sono anche. una piscina, una fattoria, una pista da pattinaggio, campo da bocce e un pianoforte. Nel film Le avventure di Elmo in Brontolandia, viene scoperto che nell'interno della pattumiera di Oscar vi \u00e8 un portale che porta alla citt\u00e0 di \"Brontolandia\" (Grouchland), luogo d'origine di tutti i Grouch.\nOscar ha anche una fidanzata di nome Grundgetta, anche se si amano l'un l'altro, il loro rapporto \u00e8 (comprensibilmente) un po' burrascoso.\nPersonalit\u00e0.\nOscar appartiene alla specie immaginaria dei Grouch (Brontoloni), e come la maggior parte di loro vive in un bidone della spazzatura dove accumula vari tipi di spazzatura e altri oggetti inutili; Oscar \u00e8 molto pessimista, ha un pessimo carattere ed \u00e8 brontolone (da cui prende il nome della specie) e detesta vedere altre persone contente. Quelle rare volte che Oscar sembra felice, non lo ammetter\u00e0 mai.\nNonostante ci\u00f2, Oscar si preoccupa dei suoi amici.\nLo scopo di Oscar \u00e8 di insegnare al pubblico che anche una persona poco gradevole pu\u00f2 essere premuroso e altruista."}
{"id": "4544972", "revid": "1543377", "url": "https://it.wikipedia.org/wiki?curid=4544972", "title": "Partito di Azione Sociale", "text": "Il Partito di Azione Sociale (in lingua thai: \u0e1e\u0e23\u0e23\u0e04\u0e01\u0e34\u0e08\u0e2a\u0e31\u0e07\u0e04\u0e21, trascrizione RTGS: Phak Kit Sangkhom) \u00e8 stato un partito politico della Thailandia fondato nel 1974 e disciolto nel 2018. Si ispirava ai valori del conservatorismo liberale, del monarchismo e del liberismo.\nStoria.\nFondazione.\nIl partito fu fondato nel 1974 dall'aristocratico Kukrit Pramoj dopo la sua fuoriuscita dal Partito Democratico. Tenace difensore della causa monarchica, nel 1945 Kukrit aveva fondato con il fratello Seni il Partito del Progresso, il primo partito formatosi in Thailandia, che era confluito dopo pochi mesi nel neonato Partito Democratico, di tendenze conservatrici e monarchiche. Durante la dittatura di Plaek Phibunsongkhram (dal 1948 al 1957), Kukrit era stato emarginato dalla vita politica per le sue posizioni filo-monarchiche e anti-governative che aveva espresso nel proprio quotidiano \"Siam Rath\". Aveva invece appoggiato le successive dittature di Sarit Thanarat (dal 1958 al 1963) e di Thanom Kittikachorn (dal 1963 al 1973), che avevano restituito un ruolo di primo piano alla monarchia.\nLe imponenti sollevazioni studentesche dell'ottobre 1973 posero fine alla dittatura militare di Thanom e favorirono il ritorno della democrazia nel Paese. I partiti ripresero potere e i fratelli Pramoj tornarono ad essere protagonisti in qualit\u00e0 di politici. Le prime elezioni del dopo-dittatura furono quelle del gennaio 1975, e per l'occasione Kukrit fond\u00f2 il partito con altri membri dell'ala liberale del Partito Democratico. Azione Sociale ottenne 18 dei 269 seggi disponibili ed il governo fu affidato al fratello Seni, il cui Partito Democratico ne aveva presi 72. L'esecutivo di Seni fu presto messo in minoranza al parlamento e diede le dimissioni; il nuovo incarico fu affidato a Kukrit, che form\u00f2 una coalizione con le destre. Govern\u00f2 in un periodo particolarmente turbolento della storia del Paese, con una grave crisi economica, profonde divisioni tra le varie fazioni civili della societ\u00e0 e la riorganizzazione dell'esercito, che progett\u00f2 un colpo di Stato. Tra i provvedimenti pi\u00f9 importanti del suo governo vi fu il finanziamento di un progetto per il rilancio dell'economia rurale che comprendeva la creazione di nuovi posti di lavoro, lo sviluppo delle infrastrutture ed il supporto delle amministrazioni locali, da molti considerato un piano di stampo socialista.\nGli scioperi e le grandi dimostrazioni del gennaio del 1976 sgretolarono la maggioranza parlamentare, e ai vertici delle forze armate molti cominciarono a pensare che fosse necessario un nuovo colpo di Stato. Lo sciopero generale indetto contro l'aumento del prezzo del riso costrinse Kukrit ad accettare le richieste dei sindacati, tra le veementi proteste delle destre. Lo scontro si acu\u00ec quando un gruppo di dissidenti del Partito Democratico si ritir\u00f2 dalla coalizione governativa per schierarsi con le opposizioni di sinistra. Fu posto il veto alla formazione di una coalizione governativa di sinistra e Kukrit fu costretto a dissolvere il parlamento e ad indire nuove elezioni.\nRitorno della dittatura militare.\nIl Partito Democratico vinse le elezioni ottenendo 114 seggi ed il governo fu nuovamente affidato a Seni Pramoj. La campagna elettorale era stata particolarmente violenta, venne funestata da 30 omicidi politici ed il Partito del maggior generale Pramarn Adireksarn Nazione Thai lanci\u00f2 lo slogan \"la destra uccide la sinistra\". Il Partito di Azione Sociale di Kukrit torn\u00f2 all'opposizione, mentre le sinistre subirono una grande sconfitta. Fu in questo periodo che Pramarn progett\u00f2 il rientro dall'esilio del dittatore Thanom, sperando di provocare sommosse popolari che gli sarebbero servite da pretesto per realizzare il colpo di Stato. L'arrivo a Bangkok di Thanom, avvenuto il 19 settembre, provoc\u00f2 la rabbia popolare e il 30 settembre gli studenti si riunirono a protestare nel \"campus\" dell'Universit\u00e0 Thammasat di Bangkok. La manifestazione si protrasse fino al 6 ottobre, quando la polizia e gruppi paramilitari di estrema destra penetrarono nell'ateneo e compirono una strage tra i manifestanti passata alla storia come il massacro dell'Universit\u00e0 Thammasat. Nel pomeriggio, i responsabili della strage e i membri delle organizzazioni che li appoggiavano si recarono alla sede del governo, dove chiesero ed ottennero le dimissioni di Seni.\nIl neonato Consiglio Nazionale di Riforma Amministrativa (CNRA), una giunta filo-militare presieduta dal ministro della Difesa Sangad Chaloryu, prese il potere la sera stessa del massacro, precedendo cos\u00ec il golpe della fazione di destra pi\u00f9 estrema comandata da Pramarn. Fu sciolto il parlamento, abolita la costituzione e furono arrestati svariati oppositori. Due giorni dopo, con l'appoggio del CNRA, il re nomin\u00f2 primo ministro il presidente della corte suprema Thanin Kraivichien, che form\u00f2 uno dei pi\u00f9 feroci governi filo-monarchici ed anti-comunisti nella storia della Thailandia.\nPartito di opposizione.\nNei primi anni che seguirono, il Partito di Azione Sociale rimase confinato al di fuori della vita governativa e svolse un ruolo importante all'opposizione, criticando a pi\u00f9 riprese i dittatori che si succedettero e in particolar modo il generale Prem Tinsulanonda. Kukrit lasci\u00f2 la guida del partito nel 1985 al maresciallo in capo della Reale Aviazione Siddhi Savetsila e si ritir\u00f2 dalla scena politica. I conflitti interni durante le elezioni generali del 1986 causarono una perdita significativa di voti. Le voci che il generale Arthit Kamlang-ek stesse segretamente finanziando il partito crearono una controversia, e nel maggio del 1986 vi fu la scissione della fazione vicina a Boontheng Thongsawasdi, finanziata da potenti imprenditori, che form\u00f2 senza ottenere successo il Partito della Democrazia Unita.\nRitorno nelle coalizioni di governo.\nUna serie di scandali coinvolse membri del partito, che vennero accusati di corruzione; nel 1990 il primo ministro Chatichai Choonhavan minacci\u00f2 di espellere Azione Sociale dalla coalizione di governo e chiese a Kukrit di rimpiazzare Siddhi Savetsila. Il vecchio leader accett\u00f2, tornando sulla scena politica per qualche mese, ed il partito rimase al governo. Nel dicembre del 1990, dopo che la \"leadership\" era stata affidata a Montri Pongpanich, Azione Sociale e Partito Democratico si ritirarono dalla coalizione di governo di Chatichai, Rientrarono nell'aprile del 1992 in quella filo-militarista di Suchinda Kraprayoon, per poi uscirne nuovamente il giugno successivo.\nUna lotta di potere port\u00f2 a una nuova scissione nel 1999, ed il partito ancora una volta si ritir\u00f2 dalla coalizione di governo, guidato questa volta da Chuan Leekpai. Nel 2000, molti membri del partito, tra cui il leader Suwit Khunkitti, lasciarono Azione Sociale per unirsi all'emergente Partito Thai Rak Thai del futuro primo ministro Thaksin Shinawatra.\nUltimi anni.\nNel 2001, Azione Sociale aveva perso buona parte del seguito che si era creato negli anni settanta, e nelle consultazioni elettorali di quell'anno ottenne un solo seggio in parlamento. Il partito fu sciolto nel 2003 e ricostituito nel 2008 con il ritorno di Suwit, al quale il \"premier\" Abhisit Vejjajiva affid\u00f2 il Ministero delle Risorse Naturali e dell'Ambiente. Alle elezioni del 2011, Azione Sociale ha ottenuto lo 0.3% dei voti e nessun seggio. La progressiva decadenza del partito port\u00f2 al suo scioglimento, deciso nel 2018 dalla Commissione elettorale thailandese per non aver avuto il numero minimo di iscritti previsto dalle leggi sui partiti."}
{"id": "4544974", "revid": "140509", "url": "https://it.wikipedia.org/wiki?curid=4544974", "title": "In Praise of Learning", "text": "In Praise of Learning, pubblicato nel 1975, \u00e8 il secondo album realizzato in collaborazione dai due gruppi musicali Henry Cow e Slapp Happy.\nFu l'ultimo album pubblicato dagli Henry Cow per la Virgin Records: negli anni seguenti, infatti, il gruppo rifiut\u00f2 ulteriori relazioni con l'industria discografica, si auto-finanzi\u00f2 altri due album e prosegu\u00ec l'impegno politico e l'attivit\u00e0 concertistica in Europa, stabilendo contatti con altri gruppi musicali politicamente attivi a sinistra (gli italiani Stormy Six, i belgi Univers Zero, gli svedesi Samla Mammas Manna e i francesi Etron Fou Leloublan) dai quali avrebbe avuto origine, nel dicembre 1978, il movimento Rock in Opposition.\nDescrizione.\nComposizione e crediti.\nPrima che l'album fosse terminato, gli Slapp Happy si sciolsero: la cantante Dagmar Krause entr\u00f2 stabilmente negli Henry Cow, mentre Anthony Moore, all'epoca anche marito della Krause, e Peter Blegvad si ritirarono dal gemellaggio fra i due gruppi, sancendone di fatto la fine; ci\u00f2 spiega perch\u00e9 il disco, a differenza del precedente \"Desperate Straights\", reca scritto sul fronte copertina soltanto il nome \u00abHenry Cow\u00bb e riprende il calzino dipinto da Ray Smith gi\u00e0 apparso sulle copertine dei primi due LP di quel gruppo, \"Leg End\" e \"Unrest\", stavolta colorato in rosso. I musicisti sono inoltre elencati tutti assieme e il nome \u00abSlapp Happy\u00bb figura solo nei crediti di due tracce e sull'etichetta del vinile.\nAnche la quota compositiva del disco \u00e8 a vantaggio degli Henry Cow, con il lungo brano \"Living in The Heart of the Beast\" di Tim Hodgkinson che occupa quasi interamente la prima facciata e \"Beautiful as the Moon \u2013 Terrible as an Army with Banners\", della durata di 7 minuti, scritto da Fred Frith (musica) e Chris Cutler (testo).\nPer il resto, il brano di apertura \"War \u2014\" firmato da Blegvad e Moore \u2014 proviene dalle sedute di registrazione di \"Desperate Straights,\" svoltesi tre mesi prima di quelle di quest'album, mentre le altre due tracce (\"Beginning: The Long March\" e \"Morning Star\") sono accreditate collettivamente a entrambe le formazioni in quanto brani strumentali di improvvisazione libera.\nRiferimenti politico-culturali.\nIl retro copertina dell'album cita una frase del teorico del cinema John Grierson (1898-1972): \u00abL'arte non \u00e8 uno specchio, \u00e8 un martello\u00bb, a sua volta ispirata all'aforisma di Vladim\u00edr Majakovskij: \u00abL'arte non \u00e8 uno specchio per riflettere il mondo ma un martello per forgiarlo\u00bb.\nI titoli di alcuni brani e quello dell'album stesso contengono precisi riferimenti storici o culturali, direttamente o indirettamente collegati al socialismo:\nI testi dei brani contengono esortazioni alla lotta di classe e all'azione contro il capitalismo come, ad esempio, l'ultima strofa di \"Living in the Heart of the Beast\": \nIn \"Beautiful as the Moon \u2013 Terrible as an Army with Banners\", Chris Cutler scrive: \nFormazione.\nHenry Cow\nSlap Happy\nAltri musicisti\nNote aggiuntive"}
{"id": "4544976", "revid": "110157", "url": "https://it.wikipedia.org/wiki?curid=4544976", "title": "Malang", "text": "Malang \u00e8 una citt\u00e0 (\"kota\") dell'Indonesia, nella provincia di Giava Orientale."}
{"id": "4544980", "revid": "767487", "url": "https://it.wikipedia.org/wiki?curid=4544980", "title": "Vicolo cieco (film 1939)", "text": "Vicolo cieco (\"Blind Alley\") \u00e8 un film del 1939 diretto da Charles Vidor.\n\u00c8 un film poliziesco a sfondo drammatico statunitense con Chester Morris, Ralph Bellamy e Ann Dvorak. \u00c8 basato sull'opera teatrale del 1935 \"Blind Alley\" di James Warwick. Nel 1948 ne \u00e8 stato prodotto un remake, \"Pazzia\" (\"The Dark Past\").\nProduzione.\nIl film, diretto da Charles Vidor su una sceneggiatura di Philip MacDonald, Michael Blankfort, Albert Duffy e Lewis Meltzer (quest'ultimo non accreditato) e un soggetto di James Warwick, fu prodotto da Jack Fier per la Columbia Pictures Corporation e girato dal 15 febbraio 1939 al 14 marzo 1939.\nDistribuzione.\nIl film fu distribuito con il titolo \"Blind Alley\" negli Stati Uniti dall'11 maggio 1939 (premi\u00e8re a Los Angeles il 21 aprile 1939) al cinema dalla Columbia Pictures.\nAltre distribuzioni:\nCritica.\nSecondo il Morandini \u00e8 un \"curioso e insolito film criminale che lascia spazio alla psicologia del profondo\". Il film risulterebbe uno dei primi tra quelli prodotti ad Hollywood a fare uso massiccio della psicanalisi nella trama. Altro punto a favore sarebbe costituito dalle \"sequenze oniriche\"."}
{"id": "4544985", "revid": "253269", "url": "https://it.wikipedia.org/wiki?curid=4544985", "title": "Carla Gallo", "text": "Biografia.\nDi origini italiane, incomincia i primi suoi passi nel mondo cinematografico grazie alla madre nel film Spanking the Monkey nel 1994, successivamente si dedica alla moda ed alla professione di modella che continuer\u00e0 ininterrottamente dal 1995 al 2010, inoltre ha lavorato come attrice in svariate serie TV ha anche recitato in molti film a livello internazionale. Si \u00e8 sposata nel 2011 con un noto imprenditore statunitense e ha dato alla luce Celyne nel 2014."}
{"id": "4544986", "revid": "196390", "url": "https://it.wikipedia.org/wiki?curid=4544986", "title": "Ruggiero (Orlando furioso)", "text": ""}
{"id": "4544989", "revid": "287204", "url": "https://it.wikipedia.org/wiki?curid=4544989", "title": "Vicolo cieco (film)", "text": ""}
{"id": "4544990", "revid": "1305772", "url": "https://it.wikipedia.org/wiki?curid=4544990", "title": "Vicolo cieco (disambigua)", "text": ""}
{"id": "4545001", "revid": "120290969", "url": "https://it.wikipedia.org/wiki?curid=4545001", "title": "Killian Donnelly", "text": "Biografia.\nDonnelly, membro della St. Mary's Musical Society, inizia la propria carriera in Irlanda, dove lavora in differenti produzioni e scrive spettacoli per conto suo. Il suo primo ruolo \u00e8 stato nel coro di \"The Wireman\" al Gaiety Theatre di Dublino. In seguito ricopre il ruolo di Rod in \"Cantando sotto la pioggia\" e Ethan in \"The Full Monty\" all'Olympia Theatre, Tony in \"West Side Story\" al Solstice Theatre, Aladdin in \"Aladdin\" e Collins in \"Michael Collins: A Musical Drama\", entrambi alla Cork Opera House, il Principe azzurro in \"Cenerentola\" al Gaiety Theatre e fa parte del cast di \"\" al Gate Theatre, lavorando a fianco a David Shannon.\nNel 2008 comincia a lavorare nel musical \"Les Mis\u00e9rables\" a Londra e nella versione concertale del musical con la Bournemouth Symphony Orchestra sull'isola di Wight, con Earl Carpenter e David Shannon. Come membro del cast \u00e8 anche secondo sostituto per i ruoli di Javert ed Enjolras nella stagione 2009/2010, oltre a ricoprire occasionalmente il ruolo del protagonista Jean Valjean in svariate occasioni. Con il successivo cambio di cast, Donnelly comincia ad interpretare regolarmente Enjolras e viene inserito nella lista dei sostituti ufficiali per il ruolo di Jean Valjean. Il suo contratto in \"Les Mis\u00e9rables\" scade il 18 giugno 2011. Durante questo periodo, il 3 ottobre 2010, prende parte anche al all'O2 Arena, nel ruolo di Courfeyrac. Nel 2012 interpreta Combeferre nell'adattamento cinematografico del musical ad opera di Tom Hooper.\nIl suo ruolo successivo \u00e8 in un altro grande successo del West End, il musical di Andrew Lloyd Webber \"The Phantom of the Opera\", nel quale interpreta Raoul de Chagny, lavorando accanto a John Owen-Jones, Earl Carpenter e Peter J\u00f6back. Prende parte anche a serie televisive, come \"I Tudors, The Open House, The Late Late Show\" e \"Showbands\". Dal 12 novembre 2012 ricopre il ruolo di Tony Elliott nel musical di Elton John \"Billy Elliot the Musical\", a cui segue l'interpretazione come Deco in \"The Commitments\" (2013) e quella in \"Memphis \"nel ruolo di Huey nel 2014, che gli vale una nomination al Laurence Olivier Award al miglior attore in un musical. Nel 2015 interpreta Charlie in \"Kinky Boots\" a Londra e per la sua performance \u00e8 nuovamente candidato all'Olivier Award al miglior attore in un musical; dal dicembre 2016 interpreta Charlie nella produzione di Broadway. Dal giugno 2017 torna nella produzione londinese di \"Les Mis\u00e9rables\", questa volta nel ruolo del protagonista Jean Valjean; nel giugno 2018 lascia la produzione londinese per unirsi al tour britannico e irlandese del musical, sempre nel ruolo del protagonista. Nel 2020 torna invece a recitare in \"The Phantom of the Opera\", questa volta nel ruolo dell'eponimo protagonista nella tourn\u00e9e britannica; nel 2021 torna a interpretare il Fantasma dell'Opera nella produzione stabile all'Her Majesty's Theatre.\n\u00c8 impegnato in una relazione con Louise Bowden, da cui ha avuto il figlio Tadhg nell'aprile 2020."}
{"id": "4545007", "revid": "1573940", "url": "https://it.wikipedia.org/wiki?curid=4545007", "title": "Guy Delage", "text": "Una delle pi\u00f9 famose \u00e8 la traversata a nuoto dell'Oceano Atlantico, compiuta per la prima volta al mondo, partendo il 16 dicembre 1994 da Capo Verde e percorrendo 3.735 chilometri fino all'isola Barbados in America. Delage arriv\u00f2 il 9 febbraio 1995, nuotando da 6 a 8 ore al giorno per 55 giorni."}
{"id": "4545008", "revid": "214753", "url": "https://it.wikipedia.org/wiki?curid=4545008", "title": "Jarmo Lehtinen", "text": ""}
{"id": "4545013", "revid": "115985885", "url": "https://it.wikipedia.org/wiki?curid=4545013", "title": "Rosario Rosanova", "text": "Biografia.\nFormazione.\nHa studiato dizione e recitazione in diverse scuole campane e si \u00e8 pi\u00f9 volte misurato con Shakespeare, Ibsen e con i testi dell'antica Grecia. Negli anni novanta non \u00e8 mancata l'esperienza in varie emittenti radiofoniche locali. Nel 1998 \u00e8 negli Stati Uniti dove partecipa ad un Master riguardante la comunicazione: tra i precettori il giornalista Larry King.\nLaureatosi in legge, diventa assistente universitario e negli anni collabora con diverse Cattedre e con svariati studi legali, fino ad interessarsi alla cosiddetta avvocatura dei poveri. Per un certo periodo, negli anni '90, \u00e8 stato anche istruttore di tecniche di memoria.\nPrime esperienze.\nI suoi esordi nel mondo della televisione sono da collocare intorno all'anno 1992. Nel 1994, appena diciottenne, partecipa al programma \"La sai l'ultima?\", condotto da Pippo Franco e Pamela Prati. Sar\u00e0 poi sempre presente nelle edizioni successive di tale programma (con Gerry Scotti, Gigi Sabani, Massimo Boldi e Lorella Cuccarini), fino a diventare, nel 2002, il vincitore assoluto e portandosi a casa il titolo di \"Re della barzelletta\". Vincer\u00e0 anche il \"decennale\" di tale programma, ovvero la sfida tra tutti i campioni delle passate edizioni (conduzione affidata a Claudio Lippi e Natalia Estrada). Nel frattempo aveva lavorato come attore per \"Scherzi a Parte\" (Canale 5), \"Mi manda Lubrano\" (Rai 3), \"Le stelle del mediterraneo\" (Rete 4). Nel 2003, poi, \u00e8 interprete e autore di due personaggi nel programma estivo di Canale 5 \"Arrivano i vostri\" con P.Franco e N. Estrada. Successivamente \u00e8 su Rete 4 nel programma preserale \"Baraonda\".\nNel dicembre 2012 scrive e interpreta con enorme successo lo spettacolo \"Flessioni e riflessioni...niente di pi\u00f9 e niente di meno\". Esibitosi per la prima volta all'et\u00e0 di 14 anni su un palcoscenico nell'hinterland di Napoli, con uno spettacolo scritto da lui, 7 anni dopo si ritrova ad esibirsi a Kona (Hawaii).\nLe Iene.\nDopo circa vent'anni di gavetta (arrivando ad esibirsi fino a 9 volte al giorno con pubblici diversi), dal 2009 al 2013 diventa autore e inviato del programma \"Le Iene\", in onda su Italia 1. Ha realizzato numerose interviste divertenti, spesso con personaggi mai riusciti a \"beccare\" prima di allora dalla pur nutrita squadra de Le Iene. Con il metodo dell' \"appostamento\" \u00e8 riuscito negli anni a portare a casa una serie di servizi irripetibili. Le interviste spesso si svolgevano in napoletano, lasciando a dir poco perplessi gli interlocutori; ma, dopo pochi secondi, gli intervistati, attratti dal suo modo assai carismatico di fare, spesso si prestavano a rispondere, a loro volta, nel loro dialetto. Tra gli intervistati l'attore premio Oscar Robert De Niro, al quale, come prima domanda, il Rosanova chiese in napoletano: \"Voi parlate italiano?\", \"Un pochino\" rispose De Niro; e Rosanova, sempre in napoletano: \"Pur' io\". Cos\u00ec fu anche quando riusc\u00ec a beccare il capitano della Nazionale di calcio inglese John Terry, a cui chiese, come prima cosa: \"Tu parli napoletano?\". A seguire, sono passati sotto la sua irriverenza, quasi tutti i pi\u00f9 grandi sportivi italiani (tra i quali Mario Balotelli, Antonio Cassano, Antonio Conte, Alessandro Del Piero, Antonio Di Natale, Gennaro Gattuso, Claudio Marchisio, Fabrizio Miccoli, Cesare Prandelli, Fabio Quagliarella, Valentino Rossi, e Francesco Totti). Quest'ultima intervista realizz\u00f2 il record di ascolti di tutta la programmazione della settimana televisiva italiana, tanto che il settimanale \"T.V. Sorrisi e Canzoni\" dedic\u00f2 al Rosanova la rubrica \"Numero 1\". Tutti i suoi servizi hanno sempre avuto una rilevanza straordinaria su ogni mezzo di informazione, anzi ogni suo servizio \u00e8 sempre stato usato come \"lancio\" per il programma. Molto apprezzato dal pubblico e dalla critica (vedi, tra gli altri, l'articolo di Aldo Grasso sul Corriere della Sera dal titolo \"Balotelli meglio di Mourinho\").\nNel 2019 \u00e8 stato premiato, con cerimonia pubblica, con la \"Toga d'onore\", quale primo classificato all'esame per l'abilitazione forense 2017/2018."}
{"id": "4545018", "revid": "1573940", "url": "https://it.wikipedia.org/wiki?curid=4545018", "title": "Eptesicus platyops", "text": "Eptesicus platyops () \u00e8 un Pipistrello della famiglia dei Vespertilionidi diffuso nell'Africa occidentale.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 60 e 75\u00a0mm, la lunghezza dell'avambraccio tra 45 e 50\u00a0mm, la lunghezza della coda tra 40 e 49\u00a0mm, la lunghezza della tibia tra 18 e 20\u00a0mm, la lunghezza delle orecchie di 16\u00a0mm.\nAspetto.\nLa pelliccia \u00e8 setosa. Le parti dorsali sono fulve con la base dei peli marrone, mentre le parti ventrali sono crema o biancastre. Le orecchie sono marroni, relativamente corte, arrotondate, con il bordo interno convesso e con quello esterno convesso con due concavit\u00e0 e un lobo rotondo alla base. Il trago \u00e8 largo e smussato, pi\u00f9 largo nella porzione centrale, con il margine anteriore diritto, quello posteriore convesso e con un piccolo lobo triangolare alla sua base. Le membrane alari sono marroni con il bordo posteriore marcato leggermente di bianco. La coda si estende leggermente oltre l'ampio uropatagio, il quale \u00e8 brunastro. Il calcar ha una piccola carenatura.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto da individui provenienti da Lagos, Nigeria, dall'isola di Bioko e da uno probabilmente proveniente dal Senegal.\nVive nelle piantagioni di cacao e nelle savane alberate.\nStato di conservazione.\nLa IUCN Red List, considerata la mancanza di informazioni recenti sull'areale, i requisiti ecologici, le minacce e lo stato di conservazione, classifica \"E.platyops\" come specie con dati insufficienti (DD)."}
{"id": "4545020", "revid": "380453", "url": "https://it.wikipedia.org/wiki?curid=4545020", "title": "Anna Matienko", "text": ""}
{"id": "4545029", "revid": "46291", "url": "https://it.wikipedia.org/wiki?curid=4545029", "title": "Onoserideae", "text": "Onoserideae \u00e8 una trib\u00f9 di piante spermatofite dicotiledoni appartenenti alla famiglia Asteraceae (sottofamiglia Mutisioideae).\nIl nome scientifico di questa trib\u00f9 \u00e8 stato definito per la prima volta dai botanici contemporanei americani Jos\u00e9 L. Panero (1959-) e Victoria Ann Funk (1947-) nella pubblicazione \"Phytologia; Designed to Expedite Botanical Publication. New York - 89(3): 359. 2007 [Dec 2007]\" del 2007.\nDescrizione.\nLe specie di questa trib\u00f9 hanno un habitus erbaceo annuale o perenne o arbustivo. Sono presenti specie dioiche. Queste piante sono prive di lattice.\nLe foglie lungo il caule sono disposte in modo alternato. La lamina pu\u00f2 essere intera o dentata a forma lineare-spatolata; in alcune specie ha delle forme sagittate o astate. Sono presenti anche foglie radicali.\nLe infiorescenze in genere sono composte da capolini solitari (infiorescenze scapose) oppure da corimbi o racemi con pochi capolini. I capolini di tipo radiato o disciforme o discoide e sono formati da un involucro composto da diverse squame (o brattee) al cui interno un ricettacolo fa da base a fiori tubulosi (del disco) e quelli ligulatii (fiori del raggio). Le dimensioni dei capolini sono da medie a grandi. L'involucro ha la forma da campanulata a emisferica con brattee embricate. Il ricettacolo \u00e8 privo di pagliette ed \u00e8 alveolato.\nI fiori sono tetraciclici (a cinque verticilli: calice \u2013 corolla \u2013 androceo \u2013 gineceo) e in genere pentameri (ogni verticillo ha 5 elementi). I fiori, da pochi a molti, eteromorfi (con forme diverse) o omomorfi (a forme tutte uguali), in genere sono ermafroditi (quelli periferici) e fertili oppure funzionalmente maschili (quelli interni).\nI frutti sono degli acheni con pappo. La forma degli acheni \u00e8 fusiforme o cilindrica (raramente \u00e8 compressa); le pareti possono essere costate e sono glabre o sericee. Il carpoforo (o carpopodium) \u00e8 uno stretto anello o corto cilindro oppure \u00e8 assente. Il pappo (raramente \u00e8 assente) \u00e8 formato da setole disposte su alcune serie (in alcuni casi sono uniseriate), sono barbate o piumose del tutto o a volte sono subpiumose solo apicalmente, ed \u00e8 direttamente inserito nel pericarpo o connato in un anello parenchimatico posto sulla parte apicale dell'achenio.\nDistribuzione e habitat.\nLa distribuzione delle specie di questa trib\u00f9 \u00e8 relativa alle Ande e alla parte meridionale del Sud America.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLa sottofamiglia Mutisioideae, nell'ambito delle Asteraceae occupa una posizione \"basale\" (si \u00e8 evoluta precocemente rispetto al resto della famiglia) ed \u00e8 molto vicina alla sottofamiglia Stifftioideae. La trib\u00f9 Onoserideae nell'ambito della sottofamiglia occupa una posizione \"basale\" (\u00e8 il primo gruppo ad essersi diviso).\nNelle precedenti classificazioni tutte le specie della trib\u00f9 erano descritte all'interno della sottotrib\u00f9 Gochnatiinae, trib\u00f9 Mutisieae e subfamiglia Carduoideae (Cabrera 1977). Pi\u00f9 recentemente ancora sono anche state descritte nella sottotrib\u00f9 Mutisiinae Attualmente nell'ambito del progetto Angiosperm Phylogeny Group questo gruppo ha acquisito l'attuale configurazione tassonomica.\nI caratteri diagnostici per questa trib\u00f9 sono: \nIl numero cromosomico delle specie di questo gruppo varia 2n = 18 a 2n = 72.\nElenco dei generi.\nLa trib\u00f9 comprende 8 generi e 53 specie.\nChiave per i generi.\nPer meglio comprendere ed individuare i vari generi della trib\u00f9 l'elenco seguente utilizza il sistema delle chiavi analitiche:\nA questo elenco va aggiunto il genere \"Chucoa\" di recente inclusione."}
{"id": "4545044", "revid": "101168343", "url": "https://it.wikipedia.org/wiki?curid=4545044", "title": "Il manuale del piccolo esploratore", "text": "Il manuale del piccolo esploratore \u00e8 un album del cantautore italiano Bruno Lauzi.\nIl disco.\nIl disco contiene quattro brani inediti (\"Piccolo angelo\", \"La stella e il bambino\", \"Mai prima di te\" e \"Accontentati del mio amore\") e nove rifacimenti di vecchie canzoni, riarrangiate da Raniero Gaspari, che arrangia anche gli inediti (tranne \"Accontentati del mio amore\", arrangiato da Lauro Ferrarini).\nIl tecnico del suono \u00e8 Paolo Lovat, e l'assistente Michele Tezza."}
{"id": "4545056", "revid": "84184", "url": "https://it.wikipedia.org/wiki?curid=4545056", "title": "Camillo Fannio", "text": ""}
{"id": "4545078", "revid": "767487", "url": "https://it.wikipedia.org/wiki?curid=4545078", "title": "The Courageous Dr. Christian", "text": "The Courageous Dr. Christian \u00e8 un film del 1940.\nTrama.\nUn medico combatte una epidemia che si scatena nella parte povera di una citt\u00e0 ."}
{"id": "4545097", "revid": "640277", "url": "https://it.wikipedia.org/wiki?curid=4545097", "title": "Antidiarroica", "text": ""}
{"id": "4545100", "revid": "22475", "url": "https://it.wikipedia.org/wiki?curid=4545100", "title": "Glauconycteris argentata", "text": "Glauconycteris argentata () \u00e8 un Pipistrello della famiglia dei Vespertilionidi diffuso nell'Africa centrale.\nDescrizione.\nDimensioni.\nPipistrello di piccole dimensioni, con la lunghezza totale tra 94 e 114\u00a0mm, la lunghezza dell'avambraccio tra 39 e 44\u00a0mm, la lunghezza della coda tra 41 e 53\u00a0mm, la lunghezza del piede tra 5 e 10\u00a0mm, la lunghezza delle orecchie tra 8 e 14\u00a0mm e un peso fino a 12\u00a0g.\nAspetto.\nLa pelliccia \u00e8 di media lunghezza, densa e si estende per il primo quarto della superficie dorsale dell'uropatagio. Le parti dorsali variano dal fulvo dorato al bruno-grigiastro chiaro, pi\u00f9 chiare sulla testa e con delle strisce color crema chiaro lungo i fianchi, mentre le parti ventrali sono pi\u00f9 scure e pi\u00f9 grigie delle parti dorsali. Il muso \u00e8 biancastro, corto, largo e appiattito. Le orecchie sono marroni, arrotondate, con un lobo lungo, arrotondato e rivolto all'indietro alla base del margine anteriore e con l'antitrago rettangolare che si estende attraverso un altro lobo carnoso sul labbro inferiore all'angolo posteriore del muso. Il trago \u00e8 a forma di mezzaluna, con il margine interno diritto, quello esterno convesso e con un piccolo lobo triangolare alla base. Le membrane alari sono marroni chiare, semi-trasparenti e ricoperte di una venatura poco visibile vicino al corpo. La coda \u00e8 lunga ed inclusa completamente nell'ampio uropatagio.\nBiologia.\nComportamento.\nSi rifugia tra le fronde delle palme in gruppi fino a 30 individui, solitamente 2-4 esemplari su ogni foglia disposti lungo la nervatura mediana.\nAlimentazione.\nSi nutre di insetti.\nRiproduzione.\nFemmine con dei piccoli sono state osservate a marzo, mentre altre che allattavano sono state osservate in giugno.\nDistribuzione e habitat.\nQuesta specie \u00e8 diffusa nel Rio Muni, Camerun sud-occidentale, Gabon nord-occidentale, Repubblica Democratica del Congo sud-occidentale, centrale e nord-orientale, Ruanda, Burundi, Uganda occidentale, Kenya sud-occidentale, Tanzania centro-orientale, Angola nord-occidentale e Zambia nord-orientale.\nVive nelle foreste pluviali, foreste di bamb\u00f9, boschi di Miombo e foreste costiere. Si trova frequentemente vicino a corsi d'acqua e stagni.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"G.argentata\" come specie a rischio minimo (LC)."}
{"id": "4545102", "revid": "22475", "url": "https://it.wikipedia.org/wiki?curid=4545102", "title": "Glauconycteris beatrix", "text": "Glauconycteris beatrix () \u00e8 un Pipistrello della famiglia dei Vespertilionidi diffuso nell'Africa centrale e occidentale.\nDescrizione.\nDimensioni.\nPipistrello di piccole dimensioni, con la lunghezza totale tra 71 e 101\u00a0mm, la lunghezza dell'avambraccio tra 35 e 42\u00a0mm, la lunghezza della coda tra 35 e 51\u00a0mm, la lunghezza del piede tra 6,8 e 7,5\u00a0mm, la lunghezza delle orecchie tra 7 e 12\u00a0mm e un peso fino a 9\u00a0g.\nAspetto.\nLa pelliccia \u00e8 lunga e densa. Le parti dorsali variano dal marrone scuro al bruno-rossastro, in alcuni esemplari con dei ciuffi bianchi su ogni spalla, mentre le parti ventrali sono marroni scure. Il muso \u00e8 corto, largo e piatto. Le orecchie sono corte, arrotondate, con un lobo arrotondato alla base del bordo anteriore e con l'antitrago che si estende attraverso un altro lobo carnoso ben sviluppato sul labbro inferiore all'angolo posteriore del muso. Il trago \u00e8 corto, con il margine anteriore diritto, quello posteriore convesso e con un piccolo lobo triangolare alla base. Le membrane alari sono marroni scure, prive di venature e attaccate posteriormente alla base delle dita dei piedi. La coda \u00e8 lunga ed inclusa completamente nell'ampio uropatagio. Il calcar \u00e8 privo di carenatura. La tibia \u00e8 molto lunga.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in Costa d'Avorio, Ghana, Nigeria sud-orientale, Rio Muni, Bioko, Camerun sud-occidentale, Repubblica Centrafricana sud-occidentale, Gabon meridionale, Repubblica del Congo, Repubblica Democratica del Congo centro-orientale e Angola settentrionale.\nVive nelle foreste pluviali di pianura, nelle foreste secondarie, piantagioni di cacao e nelle foreste di palude.\nStato di conservazione.\nLa IUCN Red List, considerato il vasto areale e la popolazione presumibilmente numerosa specialmente nell'Africa centrale, classifica \"G.beatrix\" come specie a rischio minimo (LC)."}
{"id": "4545106", "revid": "287204", "url": "https://it.wikipedia.org/wiki?curid=4545106", "title": "Formazioni di Superliga russa di pallavolo femminile 2012-2013", "text": "Formazioni delle squadre di pallavolo partecipanti alla stagione 2012-2013 del campionato di Superliga russa."}
{"id": "4545112", "revid": "767487", "url": "https://it.wikipedia.org/wiki?curid=4545112", "title": "Fuori da quelle mura", "text": "Fuori da quelle mura (\"Outside These Walls\") \u00e8 un film del 1939 diretto da Ray McCarey.\n\u00c8 un film drammatico statunitense con Michael Whalen, Dolores Costello e Virginia Weidler.\nTrama.\nDan Sparling, uomo d'affari condannato per una truffa ai danni della sua azienda, viene rinchiuso in carcere. Qui diventa direttore del giornale della prigione. Dopo aver scontato la sua pena, egli fonda un giornale indipendente, con l'aiuto di Margaret Bronson, per attaccare la corruzione nella vita pubblica, incontrando varie difficolt\u00e0 dovute alla sua condizione di ex carcerato e all'opposizione da parte dell'amministrazione in carica.\nProduzione.\nIl film, diretto da Ray McCarey su una sceneggiatura di Harold Buchman e un soggetto di Ferdinand Reyher, fu prodotto da Irving Briskin per la Columbia Pictures Corporation e girato dal 17 gennaio al 2 febbraio 1939.\nDistribuzione.\nIl film fu distribuito con il titolo \"Outside These Walls\" negli Stati Uniti dal 4 maggio 1939 al cinema dalla Columbia Pictures.\nAltre distribuzioni:"}
{"id": "4545113", "revid": "46931", "url": "https://it.wikipedia.org/wiki?curid=4545113", "title": "Outside These Walls", "text": ""}
{"id": "4545126", "revid": "1983214", "url": "https://it.wikipedia.org/wiki?curid=4545126", "title": "Procedura di avvicinamento strumentale", "text": "La procedura di avvicinamento strumentale (in lingua inglese instrument approach procedure abbreviato in IAP) consiste in una serie di manovre predeterminate effettuate da un pilota seguendo le regole del volo strumentale per condurre l'aeromobile all'atterraggio.\nCondotta del volo.\nIl volo viene condotto dal pilota ricalcando esattamente la procedura descritta nelle pubblicazioni di informazioni aeronautiche con l'ausilio dei segnali trasmessi da apposite radioassistenze. Le manovre da effettuare sono differenti per ciascun aerodromo che pu\u00f2 avere pi\u00f9 procedure pubblicate a seconda della tipologia di radioassistenza utilizzata, delle caratteristiche dell'aeromobile e della pista d'atterraggio interessata. Tutte le procedure di avvicinamento strumentale devono essere pubblicate sulle carte aeronautiche e rese disponibili secondo le procedure previste dal servizio informazioni aeronautiche.\nLe manovre sono condotte secondo standard che garantiscono la separazione dagli ostacoli dal momento in cui l'aeromobile inizia la procedura, fino a quando raggiunge una posizione dalla quale il pilota potr\u00e0 concludere l'avvicinamento e l'atterraggio a vista oppure, qualora ci\u00f2 non sia possibile, iniziare la procedura di mancato avvicinamento. In caso l'avvicinamento debba essere interrotto, la procedura preveder\u00e0 delle specifiche manovre che consentiranno al volo di raggiungere un circuito di attesa oppure di proseguire lungo una specifica rotta continuando a mantenere la prevista separazione dagli ostacoli.\nLe manovre sono studiate in funzione delle caratteristiche degli aeromobili che le dovranno effettuare ed in particolar modo della loro velocit\u00e0 di avvicinamento. A tale scopo gli aeromobili sono divisi in sei categorie e ad alcune delle quali possono essere imposte limitazioni o oppure preclusa l'esecuzione di specifiche procedure:\nAlcune procedure possono non riportare limitazioni a categorie di aeromobili oppure imporre limitazioni di velocit\u00e0 (IAS massima) in alcuni tratti.\nTipologie.\nLe procedure di avvicinamento strumentale si dividono in tre categorie:\nProcedura di avvicinamento non di precisione.\nIn inglese \"non-precision approach procedure\", abbreviato in NPA, \u00e8 basata sull'impiego di radioassistenze che forniscono solo indicazioni sulle manovre laterali da compiere.\nProcedura di avvicinamento con guida verticale.\nIn inglese \"approach procedure with vertical guidance\", abbreviato in APV, utilizza radioassistenze che forniscono indicazioni sulle manovre laterali e verticali da compiere ma che tuttavia non garantiscono gli standard necessari per essere classificate \"procedure di avvicinamento di precisione\".\nProcedura di avvicinamento di precisione.\nIn inglese \"precision approach procedure\", abbreviato in PA, utilizza radioassistenze che forniscono indicazioni sulle manovre laterali e verticali da compiere e che prescrive delle limitazioni (cosiddette minime) studiate in funzione della categoria dell'aeromobile.\nDescrizione.\nArticolazione della procedura.\nLe procedure si compongono di varie parti cos\u00ec definite:\nPunti e posizioni salienti.\nI fix e le posizioni salienti che caratterizzano i segmenti e le porzioni delle procedure strumentali sono:\nNomenclatura.\nLa standardizzazione nell'assegnazione di codici/nomenclature alle procedure di avvicinamento strumentale ed alle relative carte aeronautiche, \u00e8 indispensabile per evitare ambiguit\u00e0 tra la documentazione pubblicata dal servizio informazioni aeronautiche, le autorizzazioni o le informazioni fornite dal controllo del traffico aereo e i dati caricati nell'avionica degli aeromobili. Il codice identificativo della procedura si compone: \nAd esempio:"}
{"id": "4545129", "revid": "767487", "url": "https://it.wikipedia.org/wiki?curid=4545129", "title": "Ragazze sperdute", "text": "Ragazze sperdute (\"Missing Daughters\") \u00e8 un film del 1939 diretto da Charles C. Coleman.\n\u00c8 un film d'azione a sfondo film poliziesco e drammatico statunitense con Richard Arlen, Rochelle Hudson e Marian Marsh.\nTrama.\nJosie Lamonte, sconvolta dalle esperienze al \"Club Naturelle\", dove aveva sperato di acquisire equilibrio e personalit\u00e0 per una carriera teatrale rivelatasi fallita, se la prende con il proprietario del club Kay Rogers detto \"Lucky\" per il suo modo senza scrupoli di reclutare le ragazze nel suo night club. Ma, il suicidio di Josie costringe il giornalista Wally King a parlare con il capitano della Polizia McGraw dell'ufficio per le persone scomparse. Menziona che questa ragazza era scomparsa per mesi mentre la sua fotografia veniva vista pubblicata dai passanti della stazione di polizia. Wally crede che Josie sia stata uccisa e vuole localizzare personalmente alcune delle ragazze scomparse.\nProduzione.\nIl film, diretto da Charles C. Coleman (accreditato come C.C. Coleman Jr.) su una sceneggiatura di Michael L. Simmons e George Bricker, fu prodotto da Irving Briskin (esecutivo) e Jack Fier (associato) per la Columbia Pictures Corporation e girato dal 22 febbraio al 9 marzo 1939.\nDistribuzione.\nIl film fu distribuito con il titolo \"Missing Daughters\" negli Stati Uniti dal 22 maggio 1939 al cinema dalla Columbia Pictures.\nAltre distribuzioni:\nPromozione.\nTra le a tagline:"}
{"id": "4545130", "revid": "767487", "url": "https://it.wikipedia.org/wiki?curid=4545130", "title": "Missing Daughters", "text": "Missing Daughters \u00e8 un film muto del 1924 diretto da William H. Clifford.\n\u00c8 un film drammatico statunitense con Eileen Percy, Pauline Starke e Claire Adams.\nProduzione.\nIl film, diretto da William H. Clifford su un soggetto dello stesso Clifford, fu prodotto dalla Choice Productions.\nDistribuzione.\nIl film fu distribuito negli Stati Uniti dal 25 maggio 1924 al cinema dalla Selznick Distributing Corporation.\nAltre distribuzioni:"}
{"id": "4545134", "revid": "767487", "url": "https://it.wikipedia.org/wiki?curid=4545134", "title": "TJ Grant", "text": "Combatte nella divisione dei pesi leggeri per l'organizzazione statunitense UFC.\nCarriera nelle arti marziali miste.\nInizi.\nTimothy Jerome \"TJ\" Grant inizia la sua carriera da professionista nel 2006 combattendo prevalentemente in circuiti locali del Canada.\nIn tre anni mette a segno un record di 13 vittorie e 2 sconfitte, finalizzando gli avversari in tutte le sue vittorie, delle quali ben 12 per sottomissione; venne sconfitto solamente da Gary Wright ai punti e dal futuro lottatore UFC Jesse Bongfeldt.\nUltimate Fighting Championship.\nPesi welter.\nEsordisce nella divisione dei pesi welter della prestigiosa promozione statunitense UFC nell'aprile del 2009 con l'evento \"UFC 97: Redemption\": qui ottiene una risicata vittoria ai punti contro l'ex campione DEEP Ryo Chonan.\nSuccessivamente viene sconfitto dal forte grappler sudcoreano Kim Dong-Hyun, ma in dicembre torna alla vittoria con un KO ai danni di Kevin Burns, ottenendo il premio \"Knockout of the Night\".\nAnche il 2010 \u00e8 a fase alterna per Grant a livello di risultati, ed inizia con una sfortunata sconfitta ai punti contro il futuro contendente al titolo di categoria Johny Hendricks, subendo la deduzione di un punto a causa di colpi inferti all'inguine dell'avversario.\nIn seguito ha la meglio sull'esperto Julio Paulino, ma sul finire dell'anno subisce la sua quinta sconfitta in carriera per mano di Ricardo Almeida, lottatore prossimo al ritiro: tale sconfitta port\u00f2 il fighter canadese a scendere nella divisione dei pesi leggeri.\nPesi leggeri.\nIl debutto di Grant nei pesi leggeri avvenne nell'ottobre 2011 contro il wrestler NCAA di successo Shane Roller: Grant vinse per sottomissione nel terzo round grazie ad una leva al braccio.\nLo stesso anno avrebbe dovuto affrontare Jacob Volkmann, ma Grant diede forfait per infortunio.\nNel 2012 sconfisse il brasiliano Carlo Prater con una netta vittoria ai punti; allo stesso modo sette mesi dopo s'impose sull'ostico Evan Dunham ottenendo anche il riconoscimento \"Fight of the Night\".\nApr\u00ec l'anno 2013 con la quarta vittoria consecutiva grazie ad uno spettacolare KO ai danni di Matt Wiman durante la prima ripresa.\nCon un record nella divisione di 4-0 Grant entr\u00f2 nella lista dei possibili contendenti al titolo dei pesi leggeri UFC come il numero 5 del ranking ufficiale UFC, e venne scelto per sfidare l'eterno contendente Gray Maynard, numero 3 del ranking, in un incontro valido per ottenere la possibilit\u00e0 di lottare per la cintura: Grant stup\u00ec tutti mettendo facilmente KO l'avversario con varie combinazioni di pugni ed ottenendo il premio \"Knockout of the Night\" direttamente scelto dalla leggenda della boxe Mike Tyson.\nLa sfida per il titolo tra Grant e il campione Ben Henderson avrebbe dovuto svolgersi il 31 agosto a Milwaukee, ma in luglio l'atleta canadese sub\u00ec un infortunio e dovette dare forfait venendo sostituito dall'idolo di casa ed acerrimo rivale di Henderson Anthony Pettis; Grant avrebbe dovuto successivamente affrontare il nuovo campione Anthony Pettis in dicembre, ma non avendo ancora risolto i propri problemi fisici venne rimpiazzato dall'ex campione Strikeforce Josh Thomson.\nLa commozione cerebrale subita tenne Grant lontano dalla gabbia per molto tempo e nel maggio 2014 venne rimosso dal ranking dei pesi leggeri quando era ancora classificato come il contendente numero 3."}
{"id": "4545135", "revid": "767487", "url": "https://it.wikipedia.org/wiki?curid=4545135", "title": "Monolith (Sylosis)", "text": "Monolith \u00e8 il terzo album in studio dei Sylosis, pubblicato l'8 ottobre 2012. Viene pubblicato l'8 ottobre in Europa e il 9 ottobre in Nord America.\nTracce.\n\"Traccia fantasma\" - 4:13"}
{"id": "4545142", "revid": "62004", "url": "https://it.wikipedia.org/wiki?curid=4545142", "title": "Carlos G\u00e1lviz", "text": "Carriera.\nG\u00e1lviz esord\u00ec tra gli Under-23/Elite a soli 18 anni con la Loter\u00eda del T\u00e1chira, squadra in cui rimase per un anno senza ottenere risultati. L'anno successivo pass\u00f2 alla Alcald\u00eda de P\u00e1ez e vi rimase fino all'et\u00e0 di 19 anni, prima di doverla abbandonare per problemi finanziari. Nel 2008 partecip\u00f2 con la selezione venezuelana ai Campionati del mondo di Varese, prendendo parte alla prova in linea Under-23. Nel 2009 pass\u00f2 quindi alla Gobernaci\u00f3n del Zulia con la quale vinse il campionato nazionale a cronometro nella categoria Under-23.\nTorn\u00f2 quindi nel 2010 alla Loter\u00eda del T\u00e1chira, confermando le doti di passista con la vittoria di un altro titolo di campione nazionale a cronometro nella categoria Under-23 e piazzandosi terzo nella prova in linea. Vinse anche una tappa alla Vuelta a Guatemala (dove termin\u00f2 quarto) e colse un secondo posto nella Vuelta a Bolivia. Nel 2011 pass\u00f2 nelle file della formazione Continental Movistar, e si aggiudic\u00f2 il quarto posto nei campionati nazionali a cronometro tra gli elite, piazzamento che miglior\u00f2 l'anno successivo arrivando terzo. Nelle corse a tappe arriv\u00f2 decimo nella Vuelta al Uruguay e ottavo nella corsa di casa, la Vuelta al T\u00e1chira.\nNel 2013 passa alla Fegaven-Pdval e si aggiudica la vittoria finale nella Vuelta a El Corozo; l'anno dopo, con la formazione Continental paraguaiana Start-Trigon, vince invece una tappa alla Vuelta Cicl\u00edstica Independencia Nacional e il titolo nazionale a cronometro. Nel luglio del 2014 si trasferisce quindi tra le file della squadra Professional Continental Androni Giocattoli-Venezuela: nei mesi seguenti riesce a classificarsi secondo, con un successo di tappa, alla Vuelta a Venezuela, e a vincere la medaglia d'oro nella prova su strada ai Giochi centramericani e caraibici in Messico. Nel 2015 vince una frazione alla Vuelta al T\u00e1chira, mentre nel 2016, scaduto il contratto con Savio, torna in patria per gareggiare con il team JHS Aves-Intac."}
{"id": "4545156", "revid": "59055284", "url": "https://it.wikipedia.org/wiki?curid=4545156", "title": "Variante linguistica", "text": ""}
{"id": "4545158", "revid": "599013", "url": "https://it.wikipedia.org/wiki?curid=4545158", "title": "\u00c5ke Holm", "text": "Biografia.\nLaureato in Filosofia all'Universit\u00e0 di Uppsala nel 1936, ha conseguito un dottorato in Zoologia nel 1940 nel medesimo ateneo, divenendone docente pochi anni dopo. Dal 1947 al 1975 \u00e8 stato unico curatore delle collezioni del Museo zoologico dell'universit\u00e0, acquisendo, nel tempo una vasta conoscenza di tutto il regno animale. Dal 1960 approfond\u00ec sempre pi\u00f9 la conoscenza e le analisi dei ragni, al punto da divenirne autorit\u00e0 riconosciuta in campo internazionale \nIn quanto al lavoro sul campo, nel 1937-38 ha partecipato alla sua prima spedizione in Africa orientale (zona del monte Elgon), ritornandovi pi\u00f9 volte negli anni successivi in qualit\u00e0 di capo spedizione della svedese \"Oriente Africa Expedition\". In patria ha studiato l'aracnofauna delle zone nelle zone del Norrbotten nei pressi del confine norvegese. Nel 1954 ha visitato l'isola Spitsbergen e nel 1962 la Groenlandia, acquisendo notevole competenza sui ragni della zona artica.\nNegli anni settanta e ottanta del secolo scorso ha approfondito la conoscenza dei ragni migalomorfi sull'isola di Ceylon (1974), in Thailandia (1979) e in Malaysia (1981, 1984 e 1987). In queste spedizioni ha anche raccolto una considerevole quantit\u00e0 di esemplari di molluschi il cui corpo molle si presta ad essere conservato adeguatamente con gli stessi liquidi adoperati per i ragni.\nCampo di studi.\nSi \u00e8 occupato prevalentemente dello studio degli stadi di crescita dei ragni identificando i caratteri distintivi per gli stadi post-embrionali: \"juvenile\", \"subadulto\" ed \"adulto\", in relazione ad esemplari delle famiglie Araneidae e Linyphiidae, (principalmente Erigoninae).\nStudi e ricerche principali.\nDi seguito alcune pubblicazioni :"}
{"id": "4545159", "revid": "536159", "url": "https://it.wikipedia.org/wiki?curid=4545159", "title": "Linea 1 (metropolitana di Belo Horizonte)", "text": ""}
{"id": "4545161", "revid": "438678", "url": "https://it.wikipedia.org/wiki?curid=4545161", "title": "Farmaci antalgici", "text": ""}
{"id": "4545170", "revid": "767487", "url": "https://it.wikipedia.org/wiki?curid=4545170", "title": "L'uomo che non poteva essere impiccato", "text": " L'uomo che non poteva essere impiccato (\"The Man They Could Not Hang\") \u00e8 un film del 1939 diretto da Nick Grinde.\n\u00c8 un film horror a sfondo fantascientifico statunitense con Boris Karloff, Lorna Gray e Robert Wilcox.\nTrama.\nIl dottor Henryk Savaard \u00e8 ossessionato dall'idea di riportare i morti in vita ed \u00e8 convinto di aver trovato un metodo per arrestare il decesso tramite il blocco del metabolismo. Un giovane studente di medicina si offre come volontario per essere sottoposto ai suoi esperimenti, ma prima che lo possa riportare in vita, Savaard viene arrestato, condannato e incarcerato. Al processo, giura vendetta nei confronti del giudice e della giuria prima della sua impiccagione. Il suo assistente Lang rinviene il suo corpo e lo rianima, utilizzando la sua stessa tecnica. Savaard mette cos\u00ec in pratica i suoi propositi di vendetta inanellando una serie di omicidi. Sulle sue tracce si mette il reporter \"Scoop\" Foley.\nProduzione.\nIl film, diretto da Nick Grinde su una sceneggiatura di Karl Brown e un soggetto di George Wallace Sayre e Leslie T. White, fu prodotto da Wallace MacDonald per la Columbia Pictures Corporation e girato dal 27 giugno al 12 luglio 1939.\nDistribuzione.\nIl film fu distribuito con il titolo \"The Man They Could Not Hang\" negli Stati Uniti dal 17 agosto 1939 al cinema dalla Columbia Pictures.\nAltre distribuzioni:\nCritica.\nSecondo Rudy Salvagnini (\"Dizionario dei film horror\") il film anticipa il \"tema dei trapianti di organi\"... \"che allora era fantascienza\" ed \u00e8 \"un classico film di Karloff dell'epoca\". Leonard Maltin ritiene la produzione fondamentalmente buona e asserisce che il film \u00e8 il \"primo di una serie di quattro film costruiti intorno a Karloff con fondamentalmente la stessa trama\".\nPromozione.\nTra le tagline:"}
{"id": "4545171", "revid": "46931", "url": "https://it.wikipedia.org/wiki?curid=4545171", "title": "The Man They Could Not Hang", "text": ""}
{"id": "4545174", "revid": "1543377", "url": "https://it.wikipedia.org/wiki?curid=4545174", "title": "Thored", "text": "La paternit\u00e0 di Thored \u00e8 incerta e potrebbe essere figlio di Gunnar od Oslac entrambi Ealdorman del nord dell'Inghilterra, se egli fosse figlio di Gunnar allora avrebbe raggiunto la maggiore et\u00e0 attorno al 960 quando un uomo col suo nome razzi\u00f2 il Westmorland. Altre sue fugaci, quanto incerte, apparizioni nei documenti ufficiali si susseguono fino al 979 anno in cui comincia la sua carriera di Ealdorman e le date si fanno certe. Per quanto gli storici differiscano nelle proprie opinioni circa la qualit\u00e0 delle relazioni che egli ebbe, eventualmente, con Edgar d'Inghilterra o Edoardo il Martire pare invece che avesse ottimi rapporti con Etelredo II d'Inghilterra tanto che sua figlia \u00c6lfgifu di York ne divenne la moglie. Thored fu Ealrdorman durante buona parte del regno di Etelredo e le sue tracce si perdono nel 992 anno in cui il sovrano lo incaric\u00f2 di guidare una spedizione contro i vichinghi.\nL'oscurit\u00e0 della giovent\u00f9.\nThored potrebbe essere stato, almeno parzialmente, di origine scandinava come suggerisce il titolo che gli viene dato nella Cronaca anglosassone quando vi viene citato nel 992. Qui, in qualit\u00e0 di Ealdorman dell'Hampshire viene chiamato con il titolo inglese di \"Ealdorman\", mentre Thored chiamava s\u00e9 stesso con il titolo scandinavo di \"Eorl\".\nRiguardo alle sue origini gli storici offrono ad oggi due interpretazioni. La prima vuole che egli sia figlio di Oslac che fu Ealdorman di York dal 966 fino al suo esilio nel 975. Tale ipotesi deriva da quanto scritto nel Liber Eliensis secondo il quale Oslac aveva un figlio chiamato \"Thorth\" che potrebbe essere una storpiatura di \"Thored\". L'altra ipotesi, anch'essa assai considerata dagli storici, \u00e8 che Thored fosse il figlio di un uomo chiamato Gunnar di cui non si sa nulla se non che era in possesso di terreni nell'East Riding of Yorkshire e nel Riding dello Yorkshire.\nSe quest'ultima teoria fosse esatta allora la prima citazione di Thored nella storia risale al 966 quando la Cronaca anglosassone ricorda che Oslac divenne Ealdorman e che \"Thored, figlio di Gunnar, razzi\u00f2 il Westmorland, e in quello stesso anno Oslac ebbe la carica di Ealdorman\".\nLo storico Frank Stenton che tale razzia fu pi\u00f9 il frutto di una faida interna alla regione piuttosto che l'esecuzione da parte di Thored di un ordine avuto da Edgar il Pacifico. Sembra che Gunnar stesso fosse stato Ealdorman in un qualche periodo precedente, ma sempre in quella decade, e un documento del 963 (che sopravvive solo in un cartulario di data pi\u00f9 tarda) e altri tre documenti datati al 965 citano un \"Gunnar\" quale Ealdorman.\nThored potrebbe anche essere lo stesso Thored che appare per la prima volta nei documenti durante il regno di Edgar e la sua primissima comparsa potrebbe risalire al 964 dove \u00e8 testimone della donazione di alcune terre del Kent a un monastero di Gand da parte del sovrano. Tuttavia tale attestazione \u00e8 tutt'altro che certa perch\u00e9 la validit\u00e0 stessa del documento viene messa in questione.\nUn altro documento datato al 966 dove il re dona delle terre a una donna di nome \u00c6lfgifu porta la firma illegibbile di un Ealdorman la cui firma, che inizia con la \u00de potrebbe essere quella di Thored il cui nome in Antico inglese era \u00deore\u00f0.\nL'Ealdorman.\nSecondo i documenti la carica di Thored come Ealdorman non pu\u00f2 essere attestata con certezza prima del 979, egli appare nei documenti reali per la prima volta in quell'anno quando al trono sedeva Etelredo II d'Inghilterra e successivamente lo si trova citato sei volte nel 983, una nel 984, tre nel 985, una nel 988 e un'ultima volta nel 989. La sua numerosa presenza potrebbe anche significare che all'epoca c'erano pi\u00f9 persone di nome Thored dotate di una certa influenza, ma non \u00e8 una teoria universalmente accettata. Il suo predecessore Oslac venne espulso dal paese nel 975 e gli storici ritengono che questo potrebbe essere il prodotto della sua opposizione alla successione al trono di Edoardo il Martire nemico e fratellastro di Etelredo.\nQuel che si sa circa il periodo in cui Thored fu Ealdorman \u00e8 che non fu in buoni rapporti con Oswald di Worcester, Arcivescovo di York, in una memoria scritta dal prelato egli ricorda di come un gruppo di propriet\u00e0 appartenenti alla sua arcidiocesi vennero catalogati e di come egli li avesse sempre tenuti in proprio possesso finch\u00e9 Thored non venne al potere e l'arcidiocesi ne venne privata.\nUna di queste propriet\u00e0 che si presume siano state tolte all'arcivescovo era quella di Newbald che era stata data da Edgar a un uomo chiamato Gunnar, cosa che fa ritenere ad alcuni storici che Thored stesse semplicemente reclamando quello che era stato tolto alla sua famiglia.\nLe relazioni che Thored intrattenne con Edgar sono alquanto incerte se non altro per via della sua paternit\u00e0 dubbia, Oslac venne bandito dall'Inghilterra nel 975 anno della morte di Edgar. Alcuni storici convinti che egli fosse figlio di Gunnar presumono che le razzie che Thored comp\u00ec nel Westmorland fossero dovute al risentimento per il fatto che il titolo di Ealdorman era andato ad Oslac ed Edgar reag\u00ec confiscando propriet\u00e0 alla famiglia. Una prova a favore di questa teoria potrebbe essere il fatto che la propriet\u00e0 di Newbald andata a Gunnar nel 963 fu comprata dal vescovo Oscytel (morto 971) al re in un momento imprecisato prima del 971 e questo implica che il sovrano s'era ripreso quelle terre.\nI rapporti che Thored intrattenne con Etelredo II d'Inghilterra parvero essere buoni, \u00c6lfgifu, la prima moglie di Etelredo, era probabilmente la figlia di Thored, prove di questo sono nell'opera di Aelredo di Rievaulx che nel suo \"De genealogia regum Anglorum\" scrisse che la prima moglie di Etelredo fu la figlia di un ealdorman (\"comes\") chiamato Thored (\"Thorth\").\nLa sorte.\nLa data della morte di Thored \u00e8 incerta, ma la sua ultima apparizione storica \u00e8 nella Cronaca anglosassone attorno all'anno 992 quando mor\u00ec l'arcivescovo Osvaldo e fu commissionata a Thored una spedizione contro una flotta di predoni scandinavi.\n\"In quell'anno il vescovo Oswald mor\u00ec e giunse infine alla vita nel cielo e anche l'Ealdorman \u00c6thelwine mor\u00ec in quell'anno. Quindi il re e i suoi consiglieri decretarono che tutte le navi allora in uso dovessero confluire a Londra e il sovrano affid\u00f2 la spedizione al comando dell'Ealdorman \u00c6lfric dell'Hampshire (morto 1016), al conte Thored e ai vescovi \u00c6lfstan e \u00c6scwig (morto 1002) con l'ordine di provare a intrappolare le truppe danesi nel mare. L'Ealdorman \u00c6lfric mand\u00f2 qualcuno ad avvertire il nemico e la notte prima del giorno in cui avrebbero dovuto riunirsi per combattere egli, col favore delle tenebre, scapp\u00f2 col proprio esercito, cadendo in disgrazia, ed anche il nemico fugg\u00ec con l'eccezione dell'equipaggio di una nave che venne massacrato. Quindi l'esercito dei danesi si scontr\u00f2 con le navi provenienti da Londra e dall'Anglia orientale, tutte furono saccheggiate e gli uomini uccisi \".\nI norvegesi capitanati da Olaf I di Norvegia avevano razziato le coste inglesi sin dall'anno prima quando era morto l'Ealdorman Byrhtnoth ucciso nella Battaglia di Maldon.\nGli storici ritengono che o Thored sia stato ucciso combattendo contro i norvegesi o che sia sopravvissuto, ma sia anche caduto in disgrazia o a causa della sconfitta o di un tradimento.\nAlcuni storici ritengono che egli sia stato rimosso dal proprio incarico, che venne dato a \u00c6lfhelm di York, a causa del suo fallimento, altri invece ritengono che la sua rimozione sia da attribuire alle sue ascendenze nordiche, come testimoniato da Giovanni di Worcester e anche dalle Cronache anglosassoni che attestano come Fr\u00e6na, Godwine e Frythegyst scapparono dalla battaglia l'anno seguenti perch\u00e9 \"danesi per parte di padre\".\nUn uomo a nome \u00c6thelstan mor\u00ec nel 1010 alla battaglia di Ringmere e la sua denominazione di \"king's a\u00feum\" lo rende probabilmente il figlio di Thored, la parola \"a\u00feum\" significa infatti genero o cognato cos\u00ec \u00e8 possibile che egli ne fosse il figlio o al massimo il nipote."}
{"id": "4545194", "revid": "273655", "url": "https://it.wikipedia.org/wiki?curid=4545194", "title": "Jill Mansell", "text": "\u00c8 autrice di diverse commedia rosa, che hanno totalmente raggiunto gli oltre 11 milioni di copie vendute nel mondo.\nCrescita nel Cotswolds, ha frequentato la scuola Sir William Romney a Tetbury. Dopo aver lavorato presso il Burden Neurological Institute di Bristol per diversi anni, \u00e8 diventata una scrittrice a tempo pieno nel 1992. Vive a Bristol con marito e figli.\nCollegamenti esterni.\n Sito ufficiale"}
{"id": "4545199", "revid": "287204", "url": "https://it.wikipedia.org/wiki?curid=4545199", "title": "NGC 6441", "text": "NGC 6441 \u00e8 un ammasso globulare visibile nella costellazione dello Scorpione.\nOsservazione.\nSi individua con grande facilit\u00e0 nella parte sudorientale della costellazione, poich\u00e9 si trova a soli 4' a est dalla brillante stella G Scorpii, al punto che pare quasi costituirne una sorta di riflesso fantasma; il chiarore di questa stella costituisce un parziale ostacolo alla sua osservazione e in particolare alla sua risoluzione in stelle, dato che vi si trova immerso. Con piccoli strumenti appare come una macchia di aspetto quasi stellare, mentre per iniziare un'accennata risoluzione occorrono telescopi da 200mm di apertura; il nucleo \u00e8 particolarmente denso, mentre verso sud sono visibili alcune deboli concatenazioni di stelle.\nA causa della sua declinazione piuttosto meridionale, questa nebulosa pu\u00f2 essere osservata principalmente da osservatori situati nell'emisfero australe della Terra, sebbene sia comunque osservabile discretamente anche fino alle latitudini temperate medie. Il periodo migliore per la sua osservazione nel cielo serale \u00e8 quello compreso fra giugno e ottobre.\nStoria delle osservazioni.\nL'ammasso \u00e8 stato scoperto da James Dunlop nel 1826 con suo riflettore da 9 pollici e l'anno successivo lo inser\u00ec nel suo catalogo; fu poi riosservato da John Herschel, che lo descrisse come un oggetto formato da minute stelline, forse di magnitudine 18 o 20, luminoso e di forma circolare. Una descrizione ridotta \u00e8 stata fornita nel New General Catalogue, edito nel 1888.\nCaratteristiche.\nNGC 6441 \u00e8 un ammasso globulare fra i pi\u00f9 concentrati che si conoscano, avendo classe di concentrazione 3 su una scala da 1 a 12; la sua distanza \u00e8 stimata sui 11700\u00a0parsec (38100 anni luce). La sua metallicit\u00e0 \u00e8 piuttosto bassa e la sua et\u00e0 \u00e8 stimata attorno ai 13,5 miliardi di anni, ossia uno dei pi\u00f9 antichi conosciuti.\nL'ammasso \u00e8 piuttosto ricco di stelle variabili, in particolare del tipo RR Lyrae; uno studio condotto tramite il Telescopio Spaziale Hubble ha permesso di scoprire 57 variabili, fra le quali 38 di tipo RR\u00a0Lyrae, 6 Cefeidi classiche e 12 variabili di lungo periodo. Uno studio successivo ha individuato nell'ammasso quattro pulsar, una delle quali \u00e8 in realt\u00e0 un sistema doppio di pulsar, noto con la sigla NGC\u00a06441A. NGC\u00a06441 \u00e8 anche uno dei pochi ammassi globulari conosciuti ad ospitare una nebulosa planetaria; la nebulosa \u00e8 catalogata con la sigla JaFu\u00a02."}
{"id": "4545209", "revid": "635780", "url": "https://it.wikipedia.org/wiki?curid=4545209", "title": "Charl\u00e8ne di Monaco", "text": ""}
{"id": "4545211", "revid": "310175", "url": "https://it.wikipedia.org/wiki?curid=4545211", "title": "AG Vulcan", "text": ""}
{"id": "4545213", "revid": "404449", "url": "https://it.wikipedia.org/wiki?curid=4545213", "title": "Salvatore Vinciguerra", "text": "Biografia.\nNasce a Bologna \u2013 dove il padre presta servizio militare, nel corso della seconda guerra mondiale \u2013 da una famiglia di origine catanese.\nVissuto a Catania (e, ancora giovane studente, trasferitosi a Borgomanero - in provincia di Novara - dove i genitori si spostano per ragioni di lavoro), dopo aver partecipato a numerosi concorsi regionali e selezioni radiofoniche (\"Il Buttafuori\"), viene scoperto da Carlo Alberto Rossi, che gli propone un contratto discografico con la sua etichetta, la CAR Juke Box.\nDebutta nel 1964 con una canzone scritta per lui da Bruno Lauzi, \"Se tu sapessi\", un brano melodico che resta il suo pi\u00f9 grande successo.\nL'anno successivo partecipa a Un disco per l'estate con \"Niente rester\u00e0\"; torna alla stessa manifestazione nel 1966 con \"Stazione sud\", scritta per lui da Carlo Alberto Rossi e da sua moglie Marisa Terzi, e nel 1967 con \"La legge della natura\", brano di cui \u00e8 anche uno degli autori (musica di Luciano Zotti e Salvatore Vinciguerra, testo di Nondor e Marisa Terzi).\nNel 1965 partecipa alla prima edizione della Caravella dei successi di Bari con \"Ti penso e prego\".\nCambia poi casa discografica passando dapprima alla Meazzi e poi alla Play, etichetta del gruppo Ri-Fi, per cui incide nel 1970 una cover in italiano del classico di Simon &amp; Garfunkel \"El condor pasa\", con l'orchestra di Alberto Pizzigoni.\nContinua la carriera come autore, scrivendo tra le altre \"Io sogno\" per Iva Zanicchi, che la cantante incide come retro di \"Zingara\" e che poi include nell'album del 1970 \"Iva senza tempo\".\nFigura anche quale autore del testo italiano del brano \"La Ballata di Ringo Gun\", inciso da Enrico Maria Salerno.\nNei primi mesi del 1971 \u00e8 militare presso la Scuola Trasmissioni di San Giorgio a Cremano (NA).\nNel 1983 Ombretta Colli rende omaggio al cantante, citandolo nei versi della canzone \"Milano d'estate\" (scritti dalla Colli con Saro Cosentino, su musica di Giusto Pio) e ricordando il suo successo \"Se tu sapessi\" (in versi in questione sono questi: \"\u00abVecchio scarpone quanto tempo \u00e8 passato / da quando Salvatore Vinciguerra cantava \"Se tu sapessi quanto ti amo\" \u00bb\").\nNel 2002 Franco Battiato interpreta nel suo album di cover \"Fleurs 3\" \"Se tu sapessi\", e l'anno successivo inserisce il brano nella colonna sonora del suo film \"Perdutoamor\" nella versione originale di Vinciguerra."}
{"id": "4545218", "revid": "1149807", "url": "https://it.wikipedia.org/wiki?curid=4545218", "title": "Tom &amp; Jerry all'arrembaggio", "text": "Tom &amp; Jerry all'arrembaggio (\"Tom and Jerry in Shiver Me Whiskers\") \u00e8 un film del 2006 diretto da Scott Jeralds. \u00c8 un film d'animazione direct-to-video con protagonisti i personaggi della serie di cortometraggi animati \"Tom &amp; Jerry\", prodotto dalla Warner Bros. Animation e uscito negli Stati Uniti in DVD il 22 agosto 2006. In Nord America il film \u00e8 uscito anche in Blu-ray Disc il 12 marzo 2013.\nTrama.\nTom e Jerry sono pirati; il loro capitano \u00e8 Ron che, rivaleggiato dai fratelli Bob e Paul, sta cercando un tesoro del parruccone spagnolo. Mentre Tom insegue Jerry sulla nave, un'onda trasporta sul posto la mappa del tesoro. Dopo aver gettato Jerry in mare, Tom consulta la mappa, ma il teschio situato su di essa rivela che la mappa \u00e8 maledetta e che l'unico modo per evitare la maledizione \u00e8 restituirla al mare entro il tramonto. Poco dopo Ron si impossessa della mappa e Tom non riesce ad avvertirlo del pericolo.\nJerry intanto finisce sulla nave di Bob e rivela della mappa del tesoro al capitano, che attacca l'imbarcazione di Ron, nel tentativo di prendere la mappa. Dopo l'arrembaggio, a cui prendono parte anche Tom, Jerry e Spike (la mascotte della nave di Bob), Ron abbatte la nave del fratello e si tiene la mappa.\nQuella sera la maledizione della mappa incombe sulla nave: dal teschio appaiono cinque scheletri, che si appropriano della nave di Ron, il quale, insieme alla ciurma (tra cui Tom e Jerry), scappa dall'imbarcazione con una scialuppa. Successivamente, Tom ruba la mappa e scappa dalla scialuppa, venendo raggiunto da Jerry. I due, seguendo la mappa, raggiungono l'isola del tesoro, dove incontrano Paul. Vengono quindi catturati da delle scimmie e portati da Paul, che rivela di essere sull'isola da 40 anni e che da tutto questo tempo sta cercando invano il tesoro lasciato dal parruccone spagnolo Don Diego.\nIn questo frangente arriva sul posto Ron e tutti lottano per il possesso della mappa. Tom e Jerry per\u00f2, grazie a una copia della mappa effettuata dal topo, riescono ad arrivare al punto dov'\u00e8 sepolto il tesoro, mentre i pirati tentano di ostacolarli. Nel fatidico punto il teschio di prima rivela di essere lo spirito di Don Diego e fa apparire una gallina di roccia, che i due riescono a sconfiggere. Dopo aver superato altre sfide, Tom e Jerry trovano il tesoro e ne prendono un forziere, che Tom non vuole dividere con Jerry. Mentre i due duellano, arrivano i tre fratelli, ognuno dei quali vorrebbe tenersi egoisticamente il tesoro. Mentre le ciurme di Ron e Bob combattono, Jerry ruba il forziere e la nave di Bob, che Tom e Spike raggiungono. Jerry diventa perci\u00f2 il nuovo capitano, Tom il mozzo e Spike il timoniere, mentre i pappagalli dei pirati, licenziati dai loro padroni, festeggiano. I pirati sono invece bloccati sull'isola e vengono inseguiti dalla gallina di pietra di prima."}
{"id": "4545223", "revid": "852396", "url": "https://it.wikipedia.org/wiki?curid=4545223", "title": "Fulldome", "text": "Fulldome \u00e8 un termine che identifica tecnologie e tecniche per la proiezione di contenuti video su una superficie emisferica, detta cupola, che avvolge gli spettatori a 360 gradi.\nLe prime applicazioni della tecnologia \"fulldome\" risalgono alla met\u00e0 degli anni novanta, quando i primi planetari analogici (opto-meccanici) furono convertiti in sistemi digitali che consentivano di rendere ancora pi\u00f9 personalizzabile e potente la divulgazione dell'astronomia.\nLa cupola, orizzontale o inclinata, \u00e8 illuminata da un sistema di proiezione \u2013 a singolo proiettore o multiproiettore\u00a0\u2013 viene illuminata da contenuti generati in tempo reale in modo interattivo o da contenuti renderizzati riprodotti automaticamente.\nSebbene l'ambito di applicazione della tecnologia \"fulldome\" rimanga principalmente legato al mondo dei planetari, nella ricerca di un livello di coinvolgimento sempre pi\u00f9 alto degli spettatori, l'utilizzo di questa tecnologia si \u00e8 estesa anche a contesti non scientifici. Esempi di applicazioni \"fulldome\" in questo senso si trovano presso parchi di divertimento, sale cinematografiche, discoteche, ristoranti, etc."}
{"id": "4545228", "revid": "804", "url": "https://it.wikipedia.org/wiki?curid=4545228", "title": "Precisione e recall", "text": ""}
{"id": "4545236", "revid": "767487", "url": "https://it.wikipedia.org/wiki?curid=4545236", "title": "La valle degli uomini rossi", "text": "La valle degli uomini rossi (\"Valley of the Sun\") \u00e8 un film del 1942 diretto da George Marshall.\n\u00c8 una commedia western statunitense con Lucille Ball, James Craig e Cedric Hardwicke. \u00c8 basato sul romanzo seriale \"Valley of the Sun\" di Clarence Budington Kelland pubblicato dal 1939 al 1940 su \"The Saturday Evening Post\".\nProduzione.\nIl film, diretto da George Marshall su una sceneggiatura di Horace McCoy e un soggetto di Clarence Budington Kelland (autore del romanzo), fu prodotto da C. Graham Baker per la RKO Radio Pictures e girato in Arizona e a Santa Fe e Taos, nel Nuovo Messico, dal 22 settembre a met\u00e0 novembre 1941.\nDistribuzione.\nIl film fu distribuito con il titolo \"Valley of the Sun\" negli Stati Uniti dal 6 febbraio 1942 al cinema dalla RKO Radio Pictures.\nAltre distribuzioni:\nPromozione.\nTra le tagline: \" A MIGHTY CAVALCADE OF THUNDERING ACTION SWEEPS ACROSS THE SCREEN IN THIS THRILLING SAGA OF AMERICA'S FRONTIER DAYS...\"."}
{"id": "4545237", "revid": "1305772", "url": "https://it.wikipedia.org/wiki?curid=4545237", "title": "Valley of the Sun", "text": "Valley of the Sun pu\u00f2 riferirsi a:"}
{"id": "4545238", "revid": "767487", "url": "https://it.wikipedia.org/wiki?curid=4545238", "title": "Radmila Manojlovi\u0107", "text": "Cresciuta nel paese di \u010cetere\u017ee, non appena ha terminato la scuola primaria ha iniziato a cantare nei night club e nei matrimoni in tutta la Serbia per contribuire al sostentamento economico alla famiglia. Ha conseguito una laurea in economia all'Universit\u00e0 di Kragujevac.\nCarriera musicale.\nNel 2004 partecip\u00f2 al \u201cZvezde Granda\u201d che \u00e8 uno dei festival pi\u00f9 importanti per i giovani cantanti pop e folk in Serbia (equivalente al Pop Idol britannico), venendo sconfitta in semifinale. Ritent\u00f2 nel 2007 con la canzone \"Nikada vi\u0161e\" (\u201cMai pi\u00f9\u201d) venendo sconfitta in finale, e dunque arriv\u00f2 seconda, ma riusc\u00ec lo stesso a diventare una delle pi\u00f9 popolari cantanti folk in Serbia. La canzone, come tutte le prime 12 finaliste, non solo fu inclusa nella compilation del festival, ma divenne addirittura la canzone dell'anno in Serbia. Con la sua seconda canzone \"Bole uve usne neverne\" (\u201cQueste labbra infedeli feriscono\u201d) ha partecipato l'anno successivo al \u201cGrande festival\u201d, in assoluto il pi\u00f9 grande festival serbo di musica popolare. Anche questa canzone consegu\u00ec molto successo in tutti i Paesi dell'Ex Yugoslavia.\nNel 2008 raggiunse per due volte la vetta delle classifiche nazionali con il singoli \"Bolje ona nego ja\" (\"Meglio lei di me\") e col duetto con Lepa Lukic \"Glavu gore mala\" (\"In allerta piccolo\")\nIl 24 giugno 2009 fu pubblicato il suo primo album da cui furono estratti i singoli \"Ro\u0111endan\" (\u201cCompleanno\u201d), \"Deset ispod Nule\" (\u201cDieci sotto zero\u201d) e \"50 puta\" (\u201c50 volte\u201d).\nNel luglio del 2010 registra il duetto \" Mesaj Mala\" (\"Scuoti Piccola\") con Sasa Matic. Titolo e testo molto provocante, ma tutto sommato, una canzone d'amore.\nIl singolo occupa i primi posti su tutte le radio della regione, tant'\u00e8 che riceve diversi premi come la canzone pi\u00f9 ascoltata dell'anno.\nIl 28 novembre 2011, Rada fa uscire il suo nuovo singolo \"Marakana\" (\"Maracana\"), canzone che anticipa l'uscita del suo secondo album.\nLa canzone riceve fin da subito ottime critiche e molte simpatie. L'8 dicembre 2011 esce il secondo singolo \"Crna Ptica\" (\"Corvo nero\") estratto dall'album con tanto di Lyrics Video. \nIl 24 dicembre 2011 esce il tanto atteso album \"Marakana\" dal quale hanno avuto un enorme successo le canzoni \"Nije Meni\" (\"Non Me\"), \"S'Mora Na Planine\" (\"Dalla Spiaggia Alle Montagne\"), \"Moje Milo\" (\"Mio Caro\").\nPer tutto il 2012, Rada fa il giro d'Europa con il tour \"Marakana\", dove gira molte citt\u00e0 e promuove le nuove canzoni.\nNell'estate 2013, Rada annuncia due simpatiche collaborazioni con il famoso rapper Cvija.\nIl primo duetto \"Nema te\" (\"Non Ci Sei\") esce a inizio settembre seguito da un simpatico video. Rada inizia a lavorare al suo terzo album e il 9 dicembre 2014 esce il singolo \"Alkotest\" (\"Alcol-Test\"). Questo \u00e8 forse il successo pi\u00f9 grande di Rada, poich\u00e9 dopo soli quattro giorni dall'uscita del video musicale, la canzone supera il primo milione di visualizzazioni. A distanza di alcuni mesi, \"Alkotest\" supera i 15 milioni di visualizzazioni.\nCome regalo di fine anno, Rada regala al suo pubblico ancora un ulteriore singolo, \"Glatko\" (\"Liscio\"). Anche questa canzone diventa molto ascoltata e raggiunge anche lei i primi milioni di visualizzazioni dopo pochi giorni.\nCon questi due singoli, Rada annuncia il suo terzo album dal titolo \"Metropola\" (\"Metropoli\"), che dovrebbe uscire nella prima met\u00e0 del 2016."}
{"id": "4545239", "revid": "804", "url": "https://it.wikipedia.org/wiki?curid=4545239", "title": "Ricerca Full Text", "text": ""}
{"id": "4545242", "revid": "287204", "url": "https://it.wikipedia.org/wiki?curid=4545242", "title": "Ake Holm", "text": ""}
{"id": "4545245", "revid": "1573940", "url": "https://it.wikipedia.org/wiki?curid=4545245", "title": "Glauconycteris gleni", "text": "Glauconycteris gleni () \u00e8 un Pipistrello della famiglia dei Vespertilionidi endemico del Camerun e dell'Uganda.\nDescrizione.\nDimensioni.\nPipistrello di piccole dimensioni, con la lunghezza totale tra 96 e 106\u00a0mm, la lunghezza dell'avambraccio tra ,38 e 42\u00a0mm, la lunghezza della coda tra 44 e 50\u00a0mm, la lunghezza del piede tra 8 e 10\u00a0mm, la lunghezza delle orecchie tra 13 e 16\u00a0mm e un peso fino a 15\u00a0g.\nAspetto.\nLa pelliccia \u00e8 di media lunghezza, soffice e si estende sul primo terzo dorsale dell'uropatagio. Le parti dorsali sono fulvo-grigiastre chiare con dei riflessi color crema e la base dei peli grigio-brunastra scura, mentre le parti ventrali variano dal color crema al bianco. Il muso \u00e8 corto, largo e piatto. Le orecchie sono piccole, marroni chiare, con la punta smussata, il margine esterno concavo alla base e convesso sotto la punta, quello interno convesso e con l'antitrago che si estende attraverso un altro lobo carnoso sul labbro inferiore all'angolo posteriore del muso. Le membrane alari sono biancastre, semi-trasparenti e con i metacarpi, le zampe e la coda marcati di marrone scuro. La coda \u00e8 lunga ed inclusa completamente nell'ampio uropatagio, il quale ha una venatura marrone scura.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in Camerun e Uganda.\nVive nelle foreste pluviali.\nStato di conservazione.\nLa IUCN Red List, considerata la mancanza di informazioni sufficienti sull'areale, i requisiti ecologici, le minacce e lo stato di conservazione, classifica \"G.gleni\" come specie con dati insufficienti (DD)."}
{"id": "4545247", "revid": "22475", "url": "https://it.wikipedia.org/wiki?curid=4545247", "title": "Glauconycteris humeralis", "text": "Glauconycteris humeralis () \u00e8 un Pipistrello della famiglia dei Vespertilionidi diffuso nell'Africa centrale.\nDescrizione.\nDimensioni.\nPipistrello di piccole dimensioni, con la lunghezza totale tra 82 e 98\u00a0mm, la lunghezza dell'avambraccio tra 35 e 41\u00a0mm, la lunghezza della coda tra 37 e 59\u00a0mm, la lunghezza della tibia tra 16 e 20\u00a0mm, la lunghezza delle orecchie tra 6 e 12\u00a0mm e un peso fino a 7\u00a0g.\nAspetto.\nLa pelliccia \u00e8 densa. Il colore generale del corpo \u00e8 bruno-grigiastro scuro, con delle macchie bianche sulle spalle. Il muso \u00e8 corto, largo e piatto. Le orecchie sono bruno-giallastre, relativamente corte e arrotondate, con un lungo lobo rotondo alla base del margine interno e con l'antitrago che si estende attraverso un altro lobo carnoso sul labbro inferiore all'angolo posteriore del muso. Il trago \u00e8 corto, largo, con il margine interno diritto e quello esterno convesso. Le membrane alari sono marroni scure, prive di venature e attaccate posteriormente alla base dell'alluce. I metacarpi sono marroni chiari. La coda \u00e8 lunga ed inclusa completamente nell'ampio uropatagio.\nBiologia.\nAlimentazione.\nSi nutre di insetti.\nRiproduzione.\nUna femmina gravida \u00e8 stata catturata nella Repubblica Democratica del Congo nel mese di febbraio.\nDistribuzione e habitat.\nQuesta specie \u00e8 diffusa nella Repubblica Democratica del Congo settentrionale ed orientale, Uganda centrale e Kenya sud-occidentale.\nVive nelle foreste pluviali.\nStato di conservazione.\nLa IUCN Red List, considerata la mancanza di informazioni sufficienti sull'areale, i requisiti ecologici, le minacce e lo stato di conservazione, classifica \"G.humeralis\" come specie con dati insufficienti (DD)."}
{"id": "4545253", "revid": "3732", "url": "https://it.wikipedia.org/wiki?curid=4545253", "title": "Pagina Squeeze", "text": ""}
{"id": "4545255", "revid": "450700", "url": "https://it.wikipedia.org/wiki?curid=4545255", "title": "MAO-inibitore", "text": ""}
{"id": "4545257", "revid": "450700", "url": "https://it.wikipedia.org/wiki?curid=4545257", "title": "MAO-inibitori", "text": ""}
{"id": "4545264", "revid": "599013", "url": "https://it.wikipedia.org/wiki?curid=4545264", "title": "Christopher Glombard", "text": "Carriera.\nNella stagione 2012-2013 ha disputato 27 incontri in Ligue 1 con la maglia del ."}
{"id": "4545265", "revid": "745179", "url": "https://it.wikipedia.org/wiki?curid=4545265", "title": "Suor Jude", "text": ""}
{"id": "4545268", "revid": "767487", "url": "https://it.wikipedia.org/wiki?curid=4545268", "title": "Florent Ghisolfi", "text": "Carriera.\nNella stagione 2012-2013 ha disputato 9 incontri in Ligue 1 con la maglia del Reims."}
{"id": "4545272", "revid": "1573940", "url": "https://it.wikipedia.org/wiki?curid=4545272", "title": "Glauconycteris poensis", "text": "Glauconycteris poensis () \u00e8 un pipistrello della famiglia dei Vespertilionidi diffuso nell'Africa centrale e occidentale.\nDescrizione.\nDimensioni.\nPipistrello di piccole dimensioni, con la lunghezza totale tra 77 e 99\u00a0mm, la lunghezza dell'avambraccio tra 32 e 41\u00a0mm, la lunghezza della coda tra 34 e 46\u00a0mm, la lunghezza della tibia tra 16 e 19\u00a0mm, la lunghezza delle orecchie tra 9 e 13\u00a0mm e un peso fino a 18,9\u00a0g.\nAspetto.\nLa pelliccia \u00e8 di media lunghezza, densa e soffice. Il colore generale del corpo varia dal color seppia al grigio-brunastro, con la base dei peli grigio scuro e la testa, le spalle e la gola alquanto pi\u00f9 chiare. Sono presenti una macchia chiara su ogni spalla e una striscia dorsale lungo i fianchi. Il muso \u00e8 corto, largo e piatto. Le orecchie sono arrotondate, con un lobo moderatamente lungo e piegato all'indietro alla base del margine interno, con il margine esterno convesso e con l'antitrago che si estende attraverso un altro lobo carnoso sul labbro inferiore all'angolo posteriore del muso. Le membrane alari sono marroni scure con una venatura, particolarmente lungo il corpo, poco distinta. La coda \u00e8 lunga ed inclusa completamente nell'ampio uropatagio.\nBiologia.\nComportamento.\nVive singolarmente o in piccoli gruppi nelle cavit\u00e0 degli alberi od aggrappati alle grandi foglie di piante come il banano o la palma da cocco.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in Senegal occidentale, Guinea meridionale, Liberia, Sierra Leone, Costa d'Avorio, Ghana, Togo, Benin, Nigeria meridionale, Bioko, Camerun sud-occidentale, Repubblica Democratica del Congo nord-occidentale e centro-orientale e probabilmente tra il Kenya e la Tanzania.\nVive nelle foreste pluviali, nelle foreste paludose e nelle piantagioni di cacao fino a 1.300 metri di altitudine.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"G.poensis\" come specie a rischio minimo (LC)."}
{"id": "4545273", "revid": "1431409", "url": "https://it.wikipedia.org/wiki?curid=4545273", "title": "A\u00efssa Mandi", "text": "Caratteristiche tecniche.\n\u00c8 un difensore centrale, abile nel gioco aereo, pu\u00f2 giocare in una difesa a tre, o a quattro come terzino su ambo le fasce.\nCarriera.\nClub.\nCresciuto calcisticamente nelle giovanili del dove in sei anni ha raccolto complessivamente 169 presenze segnando 14 reti. \nIl 30 giugno 2016 firma un contratto di cinque anni con il .\nIl 16 giugno 2021, in scadenza di contratto, viene tesserato dal , con cui firma un quadriennale.\nNazionale.\nNel 2014 ha espresso di voler rappresentare l'Algeria a livello internazionale. Il 5 marzo 2014 debutta nella nazionale algerina nell'amichevole vinta per 2-0 contro la Slovenia. Successivamente viene convocato per il Campionato mondiale di calcio 2014, dove con le \"Les Fennecs\" disputa da titolare un buon mondiale, uscendo agli ottavi contro la Germania. Convocato per la Coppa d'Africa 2015, Coppa d'Africa 2017 e Coppa d'Africa 2019, tuttavia in quest'ultima manifestazione il 19 luglio 2019 si laurea campione d'Africa, battendo il finale il Senegal per 1-0."}
{"id": "4545274", "revid": "287204", "url": "https://it.wikipedia.org/wiki?curid=4545274", "title": "Aissa Mandi", "text": ""}
{"id": "4545276", "revid": "585241", "url": "https://it.wikipedia.org/wiki?curid=4545276", "title": "Bija-Mantra", "text": ""}
{"id": "4545283", "revid": "31886", "url": "https://it.wikipedia.org/wiki?curid=4545283", "title": "Un angelo scende a Babilonia", "text": "Un angelo scende a Babilonia (tedesco: \"Ein Engel kommt nach Babylon\") \u00e8 una commedia in tre atti in lingua tedesca di Friedrich D\u00fcrrenmatt scritta nel 1954.\nAmbientata in un'epoca non ben specificata al tempo dell'impero Babilonese, narra in modo fantastico i motivi che hanno spinto Nabucodonosor, re di Babilonia, a costruire la celebre Torre di Babele.\nTrama.\nUn angelo riceve da Dio il compito di assegnare Kurrubi, fanciulla meravigliosa che impersona la grazia divina, al pi\u00f9 povero mendicante presente sulla Terra. Dopo un lungo viaggio iniziato nei pressi della nebulosa Andromeda, egli atterra nei pressi di Babilonia, capitale dell'Impero babilonese, sulla riva del fiume Eufrate.\nQui si mette alla ricerca del mendicante, scoprendo ben presto, per\u00f2, che le istruzioni del cielo non corrispondono con la situazione con cui egli si ritrova ad avere a che fare.\nIl re di babilonia Nabucodonosor, infatti, sta intraprendendo una politica volta ad azzerare il numero di mendicanti presenti sulla Terra, e nel tentativo di convincere anche l'ultimo di essi egli si traveste come loro.\nL'angelo e il re, entrambi alla ricerca dell'ultimo mendicante Akki ed entrambi vestiti da mendicanti, si trovano dunque in una situazione di equivoci e inganni che ribalter\u00e0 l'esito della missione divina.\nDopo una lunga sfida all'ultimo accattonaggio fra il re e Akki, infatti, l'angelo decreta che Nabucodonosor \u00e8 il mendicante pi\u00f9 sfortunato, e gli affida la fanciulla Kurrubi rivelandosi per ci\u00f2 che \u00e8 realmente. Egli si invola, poi, abbandonando momentaneamente la fanciulla sulla Terra.\nKurrubi viene rifiutata da Nabucodonosor, convinto che il cielo si stia facendo beffe di lui, e viene data in scambio ad Akki per l'ex re Nembrotte, attaccato prima durante la sfida. Viene dunque costretta ad imparare il mestiere di mendicante, attirando su di s\u00e9 le attenzioni del popolo babilonese.\nL'angelo torna per controllare la situazione, e trova Kurrubi infelice per non aver potuto restare con Nabucodonosor, che credeva un mendicante puro di cuore.\nNel frattempo il popolo, intimorito e come risvegliato dall'arrivo dell'angelo, sotto la guida del banchiere Engibbi sottrae ad Akki la fanciulla per farla propria regina, e la porta verso il palazzo reale.\nAkki contemporaneamente riesce ad ottenere il mestiere di Boia di corte con l'inganno, sfuggendo a morte certa.\nA palazzo Nabucodonosor viene informato della situazione, e teme un'insurrezione da parte del popolo. Fa portare a s\u00e9 la fanciulla, e cerca tramite il teologo capo di convincerla a sposarlo, inutilmente. Kurrubi infatti non accetta l'idea che quello che credeva un mendicante sia ora un re, e rifiuta matrimonio e incarico di regina.\nIl popolo nel frattempo insorge, costringendo Nabucodonosor a restituire la fanciulla, ma dopo un breve discorso del re nessuno si assume pi\u00f9 il compito di vegliare su di lei. Kurrubi viene perci\u00f2 affidata al boia, ovvero Akki travestito, che la porter\u00e0 lontano salvandola dalla morte a cui era stata destinata dal re.\nNabucodonosor, invece, sempre pi\u00f9 deciso a vendicarsi del cielo che lo ha ingannato cos\u00ec beffardamente, decide di sfidare Dio costruendo la torre pi\u00f9 alta che si sia mai vista, la Torre di Babele."}
{"id": "4545285", "revid": "62004", "url": "https://it.wikipedia.org/wiki?curid=4545285", "title": "Valeriano Falsini", "text": "Carriera.\nSoprannominato \"il Pentolaio\", appellativo ereditato dalla professione del padre, Falsini si era fatto notare in numerose corse dilettantistiche, cogliendo diciannove vittorie, undici delle quali solo nel 1949. Gino Bartali si era complimentato con lui durante un allenamento e nel 1950 Costante Girardengo lo ingaggi\u00f2 nel suo team facendolo passare al professionismo. Sempre nel 1950, durante un allenamento nella riviera ligure per la Milano-Sanremo Falsini conobbe Fausto Coppi.\nGregario del campione belga Rik Van Steenbergen, durante il Giro di Toscana del 1950 Falsini arriv\u00f2 stremato al traguardo, dopo aver corso sotto acquazzoni continui: proprio da quella gara cominci\u00f2 a soffrire di una forte artrosi alla schiena che penalizzer\u00e0 fortemente la carriera del giovane ciclista valdarnese. Durante il Giro di Lombardia Falsini e Alfredo Martini furono vittime di una brutta caduta, causata dall'attraversamento della strada da parte di un cane, e fu costretto al ritiro. Fausto Coppi gli propose comunque il passaggio alla sua squadra, la Bianchi. Prese parte alla Milano-San Remo, una delle pi\u00f9 importanti classiche europee, che riusc\u00ec a concludere seppure classificandosi nelle ultime posizioni. Tuttavia, a causa dell'artrosi Falsini non venne selezionato per il Giro d'Italia. Partecip\u00f2 invece al Giro del Piemonte, che si concluse con l'incidente in cui perse la vita Serse Coppi, fratello di Fausto.\nLa Bianchi, a causa delle sue precarie condizioni fisiche, non gli riconferm\u00f2 il contratto per il 1952 e la carriera da professionista di Valeriano Falsini giunse al termine. Vano risult\u00f2 anche l'aiuto dell'amico Gianfranco Fineschi, ortopedico valdarnese di fama mondiale. Mantenne per\u00f2 i rapporti di amicizia con Fausto Coppi che regal\u00f2 a Falsini la bicicletta con cui vinse il Tour de France 1952.\nDopo il ritiro.\nUnico gregario toscano di Fausto Coppi, ebbe un legame molto forte di amicizia con Fausto Coppi, che non si interruppe nemmeno dopo la morte del Campionissimo: ogni anno il 2 gennaio, infatti, \"il Pentolaio\" (come era soprannominato) era solito salire con la sua storica bicicletta a Castellania per rendere omaggio a Coppi.\nNei media.\nNel 2013 \u00e8 stato realizzato il film \"Mi chiamava Valerio\", con la regia di Patrizio Bonciani e Igor Biddau, che riprende la storia di Falsini. Il film \u00e8 stato presentato in occasione dei Campionati del mondo di ciclismo su strada 2013, svoltisi a Firenze. ed \u00e8 uscito al cinema il 24 gennaio 2014."}
{"id": "4545297", "revid": "767487", "url": "https://it.wikipedia.org/wiki?curid=4545297", "title": "L'angelo perduto", "text": "L'angelo perduto (\"Lost Angel\") \u00e8 un film del 1943 diretto da Roy Rowland.\n\u00c8 un film drammatico statunitense con Margaret O'Brien, James Craig e Marsha Hunt.\nTrama.\nI professori dell'Istituto di Psicologia Infantile crescono una bambina trovatella, da loro chiamata Alpha, come un esperimento, per stabilire se una educazione scientifica possa creare un genio. All'et\u00e0 di sei anni Alpha pu\u00f2 gi\u00e0 parlare cinese, giocare a scacchi, suonare l'arpa e, tra le altre cose, ha studiato l'algebra e le campagne di Napoleone.\nAl reporter Mike Regan viene assegnato, nonostante le sue proteste, il compito di scrivere un articolo su di lei. Riesce ad avere un colloquio, nonostante la riluttanza dei professori, e scopre che Alpha, anche se allevata con amorevole cura, ha perso le gioie dell'infanzia.\nIncuriosita da Mike, Alfa scappa di nascosto, lasciando i confini dell'istituto per la prima volta nella sua vita. Sorpresa e divertita dalle immagini e dai suoni di New York, arriva negli uffici del giornale. Mike non \u00e8 molto contento di vederla, ma la porta con s\u00e9, cos\u00ec da non mancare ad un appuntamento con la sua fidanzata, la cantante di nightclub Katie Mallory. All'inizio Alpha, che ha una cotta per Mike, prova antipatia per Katie, ma la gentilezza e la comprensione di Katie le fanno presto cambiare idea.\nIntanto nell'Istituto c'\u00e8 un focolaio di morbillo, con conseguente quarantena. Questo costringe Mike a prendersi cura di Alpha per alcuni giorni. Un giorno Packy Roost, ingiustamente condannato per omicidio, evade di prigione e si presenta a casa di Mike, l'unico che pu\u00f2 aiutarlo a fare piena luce sulla sua vicenda. In attesa del giornalista, Packy e Alpha diventano amici. Quando Mike torna, Packy gli chiede di trovare Lefty Moran, che lo pu\u00f2 fare assolvere per il delitto. Il giornalista accetta con riluttanza, portandolo infine da Lefty. Si scopre che Lefty \u00e8 l'assassino; la polizia lo porta via e Packy \u00e8 scagionato.\nQuando i professori vengono a reclamare il loro soggetto di prova, Alpha non vuole lasciare Mike. Tuttavia lui non \u00e8 disposto ad accettare la responsabilit\u00e0 e non fa niente per lei. Quando Mike propone il matrimonio a Katie, lei lo rifiuta, citando la sua irresponsabilit\u00e0. Oppresso dal senso di colpa, si fa trasferire per lavoro a Washington. Nel frattempo Alpha, tristissima, si rifiuta di mangiare e dormire. Fortunatamente a Mike mancano sia Alfa che Katie. Tornato a New York, fa pace con Katie e insieme vanno a prendere Alpha. I tre lasciano l'istituto mano nella mano.\nProduzione.\nIl film, diretto da Roy Rowland su una sceneggiatura di Isobel Lennart e un soggetto di Angna Enters, fu prodotto da Robert Sisk per la Metro-Goldwyn-Mayer e girato nei Metro-Goldwyn-Mayer Studios a Culver City, California, dal 31 marzo all'inizio di maggio 1943.\nDistribuzione.\nIl film fu distribuito con il titolo \"Lost Angel\" negli Stati Uniti dal gennaio 1944 (premi\u00e8re a Tulsa il 23 dicembre 1943) al cinema dalla Metro-Goldwyn-Mayer.\nAltre distribuzioni:\nAltri media.\n\"Lost Angel\" fu adattato come radiodramma trasmesso il 19 giugno 1944 e il 22 ottobre 1945 come episodio della serie antologica \"Lux Radio Theater\" e il 18 dicembre 1946 come episodio della serie antologica \"Academy Award Theater\", ognuno con protagonista Margaret O'Brien."}
{"id": "4545307", "revid": "1924342", "url": "https://it.wikipedia.org/wiki?curid=4545307", "title": "Cvetelina Janeva", "text": "Biografia.\nCvetelina Janeva \u00e8 nata a Plovdiv il 5 ottobre 1989 dal padre Georgi Janev e dalla madre Pepa Janeva, e ha un fratello e una sorella pi\u00f9 grandi di lei. La famiglia vive tra Plovdiv e Bela\u0161tica, una citt\u00e0 5\u00a0km pi\u00f9 a nord dove ha una casa e uno studio di registrazione. Prima di iniziare nel 2008 la carriera di cantante solista, per due anni ha cantato in un'orchestra con suo padre e sua madre. Per quanto riguarda le influenze musicali, Desi Slava \u00e8 la sua cantante preferita.\nCarriera musicale.\nL'inizio della sua carriera \u00e8 legato alle canzoni popolari; sebbene nell'adolescenza avesse cantato anche canzoni jazz, alla fine propendette per la musica pop-folk a causa dello scarso sviluppo della musica jazz in Bulgaria. Frequent\u00f2 lezioni di canto a Plovdiv e si iscrisse nell'orchestra locale Orfeo dove era la cantante principale, preparando nel frattempo il primo album da solista.\nDebutt\u00f2 nel luglio 2008 con la hit \u00ab\u041e\u0442\u043a\u0440\u0430\u0434\u043d\u0430\u0442\u0430 \u043b\u044e\u0431\u043e\u0432\u00bb (\"Otkr\u00e0dnata ljub\u00f2v\" - Amore rubato) che le valse l'apprezzamento da gran parte della scena musicale bulgara, ad esempio Azis disse che era la voce pi\u00f9 bella che avesse mai sentito. Il secondo singolo \u00ab\u0422\u0440\u0438\u0442\u0435 \u0438\u043c\u0435\u043d\u0430\u00bb (\"Trite imen\u00e0\" - I tre nomi) le permise di siglare un contratto con la casa discografica Payner Music e con il canale televisivo Planeta TV a Dimitrovgrad. All'inizio del 2009, dopo l'uscita dei singoli \u00ab\u0420\u0430\u043d\u044f\u0432\u0430\u0439 \u043c\u0435\u00bb (\"Ragn\u00e0vai me\" - Fammi male) e \u00ab\u0410\u0432\u0442\u043e\u0440\u044a\u0442 \u0435 \u0434\u0440\u043e\u0433\u0430\u00bb (\"\u00c0vtor\u0103t e droga\" - L'autore \u00e8 droga), la cantante ricevette i primi premi musicali come debutto dell'anno 2008 sia da parte di Planeta TV, sia da parte della rivista New Folk.\nNel 2010, supportata da Nikolaj Nankov, fece un tour nell'Europa orientale per farsi conoscere oltre i confini nazionali. Dopo qualche settimana registr\u00f2 con il cantante rumeno Ionut Cercel la canzone \u00ab\u0412\u043b\u0435\u0437\u00bb (\"Vlez\" - Entra) che ebbe molto successo sia in Bulgaria sia in Romania. Il primo album \u00ab\u041d\u0430 \u043f\u044a\u0440\u0432\u043e \u043c\u044f\u0441\u0442\u043e\u00bb (\"Na p\u0103rvo mjasto\" - Al primo posto), prodotto da Costi Ioni\u021b\u0103 e contenente tutti i singoli usciti fino a quel momento pi\u00f9 alcuni inediti per un totale di 16 canzoni, usc\u00ec il 5 ottobre 2010, il giorno del 21\u00ba compleanno della cantante.\nNel luglio 2011 annunci\u00f2 che era pronta per registrare il secondo album. L'album, intitolato \u00ab\u0414\u044a\u0449\u0435\u0440\u044f \u043d\u0430 \u043f\u0435\u0441\u0435\u043d\u0442\u0430\u00bb (\"D\u0103\u0161terj\u00e0 na pesent\u00e0\" - Figlia della canzone), usc\u00ec nel maggio 2012 ed era un album pi\u00f9 folk e meno commerciale rispetto al primo.\nNel frattempo, il 7 novembre 2011 usc\u00ec la hit \u00ab\u0411\u0440\u043e\u0439 \u043c\u0435\u00bb (Broj me - Contami) con il cantante Reda Al Abdullah. Sia la canzone sia il video sono marcatamente arabeggianti, ma hanno avuto grande successo."}
{"id": "4545309", "revid": "481666", "url": "https://it.wikipedia.org/wiki?curid=4545309", "title": "The Light That Failed", "text": ""}
{"id": "4545313", "revid": "122718086", "url": "https://it.wikipedia.org/wiki?curid=4545313", "title": "Tessy di Lussemburgo", "text": "Biografia.\nTessy Antony \u00e8 nata da Fran\u00e7ois Antony, piastrellista, e da R\u00e9gine Anne Antony (nata Heidemann). Ha avuto tre fratelli e una sorella: Mike, Jerry (deceduto), Ronny e Patty Antony.\nTessy, dopo essersi diplomata in un liceo di P\u00e9tange, si \u00e8 arruolata assieme al fratello Ronny nell'Esercito del Lussemburgo a soli 18 anni. Nel 2004 ha partecipato ad una missione nella Jugoslavia. Durante la missione ha incontrato il principe Luigi, in visita alle truppe.\nMatrimonio e famiglia.\nSi sono sposati il 29 settembre 2006 e hanno avuto due figli: il principe Gabriel Michael Louis Ronny di Nassau (nato il 12 marzo 2006) ed il principe Noah Etienne Guillaume Gabriel Matthias Xavier di Nassau (nato il 21 settembre 2007).\nIl principe Luigi, per via del suo matrimonio morganatico, ha dovuto rinunciare ai suoi diritti di successione al trono ed a quelli dei suoi figli. Inizialmente, a Tessy fu dato solamente il cognome di \"Nassau\", senza titoli. Il 23 giugno 2009 le \u00e8 stato dato il titolo di \"Principessa di Lussemburgo\" e il trattamento di \"Altezza Reale\". Anche i suoi figli hanno ricevuto i titoli di \"Principi di Nassau\", con il trattamento di \"Altezza Reale\".\nIl 18 gennaio 2017 la Corte granducale ha annunciato il divorzio, a seguito del quale Tessy perder\u00e0 i suoi titoli regali. Il divorzio \u00e8 stato confermato il 4 aprile 2019. Tessy ha dichiarato che avrebbe tenuto i suoi titoli fino al 1\u00ba settembre 2019 e che torner\u00e0 al suo cognome da nubile con l'aggiunta di \"de Nassau\" (Tessy Antony-de Nassau).\nIl 31 dicembre 2020, Tessy ha annunciato di essere fidanzata ufficialmente con il suo compagno Frank Floessel. I due si sono sposati il 23 luglio 2021. \nIl 24 febbraio 2021 hanno annunciato tramite il profilo Instagram di Tessy di aspettare il loro primo figlio insieme (il terzo per Tessy ed il secondo per Frank). Il 24 giugno, Tessy ha annunciato che il bambino sar\u00e0 maschio. Il 26 agosto \u00e8 nato Theodor Frank Floessel in Zurigo."}
{"id": "4545323", "revid": "767487", "url": "https://it.wikipedia.org/wiki?curid=4545323", "title": "Ga\u00ebtan Courtet", "text": "Carriera.\nNella stagione 2012-2013 ha disputato 30 incontri in Ligue 1 con la maglia del Reims.\nIl 15 gennaio 2015 passa al Brest in prestito con diritto di riscatto legato all'eventuale promozione in Ligue 1 del club bretone."}
{"id": "4545324", "revid": "599013", "url": "https://it.wikipedia.org/wiki?curid=4545324", "title": "Nicolas de Pr\u00e9ville", "text": "Caratteristiche tecniche.\n\u00c8 un centravanti.\nCarriera.\nNicolas Pr\u00e9ville nel 2009 si trasferisce al FC Istres, club che gioca in Ligue 2,all'et\u00e0 di diciotto anni. Gioca per quattro anni all'interno del club, dove diventa titolare nel 2011. La sua velocit\u00e0 e la sua personalit\u00e0 come attaccante lo permettono di essere selezionato per la nazionale francese Under-20. \u00c8 stato acquistato nella stagione 2012- 2013 dal Stade de Reims, scelse il numero 17. \nNella stessa stagione ha disputato 10 incontri in Ligue 1 con la maglia del Reims e contribu\u00ed al mantenimento del club in Ligue 1. Nella stagione seguente diventa un supporto indispensabile per la squadra con 25 presenze e 3 gol in Ligue 1. Nella stagione 2015-2016 segna il suo primo gol nella prima giornata di campionato contro FC Girondins de Bordeaux.\nNel 2017 viene acquistato dal Bordeaux, club in cui milita sino alla stagione 2020-2021.\nIl 30 agosto 2021 firma per il . Qui ritrova Fr\u00e9d\u00e9ric Antonetti, suo allenatore gi\u00e0 ai tempi del Lille, con cui ha realizzato la sua miglior stagione della carriera segnando 14 gol in Ligue 1 nel 2017."}
{"id": "4545325", "revid": "599013", "url": "https://it.wikipedia.org/wiki?curid=4545325", "title": "Johann Ramar\u00e9", "text": "Carriera.\nHa giocato in massima serie francese con le maglie di Boulogne e Reims."}
{"id": "4545326", "revid": "671029", "url": "https://it.wikipedia.org/wiki?curid=4545326", "title": "Armoriale degli stemmi degli stati monarchici", "text": "Viene qui riprodotto l'armoriale degli stemmi degli stati monarchici attuali e passati. Tra parentesi viene indicata la famiglia reale.\nPassati.\nFile:Coat of arms of the Empire of Brazil.svg|thumb|Impero del Brasile (Orleans-Braganza)"}
{"id": "4545328", "revid": "767487", "url": "https://it.wikipedia.org/wiki?curid=4545328", "title": "St\u00e9phen Drouin", "text": "Carriera.\nHa giocato in massima serie con le maglie di Nantes e Troyes."}
{"id": "4545329", "revid": "287204", "url": "https://it.wikipedia.org/wiki?curid=4545329", "title": "Stephen Drouin", "text": ""}
{"id": "4545334", "revid": "767487", "url": "https://it.wikipedia.org/wiki?curid=4545334", "title": "St\u00e9phane Darbion", "text": "Carriera.\nHa giocato nella massima serie francese con le maglie di Montpellier e Troyes, mentre durante la sua militanza in Grecia ha giocato in massima serie con lo e, in campo internazionale, con l'."}
{"id": "4545335", "revid": "2052986", "url": "https://it.wikipedia.org/wiki?curid=4545335", "title": "Tiffany memorandum", "text": "Tiffany memorandum \u00e8 un film del 1967 diretto da Sergio Grieco.\nProduzione.\nAmbientato a Berlino, le scene in interni sono state girate a Cinecitt\u00e0.\nCuriosit\u00e0.\nNei titoli di testa il nome del regista \u00e8 Terence Hathaway, pseudonimo utilizzato da Sergio Grieco in numerosi altri film da lui diretti."}
{"id": "4545341", "revid": "122799409", "url": "https://it.wikipedia.org/wiki?curid=4545341", "title": "Matthieu Saunier", "text": "Carriera.\nNella stagione 2012-2013 ha disputato 14 incontri in Ligue 1 con il ."}
{"id": "4545346", "revid": "59058519", "url": "https://it.wikipedia.org/wiki?curid=4545346", "title": "Festival di Gavoi", "text": ""}
{"id": "4545350", "revid": "1915706", "url": "https://it.wikipedia.org/wiki?curid=4545350", "title": "Ziprasidone", "text": "Lo ziprasidone \u00e8 un farmaco appartenente alla famiglia degli antipsicotici atipici. \u00c8 stato il quinto di questa famiglia ad essere approvato dalla FDA per il commercio negli USA nel 2001.\n\u00c8 indicato per il trattamento della schizofrenia e per il disturbo bipolare.\nOff-label \u00e8 utilizzato anche per la cura della depressione, per l'ansia, deficit dell'attenzione e disturbi ossessivo compulsivi."}
{"id": "4545351", "revid": "767487", "url": "https://it.wikipedia.org/wiki?curid=4545351", "title": "Benjamin Psaume", "text": "Carriera.\nClub.\nHa militato in massima serie con Tolosa, Arles-Avignon e Troyes."}
{"id": "4545353", "revid": "287204", "url": "https://it.wikipedia.org/wiki?curid=4545353", "title": "Freeman Freeman-Thomas, I marchese di Willingdon", "text": "Biografia.\nEra l'unico figlio di Frederick Freeman-Thomas, un ufficiale della brigata fucilieri di Ratton e Yapton, e di sua moglie, Mabel, figlia del Henry Brand, I visconte Hampden. All'et\u00e0 di due anni il padre mor\u00ec. Studi\u00f2 all'Eton College e al Trinity College di Cambridge.\nCarriera politica.\nLa sua carriera politica inizi\u00f2 nel 1897, con la sua nomina ad aiutante di campo di suo suocero, che era allora il governatore di Victoria, in Australia. Al suo ritorno in Gran Bretagna, ader\u00ec al Partito Liberale e nel 1900 \u00e8 stato eletto alla Camera dei Comuni per Hastings. \u00c8 stato Lord del Tesoro (1905-1906). Per qualche tempo, serv\u00ec come segretario del primo ministro, Herbert Henry Asquith.\nPer i suoi servizi nel governo, \u00e8 stato, nel 1910, nominato barone Willingdon, e l'anno successivo \u00e8 stato nominato Lord-in-Waiting di Giorgio V, diventando uno dei preferiti compagni di tennis del monarca.\nGovernatore di Bombay.\nIl 17 febbraio 1913 fu nominato governatore di Bombay, sostituendo Lord Combe Sydenham. Nel giro di un anno, tuttavia, scoppi\u00f2 la prima guerra mondiale, e l'India, in quanto una parte del Impero britannico, \u00e8 stato immediatamente coinvolta nel conflitto. Lord Willingdon si sforz\u00f2 di servire la causa alleata, assumendosi la responsabilit\u00e0 di curare i feriti dalla Campagna della Mesopotamia. In mezzo a quei tempi oscuri, Mahatma Gandhi torn\u00f2 a Bombay dal Sudafrica e Willingdon \u00e8 stata una delle prime persone ad accoglierlo e invitarlo al Palazzo del Governo per un incontro formale. Questo t\u00eate-\u00e0-t\u00eate \u00e8 stato il primo incontro di Willingdon che ebbe con Gandhi e ha poi descritto il leader spirituale indiano come \"onesto, ma un bolscevico e per questo molto pericoloso.\"\nNel 1917, l'anno prima le dimissioni di Willingdon da governatore, una grave carestia scoppi\u00f2 nella regione del Kheda, che ebbe effetti di vasta portata per l'economia e per gli agricoltori che non erano in grado di pagare le tasse. Kheda divenne cos\u00ec l'impostazione di Gandhi come prima \"satyagraha\" in India, e, con il supporto di Vallabhbhai Patel, Narhari Parikh, Mohanlal Pandya e Ravi Shankar Vyas, ha organizzato un \"Gujarat Sabha\". Le persone sotto l'influenza di Gandhi hanno inviato una petizione a Willingdon, chiedendo che annullasse le imposte per quell'anno. Tuttavia, il Governo rifiut\u00f2 e consigli\u00f2 al Governatore di iniziare a confiscare i beni con la forza, portando Gandhi ad iniziare una resistenza di non violenta verso il governo, che alla fine ci riusc\u00ec e divenne famoso in tutta l'India dopo la partenza di Willingdon dalla colonia.\nGovernatore di Madras.\nWillingdon torn\u00f2 nel Regno Unito da Bombay solo per breve tempo prima di essere nominato, il 10 aprile 1919, come il Governatore di Madras. Cos\u00ec, nel novembre del 1920, Willingdon acconsent\u00ec le prime elezioni per il Consiglio Legislativo di Madras , tuttavia, a causa della loro adesione al movimento di Gandhi, il Partito della Giustizia \u00e8 stato successivamente portato al potere. Willingdon nomin\u00f2 Agaram Subbarayalu Reddiar come premier e il principe Arturo, duca di Connaught e Strathearn (ex Governatore generale del Canada) ha aperto la prima riunione dell'Assemblea legislativa.\nL'anno successivo, scoppiarono una serie di rivolte comunali. A seguito di una serie di casi di incendi dolosi, saccheggi e assalti, Willingdon dichiar\u00f2 la legge marziale prima che il governo indiano invi\u00f2 una grande forza per sedare le rivolte. Inoltre 10.000 lavoratori del Buckingham e Carnatic Mills della citt\u00e0 di Madras, organizzarono uno sciopero generale di sei mesi e scontri tra chi era a favore dello sciopero e chi no, che sono stati, ancora una volta, sedati con l'intervento della polizia.\nIl 24 giugno 1924, al suo ritorno in patria, fu nominato visconte Willingdon e barone Willingdon.\nGovernatore generale del Canada.\n\u00c8 stato annunciato il 5 agosto 1926 che Giorgio V aveva approvato la raccomandazione del suo primo ministro inglese, Stanley Baldwin, di nominare Willingdon come suo rappresentante in Canada.\nEgli arriv\u00f2 a Qu\u00e9bec nel 1926 e prest\u00f2 giuramento come governatore generale il 2 ottobre, in una cerimonia nel salone rosso degli edifici del parlamento del Qu\u00e9bec. Il suo viaggio successivo fu a Ottawa, per prendere posto a Rideau Hall.\nFu il primo governatore generale a viaggiare in aereo, nonch\u00e9 il primo a fare visite ufficiali all'estero (Caraibi nel 1929 e Stati Uniti nel 1927). In quella visita, il Governatore generale \u00e8 stato accolto a Washington da Vincent Massey, che avrebbe in seguito lui stesso nominato Governatore generale del Canada.\nIn Canada, Willingdon ospit\u00f2 i membri della famiglia reale, tra cui i due figli del re, il principe Edoardo, Principe di Galles e il principe Giorgio, che, insieme a Baldwin, \u00e8 vissero in Canada e parteciparono alle celebrazioni del Giubileo di diamante della Confederazione. Pochi mesi prima della fine del suo mandato, Willingdon venne nominato, il 23 febbraio 1931, il conte di Willingdon e visconte Ratendone.\nPer tutta la durata del suo incarico, il conte e la contessa di Willingdon favorirono il loro apprezzamento delle arti, introducendo la \"Arts Competition Willingdon\", che dispensavano premi per la pittura e scultura. Hanno anche lasciato al Rideau Hall una collezione di tappeti e oggetti d'arte che avevano raccolto durante i loro viaggi in giro per l'India e la Cina, e molti dei quali sono stati restaurati nel 1993 per la Long Gallery di Rideau Hall. Tuttavia, i gusti di Willingdon includevano anche gli sport, in particolare la pesca, tennis, pattinaggio, sci, curling, cricket e golf. Per questi ultimi, egli nel 1927 don\u00f2 al Royal Canadian Golf Association la Coppa Willingdon per interprovinciale gara di golf amatoriale.\nVicer\u00e9 e governatore generale dell'India.\nConclusa la carica di Governatore generale del Canada, Willingdon ricevette la notizia che stava per essere rimandato in India come vicer\u00e9 e Governatore generale. Quando Willingdon arriv\u00f2 di nuovo in India, il paese era afferro dalla Grande depressione.\nAllo stesso tempo, Willingdon dovette affrontare le conseguenze dei movimenti nazionalistici che Gandhi aveva precedentemente iniziato quando Willingdon era governatore di Bombay e poi Madras. Contro gli agitatori indiani, il Governatore Generale ha adottato misure molto pi\u00f9 severe, a differenza dei suoi predecessori, che avevano favorito le tattiche di riconciliazione. Nel 1931 ordin\u00f2 l'arresto di Gandhi e il movimento di disobbedienza civile \u00e8 stato soppresso, con migliaia di membri del Congresso arrestati, ognuno dei quali ha portato a minacce sulla vita di Willingdon.\nFece costruire il Barrage Lloyd, costruendo una diga di fronte alla foce del fiume Indo, che cre\u00f2 milioni di posti di lavoro. Inoltre, Willingdon stabilito il Willingdon Airfield (ora conosciuto come Safdarjung Airport) a Nuova Delhi e, dopo che gli \u00e8 stato negato l'ingresso al Royal Bombay Yacht Club, perch\u00e9 era accompagnato da amici indiani, Willingdon cre\u00f2 il Willingdon Sports Club di Bombay, con l'ingresso a indiani e inglesi e che opera ancora oggi.\nMatrimonio.\nSpos\u00f2, il 20 luglio 1892, Lady Marie Brassey (1875-30 gennaio 1960), figlia di Thomas Brassey, I conte Brassey e Anne Allnutt. Ebbero due figli:\nUltimi anni e morte.\nEgli \u00e8 stato nominato da Giorgio V, Lord Guardiano dei Cinque Porti, una delle pi\u00f9 alte onorificenze elargite dal sovrano e, di norma, riservato ai membri della famiglia reale e agli ex primi ministri. Il 26 maggio 1936 \u00e8 stato creato da Edoardo VIII marchese di Willingdon.\nNon cess\u00f2 del tutto la vita diplomatica: intraprese una missione in Sud America. Nel 1940, ha rappresentato il Regno Unito alle celebrazioni per il centenario della colonizzazione della Nuova Zelanda. L'anno successivo, tuttavia, il 12 agosto, il marchese di Willingdon mor\u00ec a Londra, e le sue ceneri furono sepolte all'Abbazia di Westminster."}
{"id": "4545359", "revid": "767487", "url": "https://it.wikipedia.org/wiki?curid=4545359", "title": "Simon Zenke", "text": "Carriera.\nHa giocato nelle massime serie dei campionati nigeriano, francese e turco."}
{"id": "4545362", "revid": "841900", "url": "https://it.wikipedia.org/wiki?curid=4545362", "title": "MUSMI", "text": ""}
{"id": "4545370", "revid": "767487", "url": "https://it.wikipedia.org/wiki?curid=4545370", "title": "Thomas Ayasse", "text": "Carriera.\nHa giocato in massima serie con Arles-Avignon, Nancy e Troyes."}
{"id": "4545376", "revid": "767487", "url": "https://it.wikipedia.org/wiki?curid=4545376", "title": "Sentiero internazionale degli Appalachi", "text": "Il sentiero internazionale degli Appalachi (in inglese: \"International Appalachian Trail\" o IAT; in francese: \"Sentier international des Appalaches\" o SIA) \u00e8 un percorso escursionistico che attraversa la catena dei monti Appalachi in Qu\u00e9bec, nel Nuovo Brunswick, sull'isola del Principe Edoardo, in Nuova Scozia, a Terranova e negli Stati Uniti. Il sentiero inizia nel Maine presso il monte Katahdin e termina a capo Gasp\u00e9 nel Parco nazionale di Forillon alla punta della penisola gaspesiana. Dal 2002, Terranova ha aggiunto chilometri di sentiero al percorso fino a Belle Isle. Misura chilometri e prolunga a nord il sentiero appalachiano americano.\nPercorso.\nIn Qu\u00e9bec, il sentiero comincia in Gasp\u00e9sie nel villaggio di Matap\u00e9dia. Continua verso Amqui, poi verso Matane dove attraversa la Riserva faunistica di Matane. Poi, raggiunge il Parco nazionale della Gasp\u00e9sie presso il monte Logan e prosegue nei monti Chic-Choc, con il monte Albert e infine il monte Jacques-Cartier. Termina il suo corso nel Parco nazionale di Forillon all'estremit\u00e0 della punta di Gasp\u00e9.\nDopo aver viaggiato in autobus o in treno fino a Sackville, nel Nuovo Brunswick, l'escursione continua con la traversata del ponte della Confederazione che porta sull'isola del Principe Edoardo. Dopo aver attraversato l'isola mediante il Sentiero della Confederazione, un traghetto permette di raggiungere Pictou, in Nuova Scozia. Il sentiero dal capo Bretone termina dopo 150 miglia al terminale del traghetto a North Sidney, dove un traghetto porta a Port-aux-Basques su Terranova. Il sentiero continua verso nord attraverso le montagne dell'ovest di Terranova e raggiunge il suo punto pi\u00f9 alto nelle Colline di Lewis. Si giunge a Crow Head all'estremit\u00e0 dell'isola di Terranova. Da l\u00e0 un traghetto che attraversa lo Stretto di Belle Isle porta sull'isola di Belle Isle, punto pi\u00f9 a nord del sentiero.\nEspansione futura.\nLa missione ultima del Sentiero internazionale degli Appalachi \u00e8 di istituire un sentiero escursionistico lungo che colleghi tutte le regioni aventi un rilievo montuoso formatosi nello stesso periodo degli Appalachi, ossia 250 milioni di anni fa, anche al di fuori del continente americano. A tal fine ulteriori sezioni sono state individuate in Europa, in particolare in Gran Bretagna."}
{"id": "4545383", "revid": "767487", "url": "https://it.wikipedia.org/wiki?curid=4545383", "title": "Ga\u00ebl Angoula", "text": "Biografia.\n\u00c8 fratello di Aldo Angoula.\nCarriera.\nNella stagione 2012-2013 ha disputato 18 incontri in Ligue 1 con il Bastia."}
{"id": "4545384", "revid": "2091899", "url": "https://it.wikipedia.org/wiki?curid=4545384", "title": "Ranghinatura", "text": "La ranghinatura o andanatura \u00e8 un'operazione svolta nell'ambito della fienagione che consiste nella movimentazione del foraggio sfalciato allo scopo di raccoglierlo in cumuli longitudinali detti \"andane\". Si esegue con macchine agricole che surrogano meccanicamente l'uso manuale del rastrello.\nFinalit\u00e0.\nLa raccolta del foraggio affienato in andane si prefigge due differenti scopi.\nIl primo ricorre per lo pi\u00f9 in regioni a clima temperato-freddo e consiste nella riduzione dell'esposizione alla rugiada, nelle ore notturne, del foraggio in corso di essiccazione. Nella fienagione tradizionale, l'affienamento si svolge in gran parte in campo, esponendo l'erba sfalciata all'essiccazione naturale per azione del sole e del vento. La durata dell'essiccazione in campo \u00e8 subordinata alle condizioni atmosferiche e risente delle fluttuazioni giornaliere dell'umidit\u00e0 relativa dell'atmosfera fra il giorno e la notte. Durante il giorno, la massa sfalciata \u00e8 sparsa su tutta la superficie in modo da esporla meglio all'azione del sole e del vento. Nelle ore notturne l'umidit\u00e0 relativa dell'aria aumenta sensibilmente e la rugiada si deposita sul foraggio provocandone il riassorbimento di umidit\u00e0. Per ridurre la superficie esposta, prima del tramonto si raccoglie il fieno in andane e la mattina successiva si procede nuovamente allo spandimento. L'alternanza tra ranghinatura e spandimento, in genere, non \u00e8 richiesta nelle regioni a clima temperato-caldo, nelle quali l'essiccazione naturale del fieno procede in pochi giorni senza richiedere manipolazioni che possono ridurre sensibilmente la qualit\u00e0 del fieno per alcune essenze foraggere, in particolare le leguminose.\nIl secondo scopo ricorre in tutte le condizioni, in quanto l'aspo delle macchine raccoglitrici richiede la formazione di cumuli o di andane sia per migliorare la resa quantitativa alla raccolta, sia per aumentare la capacit\u00e0 di lavoro: se il foraggio \u00e8 raccolto in andane, l'aspo raccoglie una maggiore quantit\u00e0, a parit\u00e0 di superficie, e in un minor numero di passaggi. Per questo motivo, prima della raccolta si procede alla formazione delle andane.\nMacchine per la ranghinatura.\nLe macchine impiegate per la ranghinatura sono rastrelli meccanici abbinati alla trattrice con attacco generalmente portato o semiportato. Per la richiesta di modeste potenze, sono preferibili trattrici medie polivalenti a due ruote motrici. In passato si usavano macchine a trazione animale, trainate dal cavallo.\nEsistono due tipi fondamentali di macchine per la ranghinatura:\nIl primo tipo \u00e8 una macchina impiegata soprattutto in passato perch\u00e9 poco versatile. Il secondo \u00e8 una macchina polivalente, impiegabile anche come spandifieno e migliore per quanto riguarda la qualit\u00e0 dell'andanatura. Per questi motivi, i ranghinatori pressoch\u00e9 sostituito i rastrelli a scarico intermittente fin dagli inizi del XX secolo."}
{"id": "4545387", "revid": "72396", "url": "https://it.wikipedia.org/wiki?curid=4545387", "title": "Yassin El-Azzouzi", "text": "Carriera.\nCon il Bastia ha vissuto il salto doppio di categoria, passando dalla terza serie alla prima in due anni, a partire dal 2010; nella stagione 2012-2013 ha esordito in Ligue 1.\nNel luglio 2013 ha interrotto a 30 anni la sua carriera agonistica a causa di continui problemi al ginocchio."}
{"id": "4545391", "revid": "599013", "url": "https://it.wikipedia.org/wiki?curid=4545391", "title": "Too Much Speed", "text": ""}
{"id": "4545392", "revid": "767487", "url": "https://it.wikipedia.org/wiki?curid=4545392", "title": "Fran\u00e7ois Marque", "text": "Carriera.\nHa giocato in massima serie con Basilea, Grenoble e Bastia."}
{"id": "4545396", "revid": "599013", "url": "https://it.wikipedia.org/wiki?curid=4545396", "title": "Julian Palmieri", "text": "Carriera.\nNella stagione 2012-2013 ha disputato 35 partite in Ligue 1 con il Bastia.\nL'8 luglio 2016 firma un biennale con il Lilla.\nL'8 novembre 2017 passa a titolo definitivo al Metz con un contratto valido fino al termine della stagione.\nL'8 giugno 2018 Palmieri si trasferisce al Gaz\u00e9lec Ajaccio, firmando un contratto biennale.\nRimasto svincolato dal Gaz\u00e9lec, nel 2021 si trasferisce al ."}
{"id": "4545398", "revid": "22475", "url": "https://it.wikipedia.org/wiki?curid=4545398", "title": "ZCB", "text": ""}
{"id": "4545401", "revid": "615334", "url": "https://it.wikipedia.org/wiki?curid=4545401", "title": "Radamel Falcao Garc\u00eda", "text": ""}
{"id": "4545404", "revid": "767487", "url": "https://it.wikipedia.org/wiki?curid=4545404", "title": "Maka Mary", "text": "Carriera.\nHa giocato in massima serie con Le Havre e Bastia."}
{"id": "4545405", "revid": "767487", "url": "https://it.wikipedia.org/wiki?curid=4545405", "title": "Yannick Cahuzac", "text": "Carriera.\nDopo essere stato capitano del Bastia dal 2010 al 2017, nell'estate 2017, a causa del fallimento della squadra corsa firma un biennale con il Tolosa in Ligue 1.\nStatistiche.\nPresenze e reti nei club.\n\"Statistiche aggiornate all'8 giugno 2019\""}
{"id": "4545406", "revid": "694292", "url": "https://it.wikipedia.org/wiki?curid=4545406", "title": "Saint-L\u00e9ger (Alpi Marittime)", "text": ""}
{"id": "4545408", "revid": "694292", "url": "https://it.wikipedia.org/wiki?curid=4545408", "title": "Saint-L\u00e9ger (Lot e Garonna)", "text": ""}
{"id": "4545409", "revid": "123624853", "url": "https://it.wikipedia.org/wiki?curid=4545409", "title": "Margaretha di Lussemburgo", "text": "Biografia.\nMargaretha \u00e8 la quarta figlia di Giovanni di Lussemburgo e di Giuseppina Carlotta del Belgio nonch\u00e9 sorella minore dell'attuale granduca del Lussemburgo, Enrico. Ha studiato in Belgio, in Lussemburgo presso la scuola europea, nel Regno Unito e negli Stati Uniti. La principessa Margaretha non ricopre nessun ruolo ufficiale, tuttavia come membro della famiglia reale lussemburghese e del Liechtenstein, (in quanto moglie del principe Nikolaus) partecipa a vari eventi reali.\nMatrimonio e figli.\nIl 20 marzo 1982 ha sposato il principe Nikolaus del Liechtenstein presso la Cattedrale di Notre Dame di Lussemburgo. Il principe \u00e8 il terzogenito di Francesco Giuseppe II del Liechtenstein. Questa unione \u00e8, al momento, l'ultima tra due esponenti di case reali europee regnanti.\nHanno quattro figli:"}
{"id": "4545410", "revid": "694292", "url": "https://it.wikipedia.org/wiki?curid=4545410", "title": "Saint-L\u00e9ger (Mayenne)", "text": ""}
{"id": "4545411", "revid": "1993636", "url": "https://it.wikipedia.org/wiki?curid=4545411", "title": "Storia del Nagorno Karabakh", "text": "Per storia del Nagorno Karabakh devono intendersi le vicende storiche afferenti il territorio, ubicato nel Caucaso meridionale, corrispondente grosso modo all'attuale repubblica dell'Artsakh, fino al 20 febbraio 2017 chiamata repubblica del Nagorno Karabakh.\nOccorre tuttavia sottolineare come l'uso di tale denominazione sia improprio in quanto la stessa viene utilizzata solo a partire dal XIV secolo e i confini dell'area in questione si modificarono nel corso dei secoli.\nL'antichit\u00e0 e il Medioevo.\nLa regione del Nagorno Karabakh fa parte delle terre note agli archeologi come sede della cultura Kura-Araxes, perch\u00e9 si \u00e8 sviluppata nella zona compresa tra questi due fiumi. Poco si conosce della storia pi\u00f9 antica della regione, a causa della scarsit\u00e0 di reperti e testimonianze. Secondo le tradizioni locali, fu proprio qui che i discendenti di No\u00e8 si stabilirono. In particolare, un figlio di Jafet chiamato Aran fu il primo ad abitare queste terre. Stando invece alle tradizioni dei fedeli dello zoroastrismo, la zona sarebbe la terra natale dei Medi, loro antenati.\nSono stati ritrovati, nell'area che coincide con il Nagorno Karabakh attuale, dei gioielli che riportano, inciso in caratteri cuneiformi il nome di Adad-Nirari, re dell'Assiria (circa 800 a.C.). Ci\u00f2 significa che, a quel tempo, questo territorio era sotto l'influenza assira o, per lo meno, era attraversato da rotte commerciali che andavano da o per l'Assiria.\nInoltre, vicino al villaggio di Tsovk, \u00e8 stata ritrovata un'iscrizione di Sardur II, re di Urartu (763-734 a.C.), che dimostra che il suo esercito penetr\u00f2 fino a questa regione, che nell'iscrizione \u00e8 nominata \"Urtekhini\".\nSembra che lo Stato di Mannae, formatosi nella regione di Urmia, si espanse fino al Kura. A partire da circa l'800 a.C. rivendic\u00f2 anche la regione di Urartu, ma poi fu distrutto dai Medi nel 616. Non \u00e8 quindi certo che i Mannei siano effettivamente penetrati fino ai territori del Nagorno Karabakh di oggi.\nNell'antichit\u00e0 precristiana, quest'area ha fatto parte (in alcuni periodi che oggi \u00e8 difficile individuare con precisione) dell'Albania caucasica, e in altri periodi della Grande Armenia. Fu anche parte della provincia romana di Parthia (circa 250 a.C.), chiamata \"Ardan\", di cui un altro nome antico \u00e8 Artsakh. Nel 95 a.C. la regione fu conquistata da Tigrane II d'Armenia, signore del Regno di Armenia.\nIn seguito alla sconfitta di Tigrane II ad opera dei romani nel 66 a.C., Artsakh ritorn\u00f2 a far parte dell'Alb\u00e0nia. Gli antichi albanesi e gli armeni si alternarono al dominio del territorio fino all'inizio del IV secolo d.C., quando gli antichi albanesi decisero di riprendersi definitivamente l'Artsakh, che nel 387 torn\u00f2 a far parte dell'Alb\u00e0nia.\nIl cristianesimo fu introdotto nel Nagorno Karabakh per la prima volta gi\u00e0 nel I secolo ad opera di sant'Eliseo. Fu nel V secolo che il cristianesimo divenne la religione predominante, dopo che San Gregorio Illuminatore battezz\u00f2 il re albano Urnayr. Nel 488, in seguito ad un'assemblea tenuta presso Aluan (nell'odierno Karabakh), il cristianesimo divenne la religione ufficiale dell'Alb\u00e0nia.\nTra il VII e l'VIII secolo la regione fu invasa e saccheggiata dagli arabi, che convertirono parte della popolazione all'Islam. Fu durante il dominio arabo che la Chiesa albana fu sottoposta all'autorit\u00e0 di quella armena, avvicinando cos\u00ec gli albanesi antichi agli armeni in termini di religione, cultura e lingua. Dopo l'VIII secolo, l'Alb\u00e0nia vide ridursi notevolmente il suo territorio, ormai composto dal solo principato di Khachen.\nL'et\u00e0 moderna.\nNel XV secolo, il territorio del Karabakh fece parte, prima dello Stato di Kara Koyunlu e poi dell'Ak-Koyunlu. Agli inizi del XVI secolo, dopo la caduta di quest'ultimo Stato, la regione pass\u00f2 sotto il controllo della dinastia safavide dell'Iran, che cre\u00f2 la provincia del Ganje-Karabakh. A met\u00e0 XVIII secolo venne poi formato il khanato del Karabakh.\nCon il Trattato di Gulistan del 1813, il Karabakh pass\u00f2 all'Impero Russo, dopodich\u00e9 tutta la Transcaucasia fu annessa alla Russia (Trattato di Turkmenchay del 1828). Nel 1822 il khanato fu sciolto e l'area entr\u00f2 a fa parte della provincia russa dell'Azerbaigian.\nDopo la Rivoluzione Russa del 1917, il Karabakh fu inglobato nella Federazione Transcaucasica, che ben presto si divise tra Armenia, Azerbaigian e Georgia. L'Azerbaigian rivendic\u00f2 la propria sovranit\u00e0 sulla provincia, ottenendo tra l'altro l'appoggio dell'Impero Ottomano. Ma non riuscendo ad ottenerlo a causa della Repubblica dell'Armenia montanara. Malgrado la sconfitta turca durante la I guerra mondiale, il controllo azero del Karabakh venne riconosciuto nel 1919 dalle potenze alleate, che riconobbero Khosrov-bey Sultanov (nominato dal governo azero) come governatore generale della regione. In prima battuta gli Alleati non determinarono lo status del Karabakh fino all'apertura della Conferenza di pace di Parigi (1919). Mentre gli azeri interpretarono tale scelta come il riconoscimento delle loro rivendicazioni, gli armeni la criticarono aspramente, sostenendo come essa fosse stata dettata dall'interesse alleato verso i giacimenti di petrolio situati nei pressi della capitale azera di Baku. All'epoca il 95% della popolazione era armena.\nNel 1920, la Transcaucasia venne conquistata dai bolscevichi che, al fine di ottenere consensi, promisero di assegnare il Karabakh all'Armenia, insieme al Nakhchivan e alla provincia di Zangezur (una striscia di terra che separa il Nakhichevan dal resto dell'Azerbaigian). Tuttavia, le autorit\u00e0 di Mosca dimostrarono poi interesse verso la neonata Turchia, sperando che anche l\u00ec il comunismo potesse trionfare. Al fine di ottenere i favori turchi, Mosca decise nel 1921 di far passare lo Zangezur all'Armenia e di assegnare Karabakh e Nakhchivan all'Azerbaigian filo-turco. Fu cos\u00ec che venne creato l'Oblast Autonomo del Nagorno Karabakh, facente parte della RSS Azera (1923). Gran parte di queste decisioni vennero prese per volere dello stesso Stalin, che, ancor oggi, \u00e8 molto odiato per questo sia dagli armeni sia dagli azeri.\nLo scioglimento dell'URSS e l'indipendenza \"de facto\".\nCon la dissoluzione dell'Unione Sovietica tra la fine degli anni ottanta e l'inizio degli anni novanta, la questione del Nagorno Karabakh riemerse. Lamentando l'azerificazione forzata della regione operata da Baku, la locale popolazione armena, con il supporto ideologico e materiale dell'Armenia stessa, cominci\u00f2 a mobilitarsi per riunire la regione alle madrepatria.\nIl 20 febbraio 1988, i deputati armeni del Consiglio Nazionale del Nagorno Karabakh votarono per riunire la regione all'Armenia. Il 24 dello stesso mese, uno scontro tra azeri e armeni presso Askeran (sulla via che collega Step'anakert ad A\u011fdam) degener\u00f2 e si ebbero 50 feriti tra gli armeni, mentre un poliziotto, forse armeno, uccise due azeri (Bakhtiyar Guliyev e Ali Hajiyev). Il 27 febbraio, parlando alla TV nazionale, il deputato sovietico, generale A. Katusev, rifer\u00ec la nazionalit\u00e0 delle due vittime. In poche ore si scaten\u00f2 un vero e proprio \"pogrom\" contro gli armeni della citt\u00e0 di Sumgait (25\u00a0km a nord di Baku). Il massacro si protrasse per tre giorni: stando alle fonti ufficiali vi furono 32 morti (6 azeri e 26 armeni), anche se stando alle informazioni possedute dal Congresso americano le vittime armene furono molte di pi\u00f9: circa un centinaio.\nEpisodi simili si ebbero contro gli azeri nelle citt\u00e0 armene di Spitak e Ghugark. Molte persone lasciarono l'Azerbaigian per l'Armenia (e viceversa) a causa dei \"pogrom\" che si scatenavano contro le minoranze etniche. Nell'autunno del 1989 le violenze aumentarono e fu cos\u00ec che Mosca decise di dare alle autorit\u00e0 azere maggiori poteri, al fine di riuscire a controllare la regione. Tale mossa si rivel\u00f2 per\u00f2 un fallimento, dato che una sessione unita del Soviet Supremo armeno e del Consiglio Nazionale del Nagorno Karabakh proclam\u00f2 l'unificazione con l'Armenia. A met\u00e0 gennaio del 1990, una protesta degli azeri a Baku degener\u00f2 in un altro episodio di violenza contro gli armeni rimasti. Mosca intervenne inviando le sue truppe che soppressero il Fronte Popolare dell'Azerbaigian e insediarono Mutabilov come presidente. Durante le azioni per contenere la rivolta, le truppe sovietiche uccisero 122 rivoltosi azeri, mentre il segretario del Soviet Supremo Michail Gorba\u010d\u00ebv accus\u00f2 l'APF di voler creare una repubblica islamica in Azerbaigian. Tali eventi determinarono l'allontanamento del popolo azero da Mosca.\nLa guerra.\nIl conflitto scoppi\u00f2 in seguito al voto del soviet del Nagorno Karabakh il quale, facendo leva sulla legge dell'Urss allora vigente, dichiar\u00f2 la nascita della Repubblica del Karabakh Montagnoso (Nagorno Karabakh) - Artsakh. In base a tale legge del 3 aprile 1990 se all'interno di una repubblica che decideva il distacco dall'Unione vi era una regione autonoma (oblast') questa aveva diritto di scegliere attraverso una libera manifestazione di volont\u00e0 popolare se seguire o meno la repubblica secessionista nel suo distacco dall'Urss.\nIl 30 agosto 1991, l'Azerbaigian deliber\u00f2 di lasciare l'Unione e diede vita alla repubblica di Azerbaigian. Il 2 settembre il soviet del Nagorno Karabakh decise di non seguire l'Azerbaigian e vot\u00f2 per la costituzione di una entit\u00e0 statale autonoma. Il 26 novembre il Consiglio supremo dell'Azerbaigian riunito in sessione straordinaria vot\u00f2 una mozione per l'abolizione dello statuto autonomo del Karabakh ma la Corte Costituzionale sovietica due giorni dopo la respinse in quanto non pi\u00f9 materia sulla quale l'Azerbaigian poteva legiferare. Il 10 dicembre 1991 la neonata repubblica del Nagorno Karabakh (Artsakh) approv\u00f2 il referendum confermativo al quale fecero seguito le elezioni politiche. Il 6 gennaio venne ufficialmente proclamata la repubblica, il 31 dello stesso mese cominciano i bombardamenti azeri sull'Artsakh.\nNel vuoto lasciato dal crollo sovietico, lo scontro tra le due neonate repubbliche fin\u00ec con l'essere fortemente influenzato dalla politica militare della Federazione Russa. Si ritiene infatti che la Russia tese a manipolare le rivalit\u00e0 tra le parti, rifornendole entrambe di armi e riuscendo cos\u00ec a tenere sotto controllo i due contendenti. Il massiccio contributo russo alla guerra fu denunciato dal capo della Commissione Permanente della Duma, generale Lev Rochlin, poi ucciso dalla moglie Tamara in circostanze poco chiare. Secondo Rochlin, munizioni per un miliardo di dollari furono illegalmente trasferite all'Armenia tra il 1992 e il 1994. Da parte sua, l'Armenia denunciava il fatto che l'Azerbaigian stesse ricevendo molti aiuti dalla Turchia.\nAlla fine del 1993 la guerra aveva provocato migliaia di vittime e centinaia di migliaia di rifugiati da entrambe le parti. Nel novembre 1993, Heydar Aliyev stim\u00f2 che circa 16.000 militari azeri avevano perso la vita e 22.000 erano rimasti feriti durante sei anni di guerra. Le Nazioni Unite stimarono circa un milione di rifugiati in Azerbaigian nel 1993. A tentare una mediazione furono la Russia, il Kazakistan e l'Iran, a cui si aggiunsero altri paesi, l'ONU e la CSCE. Tutti i negoziati ebbero scarso successo e spesso i cessate il fuoco non vennero rispettati.\nIl 5 maggio 1994 venne firmato a Bishkek (Kirghizistan) un accordo di cessate il fuoco.\nIl consolidamento dello Stato.\nIl complesso processo di pace riguardante il Nagorno Karabakh \u00e8 entrato in una nuova fase nel 2004, quando ha avuto inizio il \u201cprocesso di Praga\u201d; in quel caso, come anche in occasione della dichiarazione di Madrid del novembre 2007 o la dichiarazione di Mosca del novembre 2008, gli accordi sono stati sottoscritti da Armenia ed Azerbaigian, senza la partecipazione delle autorit\u00e0 dello stesso Nagorno Karabakh. Il 27 ottobre 2010, il presidente russo Medvedev ha annunciato che i governi di Armenia e Azerbaigian hanno raggiunto un accordo per uno scambio di prigionieri catturati durante il conflitto nella regione.\nLe trattative negoziali non sono tuttavia approdate ancora ad un accordo finale di pace e lungo il confine tra Nagorno Karabakh ed Azerbaigian si registrano numerose violazioni del cessate il fuoco.\nPur in tale incertezza diplomatica, la repubblica \"de facto\" del Nagorno Karabakh (dal 20 febbraio 2017 chiamata repubblica dell'Artsakh) prosegue il suo percorso di consolidamento dell'apparato statale e, a partire dal 2012, \u00e8 riuscita ad ottenere anche riconoscimenti internazionali, sia pure solo da stati federati."}
{"id": "4545413", "revid": "767487", "url": "https://it.wikipedia.org/wiki?curid=4545413", "title": "Matthieu Sans", "text": "Carriera.\nNella stagione 2012-2013 ha disputato 6 incontri in Ligue 1 con il Bastia."}
{"id": "4545414", "revid": "694292", "url": "https://it.wikipedia.org/wiki?curid=4545414", "title": "Saint-L\u00e9ger (Passo di Calais)", "text": ""}
{"id": "4545416", "revid": "694292", "url": "https://it.wikipedia.org/wiki?curid=4545416", "title": "Saint-L\u00e9ger (Savoia)", "text": ""}
{"id": "4545417", "revid": "694292", "url": "https://it.wikipedia.org/wiki?curid=4545417", "title": "Saint-L\u00e9ger (Senna e Marna)", "text": ""}
{"id": "4545422", "revid": "585241", "url": "https://it.wikipedia.org/wiki?curid=4545422", "title": "Liceo Bagatta", "text": ""}
{"id": "4545428", "revid": "585241", "url": "https://it.wikipedia.org/wiki?curid=4545428", "title": "Liceo Foscarini", "text": ""}
{"id": "4545434", "revid": "767487", "url": "https://it.wikipedia.org/wiki?curid=4545434", "title": "Sven Demandt", "text": ""}
{"id": "4545436", "revid": "585241", "url": "https://it.wikipedia.org/wiki?curid=4545436", "title": "Liceo scientifico Taramelli", "text": ""}
{"id": "4545439", "revid": "599013", "url": "https://it.wikipedia.org/wiki?curid=4545439", "title": "Assedio di Nizza", "text": ""}
{"id": "4545449", "revid": "1573940", "url": "https://it.wikipedia.org/wiki?curid=4545449", "title": "Glauconycteris variegata", "text": "Glauconycteris variegata () \u00e8 un Pipistrello della famiglia dei Vespertilionidi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 88 e 115\u00a0mm, la lunghezza dell'avambraccio tra 38 e 45\u00a0mm, la lunghezza della coda tra 40 e 53\u00a0mm, la lunghezza del piede tra 7 e 10\u00a0mm, la lunghezza delle orecchie tra 11 e 14\u00a0mm e un peso fino a 14\u00a0g.\nAspetto.\nLa pelliccia \u00e8 di media lunghezza, densa e soffice. Le parti dorsali variano dal giallo crema al fulvo-giallastro talvolta pi\u00f9 chiare sulla testa ed il collo, mentre le parti ventrali variano dal giallo crema al bianco puro, talvolta con dei riflessi grigio chiari specialmente sulla gola. Il muso \u00e8 corto, largo e piatto. Le orecchie sono marroni chiare, con un lobo moderatamente lungo e piegato all'indietro alla base del bordo interno e con l'antitrago che si estende attraverso un altro lobo carnoso sul labbro inferiore all'angolo posteriore del muso. Il trago \u00e8 corto, largo e con la punta arrotondata. Le membrane alari sono giallo-arancioni con vistose venature e i metacarpi marroni scuri. La coda \u00e8 lunga ed inclusa completamente nell'ampio uropatagio. La sottospecie \"G.v.phalaena\" ha il dorso pi\u00f9 chiaro e i denti meno robusti. Il cariotipo \u00e8 2n=18 FNa=32.\nEcolocazione.\nEmette ultrasuoni a basso ciclo di lavoro attraverso impulsi di breve durata a frequenza modulata da 53,4 a 33,7 kHZ e con massima energia a 37,7 kHz.\nBiologia.\nComportamento.\nSi rifugia singolarmente, in coppie o in piccoli gruppi da 3 a 12 individui tra il denso fogliame degli alberi. \u00c8 stato osservato rifugiarsi anche in capanne di paglia abbandonate. Nei giorni molto nuvolosi l'attivit\u00e0 predatoria pu\u00f2 iniziare anche due ore prima il tramonto. Pu\u00f2 effettuare manovre complesse come virate strette ed anche alzarsi in volo dal terreno.\nAlimentazione.\nSi nutre di insetti catturati in volo fuori dalla vegetazione o molto vicino ad essa.\nRiproduzione.\nDanno alla luce 1-2 piccoli alla volta. Femmine gravide sono state catturate nella Repubblica Democratica del Congo nel mese di marzo e nello Zimbabwe ad agosto, mentre altre che allattavano sono state osservate in Kenya in aprile.\nDistribuzione e habitat.\nQuesta specie \u00e8 diffusa in maniera frammentata nell'Africa occidentale e dal Gabon alla Somalia ad est e dall'Etiopia e Sudan fino al Sudafrica nord-orientale.\nVive nelle savane alberate e nei boschi in prossimit\u00e0 di corsi d'acqua e stagni.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"G.variegata\" come specie a rischio minimo (LC)."}
{"id": "4545451", "revid": "585241", "url": "https://it.wikipedia.org/wiki?curid=4545451", "title": "Liceo Torquato Tasso", "text": ""}
{"id": "4545452", "revid": "585241", "url": "https://it.wikipedia.org/wiki?curid=4545452", "title": "Liceo ginnasio Torquato Tasso", "text": ""}
{"id": "4545455", "revid": "1310927", "url": "https://it.wikipedia.org/wiki?curid=4545455", "title": "Matt Cunneen", "text": "Carriera.\nHa giocato alcune partite nella OFC Champions League."}
{"id": "4545456", "revid": "287204", "url": "https://it.wikipedia.org/wiki?curid=4545456", "title": "Al-Muj\u0101dala", "text": "Al-Muj\u0101dala ( \u00abLa Disputante\u00bb) \u00e8 la 58\u00aa S\u016bra del Corano rivelata dopo il 5 H. (627), probabilmente dopo l'Accordo di al-Hudaybiyya tra Maometto e i pagani coreisciti di Mecca. La sura contiene 22 versetti, e il suo nome deriva dal primo versetto.\nContenuto.\nIl primo versetto si riferisce quasi certamente alla circostanza che avrebbe visto una donna medinese ripudiata con la formula cosiddetta \"\u1e93ih\u0101r\", con la quale il marito pronunciava consecutivamente, e senza rispetto dei tre previsti periodi di \"ritiro intermestruale\" (\"\u02bfidda\"), la formula di ripudio, contravvenendo cos\u00ec alla cautela voluta dalla \"shar\u012b\u02bfa\" di evitare qualsiasi dubbio circa un'eventuale paternit\u00e0, qualora la ripudiata si fosse immediatamente risposata con un altro uomo.\nMaometto accolse il reclamo della donna, chiarendo che l'Islam non riconosceva valida e operante la triplice consecutiva pronuncia della formula di ripudio, che doveva semmai essere pronunciata dopo acconcia riflessione e non sotto l'impeto dell'ira.\n. . . (segue)\nBibliografia.\nNel testo."}
{"id": "4545467", "revid": "1573940", "url": "https://it.wikipedia.org/wiki?curid=4545467", "title": "Laephotis angolensis", "text": "Laephotis angolensis () \u00e8 un Pipistrello della famiglia dei Vespertilionidi diffuso nell'Africa centrale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 46 e 50\u00a0mm, la lunghezza dell'avambraccio tra 32 e 36\u00a0mm, la lunghezza della coda tra 36 e 38\u00a0mm, la lunghezza del piede di 6\u00a0mm e la lunghezza delle orecchie tra 15 e 18\u00a0mm.\nAspetto.\nLe parti dorsali variano dal bruno-giallastro al bruno-rossastro con la base pi\u00f9 scura, mentre le parti ventrali sono grigio chiare sul mento, pi\u00f9 chiare sulla gola e color crema o bianche sull'addome. Il muso \u00e8 privo di peli ed \u00e8 marrone scuro. Le orecchie sono marroni scure, triangolari e molto allungate, con la punta arrotondata e i margini interni molto vicini tra loro sulla fronte ma mai uniti. Possono essere tenute erette sulla testa o piegate lateralmente ad angolo retto con il capo. Il trago \u00e8 curvato in avanti, con la punta arrotondata, il margine interno convesso, quello esterno concavo e con un lobo basale. Le membrane alari sono marroni scure con i bordi posteriori biancastri. La coda \u00e8 lunga ed inclusa completamente nell'ampio uropatagio.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella Repubblica Democratica del Congo sud-orientale e nell'Angola centrale.\nVive nelle boscaglie.\nStato di conservazione.\nLa IUCN Red List, considerati i continui dubbi circa la sua validit\u00e0 tassonomica e l'assenza di informazioni recenti circa il suo areale, lo stato della popolazione, i requisiti ecologiche le minacce, classifica \"L.angolensis\" come specie con dati insufficienti (DD)."}
{"id": "4545471", "revid": "580197", "url": "https://it.wikipedia.org/wiki?curid=4545471", "title": "Landry Bonnefoi", "text": "Carriera.\nPromettente portiere francese, nel 2001 il diciottenne Bonnefoi \u00e8 acquistato dagli italiani della . Nel successivo biennio, tuttavia, non trova spazio nella squadra bianconera, partecipando da comprimario alla vittoria di due campionati di Serie A e una Supercoppa di Lega. Nella stagione 2003-2004 viene ceduto in prestito al , in Serie B, con cui gioca una partita che comunque gli vale il debutto da professionista.\nRientrato nel frattempo nei ranghi della Juventus, nel 2006 torna in patria venendo ceduto ancora in prestito al , dove anche qui prende parte tra le seconde linee alla vittoria della Ligue 2. Nel 2007 approda a titolo definitivo al , societ\u00e0 dove per la prima volta in carriera trova una certa continuit\u00e0 di rendimento, e nella quale resta fino al 2009 quando viene acquistato dall'.\nNel 2012 viene ceduto al , con cui debutta in Ligue 1 totalizzando 8 presenze nella prima divisione francese. L'estate seguente passa allo , dove rimane per il successivo biennio venendo sovente chiamato in causa.\nNel 2016 si accorda con lo , con cui nell'annata seguente vince il suo secondo titolo di Ligue 2, seppur ancora da comprimario; rescinde inizialmente il contratto col club a fine stagione, tornando per\u00f2 ugualmente tra i ranghi dei \"bleu et blanc\" nelle settimane successive.\nSi svincola definitivamente dallo Strasburgo nell'estate 2018, per approdare la stagione seguente ai lussemburghesi del con cui chiude la carriera."}
{"id": "4545474", "revid": "767487", "url": "https://it.wikipedia.org/wiki?curid=4545474", "title": "Ranghinatore", "text": "Il ranghinatore, detto anche rastrello a scarico laterale continuo, \u00e8 una macchina agricola polivalente impiegata principalmente per l'esecuzione dei lavori di fienagione che si collocano tra lo sfalcio e la raccolta (spandimento, rivoltamento, ranghinatura). Secondariamente \u00e8 talvolta impiegato anche per altri lavori agricoli, come ad esempio la raccolta in andane dei residui di varie coltivazioni erbacee (es. paglia, stocchi di mais) o dei residui di potatura.\nQuesta macchina rientra nella categoria dei rastrelli meccanici e, pi\u00f9 in generale, in quella delle macchine per la raccolta dei foraggi.\nComparazione fra rastrelli a scarico continuo e intermittente.\nA differenza dei rastrelli a scarico intermittente, i ranghinatori propriamente detti sono macchine provviste di pettini che, in virt\u00f9 del movimento continuo, trasversale rispetto alla direzione di avanzamento, spostano la massa del foraggio lateralmente formando un cumulo longitudinale (\"andana\") la cui regolarit\u00e0 dipende essenzialmente dall'uniformit\u00e0 della massa sparsa.\nI ranghinatori, peraltro, sono dotati di organi lavoranti regolabili che ne permettono l'impiego polivalente anche come spandifieno. I ranghinatori possono perci\u00f2 essere usati anche per rivoltare il fieno sparso e per lo spandimento di cumuli e andane, quando sono richieste queste operazioni.\nPer la loro versatilit\u00e0 come macchine polivalenti e per la migliore qualit\u00e0 del lavoro, i ranghinatori hanno pressoch\u00e9 sostituito i rastrelli a scarico intermittente fin dagli inizi del XX secolo.\nTipologie di ranghinatori.\nIn generale, i ranghinatori sono macchine a trazione animale o, pi\u00f9 frequentemente, a trazione meccanica. Queste ultime hanno un telaio portato, semiportato o trainato, provvisto di organi di regolazione e, nella maggior parte dei tipi, di organi di trasmissione.\nGli organi di regolazione hanno la funzione di modificare l'orientamento dell'impianto degli organi lavoranti rispetto alla direzione di avanzamento. Questa regolazione ha lo scopo di utilizzare il ranghinatore come macchina polivalente:\nLa trasmissione \u00e8 richiesta per l'eventuale movimento attivo degli organi lavoranti. Il moto \u00e8 generalmente trasmesso dalla presa di potenza della trattrice. Nelle tipologie a trazione animale, il moto \u00e8 invece trasmesso dalle ruote portanti.\nIn funzione delle caratteristiche degli organi lavoranti e della modalit\u00e0 di lavoro, esistono vari modelli di ranghinatori, riconducibili ai seguenti tipi:\nRanghinatore a stella.\n\u00c8 la tipologia pi\u00f9 semplice. \u00c8 costituito da un telaio trainato o semiportato, semplice o doppio, poggiante su ruote gommate, sul quale sono montate pi\u00f9 ruote folli, con assi orizzontali e piani di rotazione verticali e paralleli.\nOgni ruota, detta comunemente \"stella\", \u00e8 costituita da una serie di denti flessibili in tondino d'acciaio disposti a raggiera, Questa macchina \u00e8 del tutto priva di organi di trasmissione: le stelle, infatti, ruotano per effetto della reazione opposta dalla superficie del terreno con l'avanzamento della trattrice. Il piano di rotazione delle stelle \u00e8 obliquo rispetto alla direzione di avanzamento, perci\u00f2, con la rotazione, i denti flessibili sollevano il foraggio e lo spostano lateralmente.\nRispetto alle altre tipologie, il ranghinatore a stella ha un costo contenuto ed \u00e8 di semplice manutenzione, ma \u00e8 poco adatto ad essere impiegato come spandifieno.\nUna variante meno diffusa del ranghinatore a stella ha le ruote composte da dischi dentati. Anche in questo caso il movimento delle ruote \u00e8 impresso dalla reazione opposta dal terreno.\nRanghinatore a pettine.\n\u00c8 costituito da un telaio trainato o semiportato, poggiante su ruote gommate, sul quale \u00e8 montato un aspo ruotante su un asse orizzontale, disposto trasversalmente rispetto alla direzione di avanzamento. L'aspo \u00e8 composto da tre o pi\u00f9 pettini paralleli. Ogni pettine si compone di un tubo metallico sul quale \u00e8 montata una serie di denti flessibili, in tondino d'acciaio, paralleli e diretti verticalmente.\nLa rotazione dell'aspo \u00e8 attiva perch\u00e9 trasmessa dalla presa di potenza della trattrice e avviene in senso opposto a quello della rotazione delle ruote gommate. Con la rotazione, i pettini agiscono in sequenza continua spingendo la massa di foraggio verso la direzione di avanzamento. La regolazione dell'asse di rotazione rispetto alla direzione di avanzamento determina il tipo di lavoro: la macchina funziona come spandifieno o voltafieno se l'asse \u00e8 normale alla direzione di avanzamento, come ranghinatore se \u00e8 obliquo. In quest'ultimo caso, la massa di foraggio viene rivoltata e scaricata lateralmente con formazione dell'andana.\nRanghinatore rotativo.\nIn questo tipo rientrano vari modelli di ranghinatori il cui organi lavoranti sono portati da tamburi ruotanti su assi verticali, caratteristica da cui deriva la denominazione alternativa di \"ranghinatore a trottola\". La macchina, del tipo trainato o portato, si compone di un telaio provvisto di ruote portanti gommate e di uno o pi\u00f9 tamburi. Ogni tamburo \u00e8 composto da pi\u00f9 bracci a raggiera alla cui estremit\u00e0 sono inseriti gli organi lavoranti veri e propri, in genere formati, ciascuno da pettini a denti flessibili in tondino d'acciaio.\nLa rotazione dei tamburi \u00e8 attiva ed \u00e8 trasmessa dalla presa di potenza della trattrice. Durante la rotazione, l'inclinazione verticale dei pettini varia ciclicamente in modo da raccogliere il foraggio e spingerlo lateralmente. L'inversione del senso di rotazione permette l'impiego della macchina come spandifieno.\nLa macchina \u00e8 inoltre provvista degli organi di trasmissione e di regolazione e di organi accessori come carter o gabbie posteriori in tondino d'acciaio che hanno lo scopo di facilitare la formazione dell'andana.\nI ranghinatori rotativi sono macchine dotate di grande capacit\u00e0 di lavoro, in grado di eseguire efficacemente sia l'andanatura sia lo spandimento."}
{"id": "4545480", "revid": "1573940", "url": "https://it.wikipedia.org/wiki?curid=4545480", "title": "Laephotis botswanae", "text": "Laephotis botswanae () \u00e8 un Pipistrello della famiglia dei Vespertilionidi diffuso in Africa centrale, Africa orientale, Africa meridionale,\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 47 e 55\u00a0mm, la lunghezza dell'avambraccio tra 30 e 39\u00a0mm, la lunghezza della coda tra 39 e 47\u00a0mm, la lunghezza del piede tra 7 e 8\u00a0mm, la lunghezza delle orecchie tra 17 e 22\u00a0mm e un peso fino a 8\u00a0g.\nAspetto.\nLa pelliccia \u00e8 lunga, soffice e leggermente arruffata sulla groppa. Le parti dorsali sono bruno-rossastre, marroni scure o marroni chiare con la base dei peli pi\u00f9 scura, mentre le parti ventrali sono color crema sul mento, pi\u00f9 chiare sulla gola e bianche sull'addome. Il muso \u00e8 privo di peli e marrone. Le orecchie sono marroni chiare, triangolari, con la base allargata, la punta arrotondata e i margini interni molto vicini tra loro sulla fronte ma mai uniti. Possono essere tenute erette sulla testa o piegate lateralmente ad angolo retto con il capo. Il trago \u00e8 curvato in avanti, con la punta arrotondata, il margine interno convesso, quello esterno concavo e con un lobo basale. Le membrane alari sono marroni scure con i bordi posteriori biancastri. La coda \u00e8 lunga ed inclusa completamente nell'ampio uropatagio, il quale \u00e8 chiaro e semi-trasparente. Il cariotipo \u00e8 2n=34 FNa=50.\nBiologia.\nComportamento.\nSi rifugia probabilmente sugli alberi, tra le cortecce staccate. Pu\u00f2 effettuare manovre complesse come virate strette e alzarsi in volo dal suolo. Entra in uno stato di torpore durante il giorno a temperature tra 21 e 24\u00a0\u00b0C. In cattivit\u00e0 sono stati osservati abbeverarsi durante la notte.\nAlimentazione.\nSi nutre di Coleotteri, Lepidotteri, Tricotteri nella stagione secca e di Lepidotteri in quella pi\u00f9 calda, catturando le loro prede in volo, a circa 1-3 metri dal suolo, su acquitrini, torrenti e stagni.\nRiproduzione.\nFemmine in allattamento sono state catturate in dicembre, altre che avevano appena terminato l'allattamento in febbraio, mentre altre sessualmente inattive sono state osservate in gennaio. Le femmine potrebbero non raggiungere la maturit\u00e0 sessuale fino al secondo anno.\nDistribuzione e habitat.\nQuesta specie \u00e8 diffusa nella Repubblica Democratica del Congo meridionale, Tanzania sud-occidentale, Malawi, Angola sud-occidentale, Zambia nord-occidentale, Zimbabwe, Namibia nord-orientale, Botswana nord-occidentale e Sudafrica settentrionale e sud-orientale.\nVive in boschi ripariali e savane alberate, talvolta associati ad ammassi rocciosi. Nel Malawi \u00e8 stata osservata in foreste sempreverdi sub-montane tra 1.520 e 1.700 metri di altitudine, in boschi di Miombo, fattorie e boschi ripariali in prossimit\u00e0 di colline rocciose, dighe, torrenti e acquitrini a circa 1.000 metri di quota. Pu\u00f2 frequentare anche parchi cittadini.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"L.botswanae\" come specie a rischio minimo (LC)."}
{"id": "4545486", "revid": "767487", "url": "https://it.wikipedia.org/wiki?curid=4545486", "title": "Charles Howard, XX conte di Suffolk", "text": "Biografia.\nEra figlio di Henry Howard, XIX conte di Suffolk e di Margaret Leite. Sua madre era sorella di Mary Curzon e figlia dell'imprenditore americano Levi Leiter.\nEntr\u00f2 al Britannia Royal Naval College per diventare ufficiale della marina ma l'abbandon\u00f2 subito dopo per recarsi a Liverpool dove si un\u00ec all'equipaggio di un veliero. Dopo il suo ritorno da Liverpool, fu ufficiale nelle Guardie Scozzesi ma gli venne richiesto da parte dei superiori di dare le dimissioni a causa del carattere ribelle.\nAnd\u00f2 allora a lavorare in Australia come Jackaroo dal 1928 al 1934.\nNel 1934 spos\u00f2 la ballerina Mimi Forde-Pigott da cui ebbe tre figli:\nSi iscrisse all'Universit\u00e0 di Edimburgo laureandosi tre anni dopo in Chimica e farmacologia.\nThe Earl enrolled at Edinburgh University, graduating three years later with a first-class honours degree in Chemistry and Pharmacology.\nA 20 anni entr\u00f2 a far parte della Royal Society of Edinburgh. Il Nuffield Institute of Medical Research dell'Universit\u00e0 di Oxford gli offr\u00ec un posto di ricercatore in materia di sostanze esplosive e velenose.\nCome Liaison Officer per il British Department of Scientific and Industrial Research durante la Seconda guerra mondiale, Howard fu responsabile del salvataggio di rari utensili.\nFece da intermediario per il British Department of Scientific and Industrial Research durante la Seconda guerra mondiale; suo compito fu il salvataggio di rari pezzi di macchinari, di diamanti per uso industriale del valore di 10 milioni di dollari, 50 scienziati francesi e di Acqua pesante.\nAccompagnato dalla sua segretaria Eileen Beryl Morden, si rec\u00f2 in Francia e, dopo rocambolesche avventure, riusc\u00ec a far evadere dalla Francia occupata dai Nazisti gli scienziati francesi, a mettere al sicuro i diamanti industriali e l'intera fornitura mondiale di acqua pesante. Herbert Morrison lo descrisse anni dopo come \"uno degli uomini pi\u00f9 importanti che il governo britannico abbia mai assunto per missioni pericolose\".\nSmaltimento bellico.\nTornato dalla Francia, Howard lavor\u00f2 per il Ministry of Supply come ufficiale ricercatore per apprendere il modo di difendere la nazione dinanzi a nuovi e sconosciuti arsenali bellici.\nPrese quindi parte al disinnesco di una bomba inesplosa durante il The Blitz. L'operazione consisteva, assieme a Morden e al suo autista Fred Hards, di rilevare e mettere in sicurezza 34 bombe.\nIl lavoro consisteva nell'esplorazione della bomba, nel dettare alla sua segretaria le caratteristiche di ogni strumento bellico per insegnare la modalit\u00e0 migliore di disinnesco. Un ufficiale riport\u00f2 che Lord Suffolk soleva lavorare da solo, allontanando tutti quanti all'area ritenuta pericolosa. Deliberatamente si esponeva da solo al pericolo di morte.\nHoward e i suoi due collaboratori morirono a Erith Marshes nel Kent il 12 maggio 1941 mentre provvedevano a disinnescare e ad esplorare la loro 35\u00aa bomba."}
{"id": "4545499", "revid": "125960212", "url": "https://it.wikipedia.org/wiki?curid=4545499", "title": "Episodi di Teen Wolf (terza stagione)", "text": "La terza stagione della serie televisiva Teen Wolf, composta da 24 episodi, \u00e8 stata trasmessa sul canale statunitense MTV in due parti separate: la prima met\u00e0 della stagione \u00e8 andata in onda dal 3 giugno al 19 agosto 2013, mentre la seconda met\u00e0 \u00e8 andata in onda dal 6 gennaio al 24 marzo 2014.\nAnche in Italia la stagione \u00e8 stata trasmessa sul canale satellitare Fox in due parti separate: la prima met\u00e0 della stagione \u00e8 andata in onda dal 29 ottobre 2013 al 21 gennaio 2014, mentre la seconda met\u00e0 \u00e8 andata in onda dal 16 luglio al 27 agosto 2014. \u00c8 stata trasmessa in chiaro dal 2 luglio al 3 dicembre 2015 su Rai 4.\nAl termine di questa stagione esce dal cast principale Crystal Reed.\nGli antagonisti principali della stagione sono Deucalion con il branco di Alfa e Julia Baccari/Jennifer Blake nella prima parte di stagione e il Nogitsune nella seconda.\nIndelebile.\nTrama.\nIsaac \u00e8 privo di sensi e viene salvato da una ragazza in moto, Braeden. I due vengono inseguiti da due licantropi gemelli che cercano di ucciderli, ma Braeden riesce a risolvere la situazione sparando ai due uno speciale proiettile elettrico. Scott si fa fare un tatuaggio, che avrebbe dovuto fare per i 18 anni, ma lo anticipa come premio per non aver chiamato Allison per tutta l'estate, ma quando sale sull'auto di Stiles, le due bande nere, rappresentanti una ferita aperta per il dolore che ha provato non potendo parlare con Allison, scompaiono e la sua pelle si rimargina, eliminando il tatuaggio. Allison e Lydia sono in auto e stanno andando ad un appuntamento a quattro quando ad un semaforo vengono affiancate dalla jeep di Stiles e Scott rivede Allison. Per non dover parlare con Scott Allison dice a Lydia di partire, ignorando il semaforo rosso, ma subito dopo un cervo terrorizzato si schianta sul parabrezza dell'auto di Lydia, spaventando le due ragazze. Il giorno dopo i ragazzi si preparano per il primo giorno di scuola del penultimo anno di liceo. Scott \u00e8 cambiato e si \u00e8 impegnato molto durante l'estate per diventare uno studente e un figlio migliore. Allison \u00e8 preoccupata di rivedere Scott, ma va comunque a scuola con Lydia, mentre Stiles continua a fare ricerche sul cervo della sera prima. Alla prima ora i ragazzi vengono accolti con un SMS della nuova professoressa di inglese che intima a tutti di spegnere i cellulari. Scott viene chiamato in ospedale dalla madre che lo informa della situazione di Isaac. All'ospedale Scott ha uno scontro con un Alfa, che cercava di portare via Isaac dall'ospedale, ma viene salvato da Derek. In classe, durante la lezione, uno stormo di corvi si getta contro le finestre dell'aula creando grande scompiglio. Derek pensa che lo strano comportamento degli animali sia causato dall'arrivo degli Alfa. Braeden, che si era recata a scuola in cerca di Scott, incontra Allison e Lydia e stringe loro gli avanbracci fino a lasciare loro dei lividi, poi attende l'arrivo degli Alpha che la sconfiggono, dopodich\u00e9 viene uccisa dal capobranco, un uomo non vedente chiamato Deucalion. Dopo aver rifatto il tatuaggio in modo permanente a Scott, Derek rivela al ragazzo la presenza di un branco di Alfa e gli dice inoltre che Boyd e Erica sono stati catturati.\nScomparsi.\nTrama.\nUn'amica d'infanzia di Stiles, Heather, durante la sua festa di compleanno viene attaccata da una misteriosa creatura e scompare. I ragazzi, con l'aiuto di Peter Hale, aiutano Isaac a recuperare la memoria e cos\u00ec viene rivelato che, prima di essere scoperto, aveva trovato Boyd e un altro licantropo femmina, entrambi intrappolati all'interno del caveau di una banca abbandonata della citt\u00e0, tuttavia Erica potrebbe essere gi\u00e0 stata uccisa. Allison scopre che i lividi che Braeden ha fatto a lei e a Lydia corrispondono al logo di una banca, e si introduce di nascosto, ma viene scoperta da Mrs Morrell che le indica un ripostiglio dove nascondersi dagli Alpha. All'interno trova il cadavere di Erica. Derek, Scott, Stiles e Peter pianificano un'irruzione all'interno della banca, basandosi sui progetti di una rapina avvenuta anni prima. Quando Derek e Scott aprono la porta del caveau per liberarli, Derek scopre che l'altro licantropo \u00e8 sua sorella minore Cora, che tutti credevano morta. Tutt'intorno al caveau \u00e8 stata disseminata della polvere di frassino, per intrappolare tutti e infatti Boyd e Cora, selvaggi e assetati di sangue a causa della luna piena, quasi uccidono Scott e Derek. Non avendo altra scelta, Allison rompe il sigillo che impediva ai licantropi di scappare, liberando cos\u00ec Boyd e Cora. Derek, arrabbiato per l'azione rischiosa compiuta da Allison, dice a Scott di rivelarle cosa sua madre aveva cercato di fargli prima di morire, rivelazione che lascia la ragazza confusa.\nAlleanze.\nTrama.\nScott rivela la verit\u00e0 ad Allison sulle azioni di sua madre e Derek trova il corpo di Erica. Intanto Boyd e Cora (la sorella minore di Derek) sono liberi e vagano per la citt\u00e0 sotto l'influenza della luna piena. Dopo aver salvato due bambini e una campeggiatrice dai due, Derek, Isaac e Scott decidono di chiedere aiuto a Chris Argent per catturare i due licantropi. Nel frattempo Lydia si ritrova, senza rendersene conto, a guidare nei pressi di una piscina dove trova il corpo senza vita di un ragazzo; quindi decide di chiedere aiuto a Stiles, che corre in suo soccorso. Pi\u00f9 tardi, in ospedale, la madre di Scott mostra a Stiles il cadavere del ragazzo e quello di una ragazza trovata giorni prima, che Stiles riconosce come Heather, sparita la sera del suo compleanno. Con l'aiuto diretto di Chris e indiretto di Allison, i ragazzi riescono ad attirare e rinchiudere Boyd e Cora all'interno della sala caldaie della scuola, non sapendo per\u00f2 che anche l'insegnante d'inglese di Scott resta intrappolata con loro. Derek rischia la vita per salvarla, trattenendo Boyd e Cora fino al sorgere del sole. Stiles in ospedale dice a Scott che ha scoperto un collegamento tra il ragazzo morto e Heather, concludendo che qualcuno sta uccidendo vergini in sacrificio e temendo che presto anche Emily (la ragazza della campeggiatrice aggredita) sar\u00e0 presto ritrovata, morta e torturata nello stesso modo di Heather e del bagnino. L'episodio si conclude infatti con il ritrovamento di questa terza vittima (anch'essa vergine), da parte dello sceriffo Stilinski.\nScatenato.\nTrama.\nAlla clinica veterinaria Scott salva la vita a Proiettile, un cucciolo avvelenato dal vischio, tuttavia il giovane padrone dell'animale scompare misteriosamente in un vicolo l\u00ec vicino. Il giorno seguente Derek va ad accertarsi delle condizioni di Jennifer Blake, l'insegnante di inglese di Scott, che prova a flirtare con lui. Durante l'annuale corsa campestre Isaac intuisce che i gemelli fanno parte del branco degli Alfa e, una volta seminati gli altri studenti li attacca. Lo scontro viene interrotto dalle grida di alcuni ragazzi che hanno ritrovato il corpo di Kyle, il proprietario del cane scomparso la sera prima, ucciso nelle stesse modalit\u00e0 dei ragazzi vergini. Stiles, dopo aver scoperto che il ragazzo non era vergine, chiede aiuto al dottor Deaton. Nel frattempo i gemelli fanno di tutto per far innervosire Scott e Isaac, che con l'aiuto di Allison, gli rendono \"pan per focaccia\". Deaucalion irrompe con Kali ed Ennis nella tana di Derek e Cora, mettendoli velocemente fuorigioco. Il capobranco degli Alfa spiega a Derek (che per tutto il tempo della \"visita\", ha un tubo di metallo conficcato nella schiena trattenuto da Kali),che lo vuole nel suo branco, ma per essere accettato vuole che il giovane Alfa uccida un membro del suo branco, spiegando che quando un Alfa uccide un \"suo\" Beta, ne assimila le capacit\u00e0. Stiles ed il dottor Deaton, con l'aiuto di Lydia, scoprono una nuova pista negli omicidi: a compierli sembra essere un druido oscuro, ed ora i suoi bersagli sono persone che hanno avuto una carriera militare, ultimo di questi il professor Harris. Isaac, tornato al covo di Derek, viene cacciato in malo modo da quest'ultimo e quindi chiede ospitalit\u00e0 a Scott.\nA pezzi.\nTrama.\nL'episodio \u00e8 caratterizzato da continui flashback che spiegano cosa sia successo precedentemente. La classe del coach Finstock, che tra gli altri comprende Scott, Stiles, Boyd, Isaac, Danny e Ethan, \u00e8 in gita sullo scuolabus. Mentre Boyd ed Isaac cercano un momento buono per assalire Ethan, Scott soffre per una ferita che non si rigenera inflittagli da un Alfa durante lo scontro in cui Derek ha perso la vita. Allison e Lydia seguono il bus in macchina di nascosto per tenere sott'occhio la situazione. Il primo flashback mostra Scott che si reca nella nuova casa di Allison per convincerla a stare alla larga dalla lotta tra il branco di Alfa e quello di Derek. Mentre se ne va incontra in ascensore Deaucalion, che gli spiega che anche lui risiede nello stesso palazzo e che \u00e8 intenzionato a mettere alla prova il giovane beta. Scott riferisce tutto a Derek, che lo informa che \u00e8 pronto ad attaccarli con l'intenzione di uccidere Deucalion. Nel presente Stiles convince il coach a far fermare il bus e ne approfitta per portare Scott in bagno dove viene curato da Allison. Peter intanto si allea a Cora per recuperare il corpo di Derek misteriosamente scomparso, mentre Aiden, Kali e la professoressa Morrel costringono il dottor Deaton a cercare di salvare la vita a Ennis, gravemente ferito. Il secondo flashback mostra Scott ed Isaac che si recano da Deucalion per cercare una tregua, tuttavia irrompono Derek con Boyd e Cora e inizia uno scontro con gli Alfa, in cui il branco di Derek pare avere la peggio. Nel presente Allison, convinta da Lydia che la morte di Derek possa aver avuto un effetto psicologico su Scott che gli impedisca di guarire, decide di ricucirgli la ferita, non senza difficolt\u00e0. Nel mentre Isaac pesta Ethan, e solo l'intervento di Scott, ripresosi, riesce a fermare la rissa. L'ultimo flash mostra Deucalion che ordina a Derek di uccidere il suo branco, tuttavia l'intervento di Allison salva la situazione, con Scott che ferisce Ennis mostrando sorprendentemente qualit\u00e0 da Alfa, e Derek precipita dal secondo piano con Ennis nel tentativo di ucciderlo. I due sembrano morti. Il bus riparte, ed Allison e Lydia si aggregano alla gita per controllare che tutto vada bene. Scott ringrazia Allison per il suo intervento. Intanto Derek, ancora vivo, si presenta gravemente ferito a Jennifer.\nMotel California.\nTrama.\n1977, un uomo gravemente ferito a una gamba e con i segni di un morso di un licantropo, entra nella sua stanza al motel Glen Capri. Inginocchiatosi sul pavimento, pronuncia il motto della famiglia Argent \"Nou chassons ceux qui nou chassent\", poi i suoi occhi diventano gialli e si uccide. Il suo nome era Alexander Argent, fratello minore di Gerard. Nel presente, i ragazzi del liceo Beacon Hills, nel mezzo di una trasferta scolastica, sostano per una notte presso lo stesso motel. Il coach distribuisce ai ragazzi le chiavi delle stanze e dice loro che dovranno dormire in due. Lydia e Allison condividono la stanza. Quest'ultima telefona a suo padre e gli comunica il nome del motel presso il quale si sono fermati. Chris, sentendo quel nome, rimane interdetto e si propone di andare a prenderla. Allison rifiuta, dicendogli che va tutto bene. Lydia si reca dalla portinaia per prendere degli asciugamani puliti e, spinta dalla curiosit\u00e0, le chiede il significato del numero 198 affisso alle sue spalle. La donna risponde che 198 \u00e8 il numero di clienti che si sono suicidati in quel motel. Lydia, scossa, ritorna nella sua stanza e racconta tutto ad Allison. Poco dopo, nella stanza accanto sente che un uomo e una donna stanno per suicidarsi. Sopraggiunte l\u00ec, la stanza \u00e8 vuota. Lydia manda un SMS a Stiles chiedendogli di parlare. Le due ragazze si recano nuovamente in portineria. Il numero \u00e8 aumentato da 198 a 201 e capiscono che altre tre persone sono morte o stanno per suicidarsi. Da una stanza vicina, Stiles, Allison e Lydia sentono il rumore di una motosega accesa. Entrando, si accorgono che Ethan sta per usare la motosega su se stesso. Stiles riesce a fermarlo e il gruppo capisce che anche gli altri licantropi tenteranno di suicidarsi. Lydia sente altre voci provenienti da un tombino. Isaac e Boyd stanno tentando di uccidersi ma un tempestivo intervento di Lydia e Stiles impedisce il loro suicidio. Scott manca all'appello: una volta arrivati nel parcheggio del motel, i suoi amici lo trovano ricoperto di benzina, pronto a darsi fuoco. Solo Stiles riesce a farlo ravvedere con un discorso profondo e toccante. A Beacon Hills, Derek e Jennifer Blake passano la notte insieme e il giovane Alpha guarisce. La mattina seguente quella nottata infernale, il coach riferisce ai ragazzi che l'incontro al quale dovevano recarsi \u00e8 stato rimandato. Si ritorna a Beacon Hills. Come ringraziamento per essere stato salvato, Ethan rivela a Scott che Derek \u00e8 probabilmente vivo e che se non si unir\u00e0 agli Alpha, e quindi se non uccider\u00e0 un suo Beta, dovr\u00e0 morire. Prima che l'autobus riparta, Lydia trova dello strozzalupo nel fischietto del coach e intuisce che era quello il responsabile del comportamento suicida dei tre licantropi. Intanto, Chris va a trovare suo padre Gerard e gli chiede il nome del licantropo che ha morso e costretto al suicidio suo zio negli anni '70. Gerard gli risponde che si chiamava Deucalion.\nCorrenti.\nTrama.\nL'episodio comincia con un tamponamento a ruota avvenuto precedentemente e tutti i feriti vengono spostati all'ospedale di Beacon Hills dove lavora la madre di Scott. Subito entra Danny, sorretto dal suo fidanzato Ethan. Danny non riesce a respirare, e vomita vischio. La madre di Scott, per\u00f2, riesce a salvarlo. Il druido oscuro sceglie Deaton come prossimo sacrificio, ma prima di essere rapito avvisa Scott e gli dice di salvarlo. Dopo essere stato rapito, Deaton viene lasciato appeso per i polsi a morire per asfissia. Boyd e Isaac hanno un piano per sconfiggere gli Alpha e allagano l'appartamento di un perplesso Derek, ma non va come previsto e Derek \u00e8 costretto a battersi da solo con Kali. Lydia viene convinta da Stiles e Cora a trovare Deaton usando i suoi sensi da \"sensitiva\", ma la ragazza disegna un albero. Scott intanto ispirato dalle parole di Deucalion che lo aveva invitato a seguire le \"correnti\", scopre che Deaton \u00e8 all'interno della banca (il cui logo raffigura le correnti di un fiume) e lo libera, rivelando per un attimo gli occhi rossi di un Alpha. Il veterinario rivela a Scott che lui \u00e8 un \"Vero Alpha\": un licantropo che diviene un Alpha senza dover uccidere un altro Alpha, ma puramente grazie alla propria forza di volont\u00e0 e al proprio carattere. Questo avvenimento \u00e8 estremamente raro, poich\u00e9 non accadeva da pi\u00f9 di 100 anni. Questo \u00e8 il motivo per cui Deucalion non vuole Derek, ma Scott. Nella lotta, Kali fa in modo che Derek uccida Boyd, che ricorda come coraggiosamente \u00e8 morta Erica. Derek resta scioccato davanti al corpo dell'amico morto.\nPunti di vista.\nTrama.\nNel loft di Derek, Peter racconta a Stiles e a Cora il susseguirsi degli avvenimenti del passato che hanno portato Derek ad avere gli occhi di colore blu e ad essere freddo e distaccato. Nel frattempo Gerard racconta tutto a Scott e ad Allison. I racconti hanno molti legami, nell'et\u00e0 adolescenziale Derek si innamora di una ragazza, Paige. Mentre i due flirtano in una distilleria al di fuori di Beacon Hills, vengono interrotti da tre branchi di lupi, quello di Deucalion, di Ennis e di Kali. I tre Alpha discutono sulla morte di un Beta (appartenente al branco di Ennis) per mano dei cacciatori. Ennis vuole vendetta mentre Deucalion opta ad una soluzione pacifica. Allora compare Talia Hale, madre di Derek, un Alfa estremamente potente con la rara capacit\u00e0 di cambiare forma in un normale lupo. Talia e Deucalion cercano di far ragionare Ennis che per\u00f2, sopraffatto dalla rabbia, crea una spirale sul muro della distilleria, il simbolo di vendetta. Deucalion, dopo il consiglio del dott. Deaton organizza un incontro pacifico con Gerard. Tale incontro gli si ritorce contro e Gerard lo acceca; arrivato alla clinica veterinaria chiede di essere lasciato solo ma in quel momento un suo Beta, Marco, lo attacca e Deucalion lo uccide assorbendone il potere. Nel presente Peter rivela a Cora e Stiles di aver detto pi\u00f9 volte a Derek di far trasformare Paige ma lui non voleva farlo, perci\u00f2 Peter decise di lasciarla ad Ennis, il quale la morse per avere una nuova Beta, ma Paige reag\u00ec male al morso e quando Derek cap\u00ec che stava morendo la uccise per non farla soffrire; poi Stiles confida a Cora che non si fida della versione dei fatti di Peter. Intanto Scott \u00e8 diffidente di Gerard e non crede che il vecchio abbia detto la verit\u00e0, cos\u00ec lo minaccia dicendogli che se avesse scoperto che Gerard ha mentito, il ragazzo sarebbe tornato e lo avrebbe ucciso. Nella scena finale si vede Derek giovane che dice a sua madre che il colore dei suoi occhi \u00e8 cambiato. L'episodio finisce con l'inquadratura del Derek attuale che guarda la spirale creata anni prima da Ennis.\nLa ragazza che sapeva troppo.\nTrama.\nIl vice sceriffo Tara si trova a scuola. Vi si reca poich\u00e9 \u00e8 stata fatta una chiamata al 911, ma l\u00ec non trova altro che la morte per mano del Darach. A scoprire il corpo saranno Scott, Stiles, Allison e Lydia la quale, come avvenne precedentemente, si \u00e8 trovata a scuola nonostante non fosse quello il luogo nel quale voleva recarsi. Il giorno dopo, Allison e Isaac scoprono che la mappa del signor Argent nasconde un disegno sulla scrivania, un simbolo celtico e passandoci la lampada a raggi ultravioletti sopra, scoprono che nei diversi spazi sono scritte le categorie a cui appartengono le vittime dei sacrifici. Di esse, due sono nuove: Filosofi e Guardiani: ci\u00f2 li induce a credere che il Darach sia proprio il padre di Allison. Nel frattempo, da scuola scompare anche un altro insegnante ed Allison intuisce che sulla mappa deve essere segnato il punto in cui il corpo verr\u00e0 ritrovato cos\u00ec con Isaac si reca l\u00ec arrivando proprio nel momento in cui il professore viene ucciso e trovando il signor Argent sul luogo, pronto ad uccidere il Darach. Capiscono allora che per Filosofi il Darach intende 'Insegnanti' ed infatti Tara era stata un'insegnante, prima di essere poliziotto. Precedentemente avvertito da Allison, Stiles capisce che deve finalmente dire la verit\u00e0 sul sovrannaturale a suo padre, il quale brancola nel buio, ma lo sceriffo non riesce a credergli e l'aiuto che Cora avrebbe dovuto dare a Stiles trasformandosi davanti agli occhi di suo padre non servir\u00e0 in quanto la ragazza sverr\u00e0, reduce da uno scontro con Aiden. Dopo aver trovato il corpo del professore, tutti si recano a scuola, dove si sta tenendo uno spettacolo organizzato dalla professoressa Blake in onore delle vittime di Beacon Hills. Sono presenti tutti gli insegnanti e Scott e gli altri devono controllare la situazione affinch\u00e9 non venga sacrificato il terzo filosofo, ma sar\u00e0 Lydia ad essere rapita dal Darach: riceve infatti degli SMS da parte di Aiden nei quali le chiede di incontrarsi. Ma, in realt\u00e0, non \u00e8 Aiden a scrivere: lui, infatti, si rende conto di aver perso il cellulare. Entrando in un'aula, sentir\u00e0 la musica del Darach che l'orchestra sta suonando contemporaneamente nel salone. Una voce familiare si rivolge a Lydia e la ragazza scopre l'assurda verit\u00e0: il Darach \u00e8 la professoressa Blake, la quale lascia intendere un suo legame con gli Alfa. Lega Lydia ad una sedia, pronta ad ucciderla, non perch\u00e9 faccia parte dei sacrifici, ma perch\u00e9 \u00e8 la ragazza che sa troppo. Lydia, per\u00f2, getta un grido fortissimo che viene sentito da Scott, Derek e gli altri licantropi. La Blake rivela allora la vera natura di Lydia: lei \u00e8 la donna piangente, la Banshee. Lydia \u00e8 in pericolo e proprio mentre la professoressa sta per ucciderla, una donna nel salone muore, uccisa da una corda del pianoforte. Si apre cos\u00ec la categoria dei Guardiani ed infatti il padre di Stiles \u00e8 il nuovo obiettivo. Lo sceriffo, infatti, era giunto a scuola per fermare la professoressa dall'uccidere Lydia, ma, sebbene fosse arrivato Scott trasformato in licantropo per aiutarlo, il Darach riesce a rapire Stilinski e a fuggire.\nAria di tempesta.\nTrama.\nJennifer si reca da Derek, dicendogli che Scott e Stiles la credono il Darach, ma i due sono gi\u00e0 l\u00ec e Scott lancia del vischio a Jennifer, mostrando cos\u00ec il suo vero volto a Derek. Lei afferma che \u00e8 l'unica in grado di salvare la vita di Cora, e per dimostrarlo chiede a Derek di telefonare Peter che confermer\u00e0 la sua versione. Quindi si recano tutti all'ospedale, che \u00e8 ormai quasi del tutto evacuato a causa di una forte tempesta che ha fatto saltare l'elettricit\u00e0 in citt\u00e0. Mentre si recano nella sua stanza trovano Peter che lotta contro Aiden e Ethan. Riescono a nascondersi in una stanza, dove Jennifer fa capire a Derek e Peter che Deucalion vuole un Vero Alpha nel suo branco, i quali intuiscono sia Scott. Mentre Scott e Peter cercano di distrarre i due gemelli, il resto del gruppo scappa fuori, lasciando Stiles e Cora nell'ambulanza, Kali per\u00f2 ha preso le chiavi uccidendo l'autista. Derek e Jennifer fuggono da Kali, che chiama quest'ultima \"Julia\", rientrano in ospedale e si nascondono nell'ascensore, ma rimangono intrappolati, perch\u00e9 Deucalion ha spento il generatore. Qui Jennifer conferma a Derek che il suo vero nome \u00e8 Julia Baccari e che era l'emissaria di Kali, la quale tent\u00f2 di ucciderla, ma la lasci\u00f2 in fin di vita. Grazie all'uccisione di una vergine, Paige, la prima ragazza di Derek, avvenuta nel Nemeton, riusc\u00ec a sopravvivere. Viene anche rivelato che durante una totale eclissi lunare i licantropi perdono tutti i loro poteri. Intanto con Allison, Chris e Isaac, che si erano recati da poco all'ospedale, riescono a distrarre il branco di Alpha, permettendo a Melissa di riattivare il generatore. Quando Scott si reca all'ascensore, trova solo Derek svenuto, quindi si precipita alla ricerca della madre. Ma trova solo Deucalion che gli conferma che \u00e8 stata rapita da Jennifer e gli propone di unirsi a loro per catturarla e liberare sua madre e il padre di Stiles. Melissa si ritrova intrappolata con lo sceriffo Stilinski all'interno del Nemeton.\nIl patto degli alfa.\nTrama.\nScott si \u00e8 aggregato al branco di Deucalion, Isaac e Peter portano in salvo Cora, ancora in bilico tra vita e morte, mentre Stiles fa fuggire dall'ospedale Derek, rimanendo l'unico nell'edificio e subendo per questo un interrogatorio da un agente dell'FBI che sembra conoscere, per cercare di dare un senso alle devastazioni nell'ospedale causate dal combattimento fra licantropi e alla raccapricciante scritta \"Argent\" che indica l'ultimo obbiettivo del Darach. Chris Argent si fa catturare da Jennifer di sua spontanea volont\u00e0 per poter ritrovare i genitori di Stiles e Scott e tendergli una trappola, tuttavia Jennifer aveva previsto questa mossa e disarma Chris, tenendolo legato con gli altri due sacrifici nel Nemeton, senza per\u00f2 privarlo di un trasmettitore di onde udibile solo da lupi mannari nel tentativo di farsi localizzare. Mentre i tre si trovano imprigionati, essi hanno modo di fare conoscenza e lo sceriffo viene a sapere dalla madre di Scott che Chris \u00e8 un cacciatore di lupi mannari. Nel frattempo Peter spiega a Derek che c'\u00e8 un modo per cui lui possa salvare sua sorella: rinunciare ai poteri di Alpha in modo da guarirla, tuttavia se lo far\u00e0 non sar\u00e0 in grado di affrontare Kali durante la prossima luna piena e sar\u00e0 costretto ad allearsi a Jennifer. Peter lascia intendere che far in modo che Derek rinunci ai propri poteri potrebbe far proprio parte del piano del Darach, che vuole che torni ancora al suo fianco. Lydia bacia Stiles per farlo riprendere da un attacco di panico avuto quando Isaac lo informa per messaggio che anche il padre di Allison \u00e8 stato rapito, segno che ormai manca poco al sacrificio. Stiles e Lydia intuiscono poi, tramite i disegni fatti inconsciamente dalla Banshee (raffiguranti sempre lo stesso albero perfino nei pi\u00f9 piccoli dettagli), che le tre vittime sacrificali si trovano al Nemeton. Scott, mentre si trova con Deucalion, viene a sapere da lui che non era stato l'arrivo degli Alfa a Beacon Hills a causare lo strano comportamento degli animali, bens\u00ec quello del Darach. Poco dopo, il branco degli Alfa, incluso Scott, cattura la professoressa Morrell (Deucalion la ferisce con la freccia del proprio bastone) e la costringe a dirle dove si trovino i sacrifici: adesso lo sanno tutti ma non hanno idea di dove sia il Nemeton, neanche Peter e Derek, in quanto la madre di quest'ultimo ha cancellato loro i ricordi, n\u00e9 Stiles e Lydia. Il dottor Deaton propone un rituale a Scott, Stiles e Allison, mediante il quale li uccider\u00e0 per pochi secondi facendoli tornare in vita in modo che essi si colleghino spiritualmente ai genitori e riescano a trovare l'ubicazione del luogo in cui essi sono nascosti. Deaton spiega che \u00e8 un rituale molto rischioso grazie al quale, inoltre, verr\u00e0 ridato potere al Nemeton, cosa che, oltre ad attirare come un faro molte altre creature sovrannaturali a Beacon Hills, ricoprir\u00e0 di oscurit\u00e0 il cuore dei giovani per tutto il resto della loro vita come un'indelebile cicatrice. Nonostante questo i tre accettano, mentre Derek salva Cora rinunciando ai propri poteri di Alpha. Prima che il rituale inizi, Stiles dice a Scott che il padre dell'amico \u00e8 in citt\u00e0: infatti le ultime immagini mostrano l'agente dell'FBI nella camera di Scott, facendo intuire che \u00e8 lui suo padre.\nEllissi lunare.\nTrama.\nScott, Allison e Stiles hanno visioni della notte in cui Scott fu morso da Peter: tutti e tre si trovavano nei pressi del Nemeton. Dopo essersi svegliati sapendo dove sta avvenendo il rituale Deaton li informa che sono passate 16 ore e che a breve ci sar\u00e0 l'eclissi lunare. Stiles si dirige immediatamente al Nemeton ma per via di una tempesta ha un incidente con la jeep e sviene. Isaac, Scott e Allison si fermano prima a casa di quest'ultima per prendere degli indumenti del padre di lei per fiutarne l'odore ma sono bloccati dall' FBI, in particolare dal padre di Scott che vuole risposte. Con uno stratagemma Allison riesce a creare un diversivo che fa uscire di casa i ragazzi, che si precipitano alla riserva. Nel frattempo Ethan e Lydia, con l'aiuto di Peter, convincono Derek e Cora a scappare prima dell'arrivo di Kali. Infatti Kali irrompe in casa di Derek con Aiden, ma trova solo Lydia e Ethan, finch\u00e9 non arriva anche Jennifer che uccide Kali, mette k.o. i gemelli, e fa urlare Lydia in modo che Derek senta e torni indietro. Derek dunque acconsente ad allearsi a Jennifer per uccidere Deucalion senza che lei sia costretta a terminare il rituale. Scott, che nel frattempo si \u00e8 riunito con Deucalion, sfida Jennifer nella distilleria, mentre Isaac e Allison trovano il sotterraneo dove sono nascosti i sacrifici, tuttavia la tempesta lo sta facendo crollare e cos\u00ec si ritrovano tutti imprigionati l\u00ec. Deucalion mette fuori gioco facilmente Jennifer e Derek e vuole costringere Scott a uccidere Jennifer. Scott ricordandosi che Deucalion non \u00e8 sempre cieco usa le bombe di luce di Chris Argent per liberarsi della morsa dell'Alpha ma in quel momento inizia l'eclissi e tutti perdono i loro poteri. Jennifer attacca Deucalion, ma si fa convincere da Derek a curargli la vista per fargli vedere l'aspetto del Darach, cos\u00ec facendo rimane momentaneamente senza poteri e l'eclissi finisce. Derek l'assale ma lei si difende creando una barriera, che viene abbattuta da Scott, ormai divenuto un Alpha. Deucalion uccide Jennifer mettendo fine alla tempesta, nel frattempo Stiles riesce a salvare gli altri che erano rimasti intrappolati. Derek e Scott decidono di lasciar andare Deucalion in buona fede, lo stesso Hale se ne va via dalla citt\u00e0 con sua sorella. Ethan e Aiden, nonostante le ferite riportate, si sono salvati e tornano a scuola. Jennifer, che si era salvata seppur in fin di vita, raggiunge il Nemeton, in cerca di linfa vitale, ma viene interrotta da Peter che la uccide, intenzionato a tornare l'Alpha che era un tempo.\nIncubi.\nTrama.\nStiles, Allison e Scott iniziano ad avere i sintomi dovuti al sacrificio rituale. Allison ha continue allucinazioni sulla zia deceduta, Kate, mentre Stiles fa incubi da cui non riesce svegliarsi, non riuscendo pi\u00f9 a leggere nulla. Scott invece ha difficolt\u00e0 a controllare la sua natura di Alfa. Scott e Stiles chiedono aiuto al veterinario Deaton che spiega loro che il loro subconscio sta cercando di aprire una via di comunicazione. Esiste una porta nelle menti dei tre ragazzi, semiaperta, e devono necessariamente chiuderla il prima possibile.\nLo sceriffo Stilinski indaga su un caso di 8 anni prima quando una madre e le sue due figlie morirono in un incidente stradale, anche se il corpo di una delle bambine, Malia, non venne mai trovato. Analizzando il materiale del caso lo sceriffo \u00e8 sempre pi\u00f9 convinto che sia opera di un lupo mannaro e perci\u00f2 chiede aiuto a Scott. Quest'ultimo, insieme a Stiles, analizza il luogo dell'incidente e all'improvviso sente nelle vicinanze la presenza di un coyote; inseguendolo scopre che potrebbe trattarsi di Malia. \nLa puntata si conclude con Derek e Peter che vengono torturati da un uomo misterioso.\nCoyote.\nTrama.\nDerek e Peter sono prigionieri di quello che sembra essere un altro clan di cacciatori. Uno degli uomini, che li sta torturando con la classica tecnica della corrente, continua a chiedere loro informazioni sulla \u201clupa\u201d, ma i due affermano di non averla neanche mai sentita nominare. Arriva una donna che parla spagnolo ed intima loro di fornirgli le informazioni che vogliono. All'ennesimo rifiuto, taglia un dito a Peter. Nel frattempo Scott e Stiles, ancora nel bosco, trovano la tana del coyote-mannaro, alias Malia, e chiamano la polizia; il padre di Scott conduce sul posto anche il padre della bambina scomparsa, Tate, che riconosce il giacchetto e la sciarpa della figlia, trovati nella tana. I due ragazzi spiegano allo sceriffo Stilinski quello che hanno visto, ma lui si mostra scettico; Scott ha una fugace visione di s\u00e9 stesso che dilania il corpo di una ragazza. Intanto la ragazza che aveva salvato la vita ad Isaac, Braeden, viene mandata da Deucalion a liberare Derek, e quindi anche Peter. Tornati a scuola, il professore chiede a Stiles di leggere, ma il ragazzo non riesce, perci\u00f2 si sente male e viene accompagnato in bagno da Scott. Stiles per\u00f2 non riesce a calmarsi, credendo di trovarsi in un incubo, dato che non riusciva a leggere; l'amico per\u00f2 gli prova che non \u00e8 cos\u00ec. Intanto, terminata la lezione, Kira prende gli zaini di Scott e Stiles e va a cercarli per riconsegnarglieli, ma viene attaccata dal coyote; solo l'intervento di Scott evita il peggio. Stiles capisce che il coyote ha attaccato la ragazza perch\u00e9 nel suo zaino c'\u00e8 la bambola che lui e Scott avevano trovato nella macchina nel bosco, e che Stiles aveva preso. Il padre di Malia arriva in quel momento e riconosce la bambola della figlia. Tornato a casa, comincia a preparare trappole per catturare e uccidere il coyote. Lo sceriffo ne trova una, e si reca a casa dell'uomo per costringerlo a rimuoverle tutte. Nel frattempo Deaton spiega a Scott, Stiles e Isaac che Malia \u00e8 intrappolata nella sua forma animalesca e che solo un alpha pu\u00f2 farle ritrovare la sua forma umana, obbligandola a trasformarsi, come Peter aveva fatto tempo prima con l'inesperto Scott. Preparano quindi un piano per trovare Malia prima del padre, e per far s\u00ec che Scott trovi un modo per riacquisire il controllo sulle sue trasformazioni da alpha. Con l'aiuto di Lydia, i ragazzi si recano nel vecchio appartamento di Derek, abitato ora dai gemelli, che cercano di aiutare Scott ad acquisire il controllo sulla sua trasformazione, come Deucalion aveva fatto con loro, ma senza successo. Intanto Isaac va da Allison per comunicarle il piano, ma la ragazza ha una visione di s\u00e9 stessa sul tavolo da obitorio, dove sua zia Kate, diventata un licantropo, dichiara che il suo cuore ha qualcosa che non va, dopodich\u00e9 fa scempio del suo corpo insieme ad altri medici-mannari. I ragazzi si ritrovano nel bosco, per attuare il piano, quando sentono uno sparo; subito dopo il padre di Stiles lo chiama per informarlo delle trappole, della bambola che il coyote ha rubato e delle intenzioni del padre di Malia. Scott parte all'inseguimento del coyote, seguito da Isaac e Allison. Lydia chiede a Stiles di descrivergli l'aspetto della bambola, e il ragazzo le mostra una foto, dove nota che \u00e8 la sorellina morta di Malia ad avere la bambola. Stiles capisce quindi che il coyote vuole la bambola per riportarla sul luogo dell'incidente, come si fa con i fiori sulla tomba. Intanto Isaac finisce in una delle trappole, a pochi metri dal Tate che sta per sparare al coyote. Allison deve sparare all'uomo con il fucile tranquillante, ma non riesce a prendere la mira. Con l'aiuto di Isaac riesce a ritrovare la calma e centra il bersaglio, ma quando si appresta a colpire il coyote, quello \u00e8 gi\u00e0 scappato. Stiles e Lydia intanto cercano gli amici, quando la ragazza finisce con un piede su una trappola, pronta a scattare. Stiles deve leggere le istruzioni per liberare l'amica, ma non riesce. Lydia gli infonde fiducia, ricordandogli che lui riesce sempre a trovare una soluzione, e cos\u00ec \u00e8. Nel frattempo Scott raggiunge il coyote e si trasforma: il suo ruggito costringe la ragazza a ritrovare la sua forma umana. Malia viene ricondotta a casa dallo sceriffo, e Stiles, che sta assistendo alla scena, posa lo sguardo su di una scritta, e si rende conto di riuscire a leggerla. Intanto Derek e Peter, insieme a Braeden, arrivano in una casa, dove in una cassa, fatta di sorbo degli uccellatori, trovano uno strano cofanetto con simboli druidi incisi.\nIl serial killer.\nTrama.\nI gemelli (ormai ritrasformati in Omega dopo essere quasi morti per colpa del Darach) tornano a scuola e vorrebbero unirsi al branco di Scott, ma nessuno degli amici \u00e8 d'accordo, quindi Scott rifiuta. Nel frattempo un pericoloso serial killer viene trasportato nell'ospedale del paese per l'asportazione di un tumore. La madre di Scott lo prepara per l'intervento e scopre che ha compiuto la strage di adolescenti per cui \u00e8 in carcere perch\u00e9 pensava fossero mostri dagli occhi \"che brillano\". Spaventata lo comunica allo sceriffo. Lydia a scuola ha delle visioni con mosche che la tormentano. Durante l'intervento del carcerato delle mosche fuoriescono dal tumore e, nella confusione che si crea in sala operatoria, il killer, svegliatosi all'improvviso dall'anestesia, impugna un bisturi, ferisce il chirurgo e scappa. Si dirige quindi alla scuola come se fosse guidato da qualcuno. La polizia ed il branco di Scott lo cercano a scuola senza successo. L'unica convinta che il killer sia ancora a scuola \u00e8 Lydia, Stiles le crede e fa evacuare la scuola azionando l'allarme antincendio, ma viene beccato dal coach che lo mette in punizione. Derek e lo zio intanto mettono in atto uno strano rituale: Peter si conficca nella mano destra gli artigli di sua sorella (Talia, la madre di Derek) e li usa per provocare a Derek una visione della madre artigliandogli la base del collo. Derek riesce cos\u00ec a comunicare con la madre morta. Stiles e Lydia vanno a scuola di notte seguendo le loro intuizioni e scoprono che il killer \u00e8 stato inviato da qualcuno a rapire Kira con un messaggio lasciato sulla lavagna dell'aula di chimica (qualcuno che lo ha anche aiutato a nascondersi a scuola). Scott intanto viene invitato a cena dalla famiglia di Kira come ringraziamento per averla salvata dal coyote (mannaro). Scott \u00e8 totalmente impreparato al sushi e alla cucina giapponese, cos\u00ec ordinano una pizza. Isaac ed Allison intanto stanno per amoreggiare ma vengono interrotti da Chris. Quando Scott, in procinto di andarsene, sta salutando Kira davanti a casa viene aggredito dal killer che lo stordisce e rapisce Kira. Stiles e Lydia arrivano a casa di Kira per aiutare Scott. Lydia dopo aver lanciato l'urlo banshee ha l'intuizione che il killer sia in un posto collegato all'elettricit\u00e0, Stiles si ricorda che \u00e8 ingegnere elettrico e quindi sospettano che si sia nascosto alla centrale elettrica. Infatti si trova proprio l\u00ec e sta minacciando Kira con un grosso cavo elettrico che spara scintille. Usa il cellulare di Kira per farle una foto e si vede qualcosa di strano (\u00e8 come se avesse un'aura attorno). Prima che gli altri possano intervenire colpisce con una scarica elettrica potentissima Kira, lasciando al buio mezza citt\u00e0 e rimanendo folgorato lui stesso. Kira si disintegra per poi ricomporsi come un puzzle luminoso. Intanto Isaac (che \u00e8 ancora a casa Argent) viene aggredito da esseri soprannaturali fatti di fumo e armature giapponesi. Isaac rimane a terra immobile ed i mostri se ne vanno. Allison ed il padre arrivano in aiuto di Isaac.\nNotte di festa.\nTrama.\n\u00c8 la notte di Halloween i mostri si aggirano senza dare nell'occhio per la citt\u00e0 per cercare le loro prede. Isaac \u00e8 vivo ma non si riprende. Allison ed il padre lo rianimano ferendolo e scatenando cos\u00ec la guarigione licantropa. Isaac descrive i mostri agli Argent e Chris sembra aver capito di chi o di \"cosa\" si tratta (infatti conserva in una scatola una maschera simile a quella dei mostri). Nel frattempo Scott, Kira, Stiles e Lydia vengono interrogati nella stazione di polizia dall'agente McCall che non crede alla versione dei ragazzi. Ha anche sequestrato il cellulare di Kira che ha delle foto dell'aura di Kira realizzate dal killer. Aiden e Ethan per non essere considerati pi\u00f9 come dei malvagi si mettono ad organizzare un mega party nel loft di Derek (senza dirlo al padrone). Nel frattempo Derek viene assalito dagli Oni come Isaac e rimane svenuto per strada. Scott e Kira, aiutati da Stiles, penetrano di nascosto nella stazione di polizia e cancellano le foto dal cellulare di Kira, rischiando di essere scoperti dal padre di Scott, l'agente dell'FBI McCall. Inizia la grande festa a casa di Derek e l\u00ec arrivano anche i mostri che attaccano il gemello Ethan e Lydia facendoli svenire. Scott e Kira fanno quasi coppia alla festa come anche Isaac e Allison, e Scott nota che Kira ha l'aura di una volpe. In seguito Derek torna a casa e mette fine bruscamente alla festa cacciando i ragazzi. Scott e gli altri lupi con Kira, Allison e Lydia tentano invano di combattere contro i mostri, che fanno svenire anche Aiden, ma quando sembra che stiano per attaccare Scott e Kira arriva l'alba e svaniscono. Stiles ha avuto un'intuizione e si reca a scuola per verificarla. Sembra che sia stato proprio lui a scrivere sulla lavagna di chimica il messaggio che ha indicato al killer Kira come obbiettivo. Intanto il sig. Argent rientra a casa sua ferito e sviene sul pavimento mentre Allison gli sta telefonando.\nSpecial Guest Star: The Bloody Beetroots\nGli oni.\nTrama.\nChris Argent racconta ai ragazzi che lui ha gi\u00e0 conosciuto quel tipo di mostri e che forse cercano proprio lui. Quando aveva 18 anni infatti suo padre ha fatto in modo che egli si trovasse da solo a controllare una vendita di armi senza sapere che i compratori fossero della yakuza, la mafia giapponese. Nel bel mezzo dello scambio ci fu un attacco dei mostri che uccisero tutti quelli che si opponevano alla cattura del boss mafioso, il loro obbiettivo. Raggiunto il boss lo uccisero con le spade nere e Chris si rese conto che il boss ospitava in realt\u00e0 una potente entit\u00e0 malvagia, il vero bersaglio dei mostri. Non tutti gli yakuza morirono nell'attacco, in particolare uno di loro con un mignolo d'argento, di nome Katashi, sembrava in grado di poter affrontare i mostri e sconfiggerli, Chris non perse tempo e spar\u00f2 alla maschera del mostro pi\u00f9 vicino a lui rallentandolo tanto da poter fuggire. Ora Katashi \u00e8 negli USA per un affare e Chris vuole incontrarlo per fargli rivelare il segreto di come affrontare i mostri. Sapendo che \u00e8 un grande appassionato di armi la scusa per vederlo sar\u00e0 vendergli una preziosa pistola francese di sua propriet\u00e0. Nel frattempo Stiles rivela a Scott di temere di essere lui ad aver aiutato il killer a nascondersi e a rintracciare Kira. I Gemelli invece seguono Scott ovunque per proteggerlo, come se fosse il loro alfa. L'agente McCall intanto si sta preparando a far licenziare lo sceriffo Stilinski e ha scoperto che Scott e Kira sono entrati di nascosto nel suo ufficio per prendere qualcosa. Stiles rivela alla madre di Scott di temere di stare impazzendo, lei lo rassicura e, credendo si tratti di mancanza acuta di sonno, lo mette a dormire iniettandogli un potente sedativo. Gli Argent aiutati da Isaac tentano di intrufolarsi a casa di Katashi ma vengono scoperti dal licantropo che lavora per Katashi. Intanto Scott e Kira si preparano ad affrontare i mostri a casa di lui grazie ad un sistema di sicurezza ideato da Alan Deaton. Kira rivela che sospetta di essere una Fox Fire. Il padre di Scott per\u00f2 li raggiunge a casa e cerca di interrogarli. Ormai \u00e8 troppo tardi per mandarlo via il sole \u00e8 tramontato ed i mostri sono arrivati. Arriva anche la madre di Scott e i ragazzi si preparano al peggio. Il padre si mette tra Scott ed i mostri e viene ferito gravemente con la spada nera, ma arriva Derek e la madre di Scott riesce a far scattare la barriera protettiva di Deaton. A casa di Katashi intanto il vecchio giapponese rivela i suoi segreti al signor Argent dopo averlo riconosciuto e gli dice che non solo deve a lui la vita ma anche l'onore. Infatti Katashi non si stava preparando a eliminare i mostri, bens\u00ec stava per fuggire e ci\u00f2 sarebbe stato il massimo disonore per uno yakuza, un fatto peggiore della morte. Lui quindi non sa come uccidere i mostri per\u00f2 sa benissimo cosa sono: sono Oni, demoni giapponesi che cercano ed uccidono le entit\u00e0 malvagie che si impossessano del corpo dei mortali (i Nogitsune). Dice che sono inarrestabili, si pu\u00f2 solo sperare che non siano interessati a te. A casa di Scott si scopre che Kira \u00e8 una Kitsune di un qualche tipo (in tutto sono 13 tipi tra cui il malvagio Nogitsune) e si teme che gli Oni cerchino proprio lei. Ma Scott non la pensa cos\u00ec e quando gli Oni sfondano la barriera si mette davanti a tutti con Kira e si fa catturare. Nessuno viene ucciso e gli Oni, dopo averli controllati, se ne vanno. Cos\u00ec il padre di Scott potr\u00e0 essere portato in pronto soccorso. Stiles intanto si sveglia in ospedale dopo aver dormito per ore e si incammina nel corridoio deserto. Il ragazzo si imbatte in tre Oni, ma li sconfigge tutti: il Nogitsune \u00e8 dentro di lui.\nIl demone dentro.\nTrama.\nScott riceve da Stiles una telefonata molto angosciante nel cuore della notte: l'amico \u00e8 ferito e chiede disperatamente aiuto, ma fa promettere a Scott di non coinvolgere il padre (lo sceriffo). Scott e Isaac si mettono alla ricerca di Stiles che richiama Scott e dice di trovarsi imprigionato in uno scantinato. Alla ricerca si uniscono Aidan e Lydia e poi, inevitabilmente, lo sceriffo Stilinski. La jeep viene ritrovata dalla polizia davanti all'ospedale. La madre di Scott e Derek si uniscono alle ricerche. Lydia sente delle voci che le dicono di cercare Stiles nello scantinato del manicomio dove era detenuto il pluriomicida Barrow. Scott e gli altri seguono le indicazioni di Lydia e perquisiscono il manicomio senza successo. Stiles \u00e8 chiss\u00e0 dove a parlare con una misteriosa figura dal volto bendato che dice di volerlo aiutare e ripete continuamente un indovinello \"tutti ce l'hanno, nessuno pu\u00f2 perderla? Che cos'\u00e8?\". La madre ed il padre di Scott, saputo della scomparsa, si mettono alla ricerca di Stiles. L'agente McCall, sfruttando la sua abilit\u00e0 di detective, intuisce dove si trova il ragazzo: \u00e8 vicino alla tana del coyote mannaro. Lo trovano e lo svegliano dall'incubo che sta avendo prima di portarlo in ospedale. Intanto Isaac va da Allison e la sveglia, stranamente il suo cellulare era spento e non aveva potuto essere avvisata, per\u00f2 lei l'aveva lasciato acceso. Al riavvio il telefonino contiene una serie di strani messaggi in giapponese. Nel frattempo Derek ed Aiden recuperano la jeep di Stiles e iniziano a sospettare che possa essere lui l'ospite del Nogitsune. In ospedale Stiles viene sottoposto ad una risonanza magnetica perch\u00e9 i medici sospettano che sia affetto dalla malattia che ha ucciso sua madre, la Demenza frontotemporale. Derek chiede a Kira di portarlo alla centrale dove Barrow ha cercato di ucciderla e l\u00ec trovano la mazza da baseball di Stiles. Derek pensa che in qualche modo Kira abbia portato il Nogitsune ad impossessarsi di Stiles. Nel frattempo Allison ed Isaac vanno dal padre di Kira (che insegna nella loro scuola) e si fanno tradurre i messaggi trovati sul cellulare di Allison, sono avvisi di sicurezza ai prigionieri di un campo di internamento per americani-giapponesi della seconda guerra mondiale (campi di prigionia per civili di origine giapponese, creati negli USA dopo l'attacco di Pearl Harbor). Il campo in questione, Oak Creek, pare essere un falso. In ospedale esegue la RMN che conferma i sospetti: ha la stessa terribile malattia della madre. Mentre \u00e8 nella Risonanza viene riattaccato dalla misteriosa figura bendata che ripropone l'indovinello. Salta la corrente all'ospedale a causa di un cavo danneggiato in precedenza dal Nogitsune/Stiles, il quale fugge dalla sala dell'esame. Nella mente di Stiles la battaglia \u00e8 alla fine: il misterioso mostro bendato si svela mentre Stiles risponde all'enigma. La risposta \u00e8 l'ombra e sotto le bende c'\u00e8 un altro Stiles, il Nogitsune che prende cos\u00ec completamente possesso del ragazzo. Ma mentre sta uscendo dall'ospedale viene fermato dalla madre di Kira, accompagnata da due Oni che obbediscono ai suoi ordini.\nLetharia Vulpina.\nTrama.\nIl dottor Deaton viene convocato nella villa di un misterioso pezzo grosso giapponese per curare il suo lupo bianco malato. In effetti \u00e8 stato proprio il veterinario a drogarlo in precedenza con la tossina del kanima. Si scopre che il facoltoso giapponese \u00e8 un boss della yakuza. Deaton si avvicina alla fontana, paralizza il giovane boss con il veleno del kanima e preleva un campione del lichene cresciuto sulla fontana del giardino il luogo dove gli Oni hanno ucciso anni prima il Nogitsune. Il muschio nel passato ha assorbito il sangue del Nogitsune ed \u00e8 una pianta molto speciale: si chiama \"letharia vulpina\" e pare abbia il potere di sconfiggere il Nogitsune. Nel frattempo Kira sta per essere colpita in pieno da un cavo dell'alta tensione che si \u00e8 staccato dal tetto dell'ospedale, riesce ad evitarlo ma il cavo cade a terra e folgora un infermiere ed Isaac, lei afferra il cavo e assorbe tutta l'energia davanti ai passanti. Sua madre la rimprovera per essersi rivelata \"speciale\" in pubblico. Intanto Stiles rimane latitante ed Isaac non guarisce dalle lesioni dell'elettricit\u00e0 nonostante l'aiuto di Scott. Il giorno successivo Kira spiega a Derek la personalit\u00e0 e la forza del Nogitsune. A scuola Scott ed i gemelli trovano Stiles/Nogitsune nel seminterrato grazie ad uno degli emettitori di ultrasuoni degli Argent. Scott ed i gemelli collaborano con Stiles per scoprire cosa ha fatto il ragazzo la notte precedente sotto l'influsso del mostro. Si recano dove la scuola ha organizzato la corsa campestre per rimuovere eventuali trappole letali ed il professore di educazione fisica viene trafitto allo stomaco da una freccia. Scott soccorre il prof. assieme a Stiles. Nel frattempo Chris e Derek scoprono degli emettitori di ultrasuoni nelle rispettive case e Derek si reca da Argent per chiedere spiegazioni, ma vengono interrotti dalla polizia che fa irruzione in casa e scopre il denaro del signor Katashi nascosto da qualcuno nella cassaforte. Il sig. Katashi \u00e8 stato assassinato e quella sembra la prova decisiva per incastrare Chris, che viene arrestato assieme a Derek. Lydia ed Allison vengono invitate da Peter Hale a casa di Derek, Peter vuole forzare Lydia a scoprire i suoi ricordi cancellati dalla sorella Talia. Dopo una fitta discussione Lydia scopre che Peter ha un figlio. Potrebbe essere Malia, la ragazza coyote. Scott ed i ragazzi pensano che Stiles/Nogitsune abbia nascosto una bomba sullo scuolabus che viene evacuato. In realt\u00e0 la bomba era stata inviata per posta alla stazione di polizia dove esplode con morti e feriti. Derek salva Chris dall'esplosione ma rimane ferito. Scott arriva sul posto con Stiles e tenta invano di aiutare un poliziotto morente con i suoi poteri. I genitori di Kira creano Oni pi\u00f9 potenti dei precedenti sacrificando due code volpine della signora. Kira avverte Scott e Stiles che stanno arrivando Oni potenziati e decidono di recarsi nello studio veterinario rivestito di sorbo. Mentre stanno per entrare vengono aggrediti dagli Oni e Scott viene trafitto con una spada, ma Kira si dimostra fortissima atterrandoli entrambi. Entrato nell'ambulatorio Stiles si rivela essere sempre stato posseduto dal Nogitsune, ha tramato per causare dolore e sofferenza che Scott ha cercato di assorbire ed ora intrappola Scott risucchiando in s\u00e9 il dolore, fonte di sostentamento del Nogitsune. Prima che Stiles possa assorbire tutto il dolore accumulato da Scott, interviene il dottor Deaton che sorprende il ragazzo e gli inietta al collo una dose di \"letharia vulpina\" facendolo svenire.\nRinchiuso.\nTrama.\nStiles si fa rinchiudere nella Eichen House, una casa per ragazzi con problemi psichici dove aveva sognato di essere rapito dal Nogitsune, e fa promettere a Scott di non farlo uscire di l\u00ec finch\u00e9 non saranno sicuri che sia tornato se stesso. In questo momento \u00e8 Stiles, il Nogitsune non \u00e8 in lui grazie all'iniezione che gli ha fatto Deaton. Nella casa Stiles incontra Malia, la ragazza-coyote. Scott l'aveva ritrasformata in umana dopo anni di corpo animale, e lei non sa pi\u00f9 come trasformarsi. Stiles le promette il suo aiuto in cambio di aiutarlo ad arrivare nel sotterraneo, luogo in cui aveva sognato di essere rapito. Come psicologa trova Morell, sua psicologa scolastica nonch\u00e9 sorella del veterinario Deaton, che avrebbe dovuto essere morta poich\u00e9 Deucalion l'aveva uccisa. Scoprono che Stiles sulla schiena ha delle vene rosse, segni che solitamente compaiono dopo essere stati colpiti da un fulmine e prima spariscono, prima il Nogitsune prender\u00e0 il sopravvento su di lui quindi deve fare di tutto per rimanere sveglio perch\u00e9 quando dorme \u00e8 pi\u00f9 vulnerabile al suo controllo. Stiles inizia a vederlo dappertutto. Prende le chiavi dall'unico custode che le possiede ma viene scoperto e rinchiuso, quindi sedato contro la sua volont\u00e0 e rischia di essere controllato di nuovo dal Nogitsune, ma Malia riesce a svegliarlo prima che sia troppo tardi dopo aver rotto la porta della sua cella di isolamento. Trovano un altro passaggio per i sotterranei, dove sono rinchiusi i pazienti molto pericolosi. Stiles riconosce il luogo del suo incubo e si mette con Malia a cercare informazioni tra fogli e fotografie. Scoprono che in quell'istituto i pazzi venivano torturati e anche uccisi. Malia e Stiles si baciano, e dopo fanno l'amore. Mentre sono accoccolati Malia sente un rumore proveniente dalla parete del sogno di Stiles, dove c'\u00e8 il segno che significa \"se stesso\". Spaccano il muro e trovano il cadavere del Nogitsune originario dentro, quello che Stiles vedeva nei suoi incubi con il viso avvolto in stracci e i denti neri e affilati. Mentre guardano il corpo cercando di capire cosa farne trovano delle vecchie foto nella tasca della giacca e Stiles pensa di conoscere uno dei personaggi fotografati. I due vengono poi sorpresi da Oliver, il compagno pazzo di stanza di Stiles, che controllato dal Nogistune d\u00e0 la scossa ad entrambi e li paralizza. Li lega con delle cinghie e minaccia di trapanare la testa di Malia davanti agli occhi di Stiles, ma questi per non farla uccidere, cede al controllo del demone addormentandosi e lo fa entrare dentro di s\u00e9. Il Nogitsune adesso ha pieno controllo su Stiles. Intanto Scott, Lydia, Allyson, Aiden e Ethan scoprono dal sig. Argent che le prove dell'omicidio di Katashi verranno trasportate con un furgone blindato. Quindi lo attaccano e, dopo uno scontro con un omega, portano le prove a Deaton, che intuisce che per liberare Stiles dal Nogitsune bisogna farlo diventare licantropo. L'episodio termina con Malia che se ne va dalla Echo House per trovare Scott e consegnarli la foto e una katana.\nLa volpe e il lupo.\nTrama.\nDopo aver ricevuto una vecchia foto di guerra da Malia, Kira viene a sapere che sua madre \u00e8 una Kitsune e che ha 900 anni. Durante la Seconda Guerra Mondiale, era stata portata in un campo di internamento giapponese, dove si innamor\u00f2 di un giovane di nome Rhys. Il medico del campo vendeva medicine sul mercato nero alcune delle quali servivano ai giapponesi per curare la polmonite. In seguito scoppi\u00f2 una rivolta, e Rhys rimase gravemente ustionato da una molotov lanciata da una vecchia donna giapponese, Satomi, che si scopre essere un lupo mannaro. Noshiko (la madre di Kira) fu attaccata dai soldati, e in tanto il giovane medico mor\u00ec senza che lei potesse salvarlo. Creduta morta, Noshiko comincia a riprendersi dalle ferite, anche se non \u00e8 ancora in grado di muoversi, e crea un Nogitsune invocando i suoi antenati in modo da avere la sua vendetta, ma il Nogitsune sfugge al suo controllo e prende possesso del corpo del suo amato. Il Nogitsune compie una serie di omicidi, uccidendo tutto il personale e gli abitanti di Eichen House (il campo di internamento). Noshiko, completamente guarita e sapendo che come Kitsune \u00e8 l'unica che pu\u00f2 fermare il Nogitsune, prende una katana che lei aveva nascosto, e con l'aiuto della vecchia lupo mannaro giapponese, riesce a colpire il Nogitsune, ma la spada finisce in frantumi. Il Nogitsune lascia il corpo del medico morto sotto forma di mosca, perci\u00f2 Noshiko lo imprigiona in un barattolo di vetro e lo nasconde nelle radici del Nemeton. Scott e i suoi amici potrebbero dunque essere stati in parte responsabili per il risveglio del Nogitsune con il loro sacrificio per i genitori. Kira, che \u00e8 una Tuono Kitsune, \u00e8 l'unica in grado di riparare la katana che sua madre le d\u00e0 per fermare la Nogitsune ancora una volta. Nel frattempo Derek, Chris, Allison e lo sceriffo Stilinski cercano di rintracciare Stiles, sperando di riportarlo alla normalit\u00e0. L'episodio termina con lo sceriffo che trova Stiles a casa di Derek.\nIn profondit\u00e0.\nTrama.\nLo sceriffo Stilinski, Chris Argent, Allison e Derek, nel loft di quest'ultimo, hanno uno scontro con Stiles/Nogitsune interrotto poco dopo dall'arrivo degli Oni. Sono costretti perci\u00f2 a combattere i demoni per evitare che uccidano Stiles, che nel frattempo \u00e8 scappato. Successivamente il ragazzo ha un incontro con la madre di Kira nello scantinato della Echo House (dove \u00e8 seppellito il precedente corpo del Nogitsune) durante il quale si ferisce per far uscire dal suo corpo delle mosche con cui prende il controllo dei licantropi (tutti tranne Scott e Peter). Di conseguenza i lupi impazziscono: Derek cerca di uccidere Chris (il quale riesce fortunatamente a difendersi) per vendicare la strage della sua famiglia, mentre Isaac, Ethan e Aiden tentano di uccidersi a vicenda, ma verranno fermati da Kira e Allison. Nel frattempo Lydia, con l'aiuto di Aiden e grazie alle sue capacit\u00e0 di Banshee, trova Stiles svenuto in un parcheggio e lo porta a casa di Scott. Qui, su suggerimento di Peter, Scott, con l'uso degli artigli, entra nella testa di Stiles insieme a Lydia per tentare di risvegliarlo. Intanto si tiene l'udienza per decidere la revoca dello sceriffo Stilinski, ma quest'ultimo viene aiutato dal padre di Scott, il quale gli rivela che il motivo per cui \u00e8 tornato non \u00e8 licenziarlo ma poter parlare con Scott, lasciando intuire un segreto di cui lo sceriffo \u00e8 a conoscenza e che gli consiglia di rivelare al figlio. Nel frattempo Scott e Lydia sono entrati nella mente di Stiles, dove scoprono che lo scontro tra il ragazzo e il Nogitsune avviene sotto forma di partita ad un gioco da tavola giapponese, e che inoltre sono inavvicinabili. Lydia ricorda allora a Scott che Stiles, pur essendo umano, \u00e8 un membro del suo branco, per cui il ragazzo lancia un ululato tale da riuscire a risvegliare il suo amico. Tornati nel mondo reale, il corpo di Stiles si libera del Nogitsune, che ha preso la forma del suo precedente corpo bendato. Tuttavia, tolte le bende, si scopre che quello \u00e8 in realt\u00e0 il vero Stiles, mentre l'altro Stiles \u00e8 il Nogitsune che ha assunto le sue sembianze e ha approfittato del caos generale per rapire Lydia e scappare. Lydia dice a Peter che una certa Malia Tate \u00e8 la sua figlia biologica.\nPresentimento.\nTrama.\nMentre sono alla ricerca di Lydia (che ha lasciato un messaggio in cui dice di non cercarla), Aiden e Ethan vengono colpiti da un misterioso individuo con dei proiettili di strozzalupo, ma vengono salvati da Derek. Nel frattempo, a casa di Scott, Stiles viene messo alla prova dagli Oni, dimostrando di essere s\u00e9 stesso e non pi\u00f9 sotto il controllo del Nogitsune. Tuttavia il ragazzo \u00e8 ancora molto debole e uccidere il Nogitsune potrebbe portare anche alla sua morte. La madre di Kira tenta di insegnare alla figlia il gioco da tavola cinese Go che Stiles e il Nogitsune stavano giocando, sostenendo che il demone si basa su di esso per attuare le sue mosse. Con l'aiuto del padre per\u00f2, Kira scopre che le mosse che credeva del Nogitsune sono in realt\u00e0 quelle della madre, e capisce che la donna ha altro in mente. Nel frattempo Lydia \u00e8 stata portata nel campo di internamento giapponese dal Nogitsune; il gruppo vi si precipita e trova la madre di Kira con gli Oni, che ha intenzione di uccidere il Nogitsune anche se ci\u00f2 significa uccidere Stiles. Il Nogitsune per\u00f2 si impossessa del coltello di Noshilko (che rappresenta la sua ultima coda da Kitsune) e spezzandolo ottiene il controllo degli Oni, che attaccano Kira, Allison e Isaac. Scott e Stiles intanto trovano Lydia, la quale continua a ripetere che non dovevano venire a cercarla perch\u00e9 succeder\u00e0 qualcosa di terribile, e cos\u00ec \u00e8: mentre combattono Allison, che ha forgiato delle nuove frecce con punte in argento, riesce con esse ad uccidere un Oni, ma viene colpita a morte da un altro nello stesso momento. Allison muore tra le braccia di Scott, consolando il ragazzo dicendogli di essere felice, poich\u00e9 sta morendo tra le braccia del suo primo amore, colui che ha sempre amato.\nLa mossa divina.\nTrama.\nMentre piangono la perdita di Allison, Scott e il resto del gruppo si preparano allo scontro finale. Gli Oni, sotto il controllo del Nogitsune, prendono brutalmente il controllo dell'ospedale, della stazione dello sceriffo, della scuola e della clinica veterinaria. Isaac e Chris Argent realizzano che l'argento, se rimane abbastanza a lungo nel corpo degli Oni, pu\u00f2 ucciderli. Nel frattempo tutti quelli attaccati dai demoni, tra cui Melissa e Alan, mostrano segni di avvelenamento. A scuola, Scott, Kira, Stiles e Lydia si battono contro il Nogitsune, ma quando sembra che stiano per soccombere Stiles capisce che il tutto non \u00e8 altro che un'illusione e riescono a liberarsi. Nel frattempo Derek, Ethan e Aiden vengono sconfitti dagli Oni nel cortile, ma Chris e Isaac li salvano uccidendo i demoni con le frecce d'argento forgiate da Allison. Tuttavia, mentre uccide l'ultimo Oni, Aiden viene trafitto dalla sua lama e muore tra le braccia del fratello. Il Nogitsune per\u00f2 non \u00e8 ancora sconfitto. Scott allora lo morde, e poich\u00e9 egli non pu\u00f2 essere contemporaneamente una volpe e un lupo, inizia ad indebolirsi, finch\u00e9 Kira non lo distrugge definitivamente con la katana, esorcizzando Stiles che ritorna cos\u00ec in forze. Il corpo del Nogitsune inizia a disintegrarsi fino a ritornare nella sua forma originale, una mosca, che viene intrappolata da Isaac nel cofanetto fatto di legno del Nemeton che conteneva gli artigli di Talia Hale. In questo modo le persone avvelenate dagli Oni guariscono. Dopo quanto successo, Scott ha iniziato ad insegnare a Malia come controllare le sue abilit\u00e0, mentre Ethan dice a Danny che ha intenzione di lasciare Beacon Hills, scoprendo che il ragazzo sa tutto sui lupi mannari e gli altri esseri soprannaturali. Nel frattempo Derek parla con Stiles di un sogno che si scopre essere reale. Infatti, in una serie di flashback, viene rivelato che il graffio di un Alfa pu\u00f2 trasformare qualcuno se gli artigli penetrano abbastanza profondamente. Si scopre quindi che una persona creduta da tutti morta \u00e8 in realt\u00e0 ancora viva ed \u00e8 diventata un essere soprannaturale: Kate Argent, che fa irruzione nel loft di Derek preso d'assalto dagli uomini dei Calavera, fa fuori tutti e poi spara a un incredulo Derek, mostrando il suo nuovo sconvolgente aspetto."}
{"id": "4545504", "revid": "287204", "url": "https://it.wikipedia.org/wiki?curid=4545504", "title": "Operazione Rheinubung", "text": ""}
{"id": "4545508", "revid": "438678", "url": "https://it.wikipedia.org/wiki?curid=4545508", "title": "Funzionalit\u00e0 renale", "text": ""}
{"id": "4545510", "revid": "466539", "url": "https://it.wikipedia.org/wiki?curid=4545510", "title": "Pusher II - Sangue sulle mie mani", "text": "Pusher II - Sangue sulle mie mani (\"Pusher II\") \u00e8 un film del 2004 diretto da Nicolas Winding Refn, secondo capitolo dell'omonima trilogia uscito a otto anni di distanza dal primo capitolo.\nTrama.\nTonny \u00e8 appena stato scarcerato, e non riuscendo a trovare il suo vecchio compagno e amico Frank, del quale non ricorda quasi nulla a causa di un'amnesia, decide di andare a lavorare per conto del padre detto Smeden (il Fabbro), il quale nutre per Tonny un senso di apatia e distacco, una situazione che ha un forte peso sulla stabilit\u00e0 emotiva di Tonny il quale sperava di trovare conforto nella figura paterna. Tonny scopre anche di aver messo incinta una prostituta con la quale era andato prima di finire in prigione, e si trova davanti ad un figlio da mantenere, cercando di ritrovare una posizione ormai perduta nel mondo della droga.\nProduzione.\nLa decisione del regista Nicolas Winding Refn di tornare sui propri passi e di realizzare un seguito del film \"Pusher - L'inizio\" ha origine dall'insuccesso dei due film \"Bleeder\" e \"Fear X\", i quali hanno gettato in una crisi economica il regista proprio mentre \"Pusher - L'inizio\" diventava sempre pi\u00f9 un cult fra gli appassionati. Il motivo del ritorno a questo mondo per\u00f2 non \u00e8 solo di natura commerciale, il regista ha voluto esplicitamente esternare le proprie insicurezze e le paure che stava vivendo, creando un film basato sulla psicologia del protagonista e mettendo in secondo piano la violenza."}
{"id": "4545511", "revid": "599013", "url": "https://it.wikipedia.org/wiki?curid=4545511", "title": "Young Mrs. Winthrop", "text": ""}
{"id": "4545514", "revid": "155634", "url": "https://it.wikipedia.org/wiki?curid=4545514", "title": "Open di Francia 2013 - Doppio femminile", "text": "Sara Errani e Roberta Vinci erano le detentrici del titolo ma non sono riuscite a difenderlo perdendo la finale con Ekaterina Makarova e Elena Vesnina per 7-5, 6-2."}
{"id": "4545516", "revid": "1305772", "url": "https://it.wikipedia.org/wiki?curid=4545516", "title": "Appalachian Trail Conservancy", "text": "L'Appalachian Trail Conservancy (ATC) (anteriormente Appalachian Trail Conference) \u00e8 un'organizzazione non a scopo di lucro dedicata alla conservazione del Sentiero degli Appalachi (\"Appalachian Trail\"), che corre dal Maine alla Georgia. L'organizzazione lavora per proteggere i 3.507 chilometri (2.507 miglia) e i 1.000 chilometri quadrati (250.000 acri) di strada verde del sentiero, e coordina il lavoro di circa trenta circoli escursionistici che effettuano la manutenzione del sentiero.\nIl sentiero fu concepito originariamente dalla guardia forestale Benton MacKaye che ide\u00f2 un sentiero grandioso che avrebbe collegato una serie di fattorie e di campi di lavoro/studio per i residenti nella natura selvaggia per residenti della citt\u00e0. Nel 1922, su suggerimento del maggiore William A. Welch, direttore della \"Palisades Interstate Park Commission\", il piano di MacKaye fu pubblicizzato da Raymond H. Torrey con un articolo del \"New York Evening Post\" (futuro \"New York Post\") sotto il titolo a tutta pagina \"\" (\"Un grande sentiero dal Maine alla Georgia!\"). L'idea fu rapidamente adottata dalla \"Palisades Interstate Park Trail Conference\" (futura New York \u2013 New Jersey Trail Conference) in qualit\u00e0 di suo progetto principale, e il 4 gennaio 1924, fu completato il primo tratto di 32 chilometri (20 miglia) dal fiume Hudson al fiume Ramapo. L'intero sentiero fu terminato nel 1937.\nL'ATC fu costituita a Washington il 2 e 3 marzo 1925, con Major Welch come presidente e Torrey come tesoriere. Nel 1927 Welch fu sostituito dal giudice Arthur Perkins e nel 1928 J.A. Allis divenne tesoriere.\nNel 1929 Perkins reclut\u00f2 Ned Anderson per aprire la tratta del sentiero nel Connecticut. Questa sezione \u00e8 un tratto di 80 chilometri (50 miglia) attraverso l'angolo nord-ovest dello Stato da Dog Tail Corners presso Webatuck (nello stato di New York a Bear Mountain presso la frontiera del Massachusetts. Anderson lavorava in una doppia veste come direttore di sezione sia per la \"Connecticut Forest &amp; Park Association\" che per l'ATC. Con i suoi volontari, continu\u00f2 a curare la manutenzione del sentiero fino al suo pensionamento nel 1948. Oggi, il sentiero \u00e8 curato dall'\"Appalachian Mountain Club\".\nL'ATC ha sede ad Harper's Ferry (Virginia Occidentale). \u00c8 impegnata non solo nella manutenzione e nella protezione del sentiero, ma anche in attivit\u00e0 educative, scientifiche e di sensibilizzazione legate al sentiero sui temi ecologici e ambientali."}
{"id": "4545517", "revid": "358253", "url": "https://it.wikipedia.org/wiki?curid=4545517", "title": "Sagn\u00eb a l\u00f9 cutt\u00e9ur", "text": ""}
{"id": "4545525", "revid": "606039", "url": "https://it.wikipedia.org/wiki?curid=4545525", "title": "Rondone codaspinosa golabianca", "text": ""}
{"id": "4545532", "revid": "155634", "url": "https://it.wikipedia.org/wiki?curid=4545532", "title": "Open di Francia 2013 - Doppio maschile", "text": "Maks Mirny e Daniel Nestor erano i detentori del titolo, ma hanno deciso di partecipare in coppia rispettivamente con Horia Tec\u0103u e Robert Lindstedt. Entrambe le coppie sono state sconfitte al secondo turno, Lindstedt e Nestor da Jonathan Dasni\u00e8res de Veigy e Florent Serra mentre Mirny e Tec\u0103u da Micha\u00ebl Llodra e Nicolas Mahut. I francesi hanno poi perso la finale contro Bob Bryan e Mike Bryan per 6-4, 4-6, 7-64."}
{"id": "4545536", "revid": "1543377", "url": "https://it.wikipedia.org/wiki?curid=4545536", "title": "HMS Gotland (1933)", "text": "Lo HMS \"Gotland\" \u00e8 stato un incrociatore portaidrovolanti che ha servito nella marina militare svedese.\nOrigini.\nLa nave venne costruita per soddisfare le esigenze di pattugliamento dei mari sotto sovranit\u00e0 svedese, ed inizialmente progettato come portaidrovolanti, con un ponte posteriore e delle gru per operare idrovolanti del tipo Hawker Osprey, dei quali portava sei esemplari, ma aveva posto per otto di essi. Il suo dislocamento venne ridotto per esigenze di bilancio, sacrificando una torre binata da 152mm. Il sistema di controllo fuoco era originariamente con due stereotelemetri da 6 m; in seguito venne asservito ad un radar; la nave era anche dotata di sonar a scafo.\nL'incrociatore ebbe un ruolo non voluto nell'operazione Rhein\u00fcbung, che prevedeva l'uscita in segretezza della \"corazzata Bismarck\", ma venne da esso avvistata mentre usciva dal Kattegat e poi dalla resistenza norvegese a Kristiansand, quindi l'ambasciata inglese a Stoccolma ne fu immediatamente informata, iniziando quella che poi verr\u00e0 conosciuta come caccia alla Bismarck. Successivamente, nel 1942, con l'obsolescenza degli Osprey e la mancanza di moderni velivoli in grado di sostituirli, vennero aggiunti otto cannoni antiaerei Bofors da 40mm su quello che era il ponte di volo a poppa e ne venne cambiato il ruolo ufficiale. Dopo la seconda guerra mondiale venne relegato a ruoli addestrativi e nel 1953 sub\u00ec ulteriori modifiche per sostenere in caso di guerra il ruolo di nave comando. Nel 1955 i 44 cannoni da 75\u00a0mm/60 cal. Model 1928, 2 in installazioni singole ed una installazione binata, vennero rimpiazzati da 4 impianti singoli da 40\u00a0mm Bofors.\nNel 1956 venne ritirato dal servizio attivo per essere radiato nel 1960. Nel 1962 venne autorizzata la vendita e nel 1963 venne demolito."}
{"id": "4545543", "revid": "767487", "url": "https://it.wikipedia.org/wiki?curid=4545543", "title": "Young Mrs. Winthrop (film 1915)", "text": "Young Mrs. Winthrop \u00e8 un cortometraggio muto del 1915 diretto da Richard Ridgely. Prodotto dalla Edison, aveva come interpreti Margery Bonney Erskine, Robert Conness, Mabel Trunnelle, Harry Beaumont, Gladys Hulette, Sally Crute, Bigelow Cooper.\nIl film \u00e8 il primo adattamento cinematografico del lavoro teatrale di Bronson Howard che era stato messo in scena a Broadway al Madison Square Theatre il 9 ottobre 1882.\nNel 1920, ne venne fatto un remake: sempre con il titolo \"Young Mrs. Winthrop\", questa versione fu diretta da Walter Edwards e interpretata da Ethel Clayton e Harrison Ford.\nTrama.\nIn casa Winthrop l'armonia familiare soffriva per il troppo tempo che Douglas, il padrone di casa, dedicava agli affari mentre sua moglie si dimostrava pi\u00f9 interessata alla vita di societ\u00e0 che alla famiglia. Suo fratello Herbert aveva perso molto denaro in affari sbagliati. Con l'aiuto di Winthrop ripaga i debiti tranne uno, quello della signora Hepworth Dunbar, una donna che i Winthrop avevano ripetutamente snobbato a causa della sua reputazione e che adesso vuole vendicarsi. Tuttavia Douglas la incontra segretamente, dandole un assegno. Vuole tenere segreto quell'incontro alla moglie e anche il motivo, ma lei, venendone a conoscenza, per ripicca lascia il figlio malato a casa e se ne va a un ballo accompagnata da Euston Scott, l'avvocato di famiglia, che cerca di convincerla a tornare a casa. Durante la sua assenza il bambino muore. Cerca allora il marito dalla signora Dunbar che \u00e8 felice di dirle che Douglas \u00e8 stato l\u00ec, ma non le svela il motivo del loro appuntamento. Quando Douglas torna a casa, viene a sapere della morte del figlio. Si rende conto che entrambi si sono dimostrati dei pessimi genitori, cerca di confortare la moglie, ma lei lo respinge e allora decidono di separarsi. Scott, come loro avvocato, tenta la strada della riconciliazione, ma senza grande successo. Douglas decide di dividere con la moglie tutti i loro beni. Poi Scott fa una domanda che sar\u00e0 la sua carta vincente: \"Come possiamo dividere questa piccola bara?\". La famiglia si ricompone decidendo di mettere avanti a tutto la felicit\u00e0 della famiglia e lasciare in secondo piano i loro interessi sociali.\nProduzione.\nIl film, un cortometraggio in due bobine, fu prodotto dall'Edison Company.\nDistribuzione.\nDistribuito dalla General Film Company, usc\u00ec nelle sale cinematografiche degli Stati Uniti il 1\u00ba gennaio 1915."}
{"id": "4545546", "revid": "694292", "url": "https://it.wikipedia.org/wiki?curid=4545546", "title": "Convento dei Santi Cosma e Damiano", "text": ""}
{"id": "4545547", "revid": "694292", "url": "https://it.wikipedia.org/wiki?curid=4545547", "title": "Convento di San Niccol\u00f2", "text": ""}
{"id": "4545561", "revid": "122647994", "url": "https://it.wikipedia.org/wiki?curid=4545561", "title": "Associazione Calcio Femminile Despar Trani 80 1985-1986", "text": "Questa voce raccoglie le informazioni riguardanti l'Associazione Calcio Femminile Despar Trani 80 nelle competizioni ufficiali della stagione 1985-1986.\nStagione.\n\u00c8 l'anno della Despar Trani 80: gli obiettivi sono sempre quelli di vittoria finale, la squadra non ha bisogno di ritocchi, ma c'\u00e8 il cambio dell'allenatore, al tradizionalista Barbato subentra l'innovatore De Marinis.\nLa zona mista, una novit\u00e0 per il calcio femminile, d\u00e0 i suoi frutti, infatti la squadra \u00e8 un rullo compressore, dando spettacolo su tutti i campi d'Italia e richiamando migliaia di spettatori. Il giusto premio in quest'altro anno di grazia \u00e8 la conquista dello scudetto nella gara decisiva col Ritt Jeans Verona\ndavanti a dodicimila spettatori in una cornice di calore e colore. \u00c8 il terzo scudetto consecutivo per Trani, il sesto per la Puglia.\nFonti e bibliografia.\nLa storia della societ\u00e0 \u00e8 stata cortesemente fornita dall'ex segretario del club biancoazzurro Nino (Cristoforo) Losito di Trani. I dati stagionali e le presenze da lui raccolti sono stati tratti dal quotidiano La Gazzetta del Mezzogiorno, giornale conservato dalle seguenti Biblioteche:"}
{"id": "4545564", "revid": "74173", "url": "https://it.wikipedia.org/wiki?curid=4545564", "title": "Greville Howard", "text": "Biografia.\nEra figlio di Henry Howard, XIX conte di Suffolk e di Margaret Leite. Sua madre era sorella di Mary Curzon e figlia dell'imprenditore americano Levi Leiter.\nSuo fratello fu Charles Howard, divenuto conte alla morte di loro padre e famoso artificiere ed eroe durante la Seconda guerra mondiale.\nFu luogotenente comandante durante la guerra. Divenuto poi membro del Consiglio della Citt\u00e0 di Westminster, ne fu sindaco tra il 1946 ed il 1947.\nFu membro del Parlamento per il collegio di St Ives dal 1950 fino al 1966.\nHoward spos\u00f2 Mary, figlia di William Smith Ridehalgh, nel 1945. Mor\u00ec nel 1987 all'et\u00e0 di 78 anni."}
{"id": "4545573", "revid": "76963", "url": "https://it.wikipedia.org/wiki?curid=4545573", "title": "Paul Mercurio", "text": "Biografia.\nFiglio del caratterista italoaustraliano Gus Mercurio, Paul Mercurio \u00e8 nato artisticamente come ballerino, avendo iniziato danza classica all'et\u00e0 di nove anni. A diciannove \u00e8 diventato etoile maschile della Sydney Dance Company, ruolo che ha conservato per quasi un decennio. In seguito ha deciso di studiare recitazione, senza per\u00f2 abbandonare del tutto la carriera di danzatore, tanto che il suo primo ruolo cinematografico da protagonista \u00e8 stato quello di un ragazzo che vince una gara di ballo, in \"Ballroom - Gara di ballo\" di Baz Luhrmann (1992), film ben accolto in tutto il mondo. Paul Mercurio \u00e8 conosciuto anche per la parte principale nel film tv \"Giuseppe\" (1995).\nGestisce un blog dove trova largo spazio uno dei suoi interessi, la gastronomia, della quale si \u00e8 occupato anche nel programma televisivo \"Mercurio's Menu\". Ha condotto anche altre trasmissioni nel suo Paese e fatto parte della commissione giudicatrice in due versioni del programma \"Dancing with the Stars\", quella australiana e quella neozelandese. Degna di nota inoltre la sua attivit\u00e0 di consulente coreografico in allestimenti teatrali, film e cortometraggi.\nVita privata.\nHa tre figlie - Elise, Emily ed Erin - nate dal suo matrimonio con la danzatrice Andrea Toy. Attualmente vive a Melbourne."}
{"id": "4545589", "revid": "767487", "url": "https://it.wikipedia.org/wiki?curid=4545589", "title": "Young Mrs. Winthrop (film 1920)", "text": "Young Mrs. Winthrop \u00e8 un film muto del 1920 diretto da Walter Edwards.\nDopo \"Young Mrs. Winthrop\" del 1915, questa fu la seconda versione dell'omonimo lavoro teatrale di Bronson Howard che era andato in scena a Broadway nel 1882\nTrama.\nDouglas e Constance Winthrop si stanno allontanando sempre di pi\u00f9 l'uno dall'altra. Lui, preso totalmente dal lavoro, lei dalla sua vita sociale. L'unica cosa che sembra ormai unirli ancora \u00e8 Rosie, la loro bambina. Per amore di lei, ia coppia decide di ritrovare l'armonia perduta: Douglas passer\u00e0 pi\u00f9 tempo in famiglia, Constance rinuncer\u00e0 ai suoi troppi impegni sociali. Ma la signora Dunbar non \u00e8 d'accordo: il suo rancore verso Constance la induce a far credere a Douglas che la moglie sia andata a un ricevimento. L'uomo, profondamente ferito, accetta l'invito a cena della signora Dunbar e, quando Constance viene a sapere del tradimento del marito, ormai la frattura tra i due \u00e8 diventata troppo profonda per poter essere rimarginata. Cos\u00ec, quando Rosie viene a mancare, il loro legame si scioglie definitivamente.\nUn vecchio amico, per\u00f2, li fa ritornare sui loro passi quando riporta alla loro memoria l'amore e la felicit\u00e0 che un tempo li aveva uniti.\nProduzione.\nIl film fu prodotto dalla Famous Players-Lasky Corporation\nDistribuzione.\nDistribuito dalla Paramount-Artcraft Pictures, il film - presentato da Jesse L. Lasky - usc\u00ec nelle sale cinematografiche USA il 29 febbraio 1920."}
{"id": "4545607", "revid": "694292", "url": "https://it.wikipedia.org/wiki?curid=4545607", "title": "Chiesa di San Vittore alle Chiuse", "text": ""}
{"id": "4545612", "revid": "298229", "url": "https://it.wikipedia.org/wiki?curid=4545612", "title": "James Kwalia C'Kurui", "text": ""}
{"id": "4545613", "revid": "124260839", "url": "https://it.wikipedia.org/wiki?curid=4545613", "title": "Alessandro Antinelli", "text": "Biografia.\nInizia la sua carriera giornalistica nella radiofonia romana nel 1993 prima a Radio Serena poi a RadioIncontro, Radio Globo e Antenna 1. Dal 1996 e successivamente a Radio Dimensione Suono dove conduce il notiziario sportivo e ricopre il ruolo di inviato per calcio, pallavolo, basket e Formula 1. Entra in RAI nel 2000, ma \u00e8 assunto a tempo indeterminato solo nel 2009. Fa parte della redazione calcio di Raisport.\nHa seguito, tra le altre cose, le Olimpiadi del 2004 (dove, per\u00f2, si occupava di servizi per l'AdnKronos e collegamenti con Radio 24), del 2008, del 2012 e del 2016, il Campionati del Mondo di calcio del 2006, del 2010 e del 2014, i Campionati europei di calcio del 2008 e del 2012 e la Confederations Cup del 2013. Dalla seconda met\u00e0 del 2010 fino al giugno 2015 \u00e8 stato tra gli inviati al seguito nonch\u00e9 bordocampista delle partite della Nazionale italiana di calcio (il suo posto \u00e8 stato preso dal collega Luca De Capitani) ed \u00e8 stato spesso inviato a bordo campo anche per altre partite di calcio trasmesse dalla RAI.\nDal 2009 ad agosto 2015 ha, inoltre, raccolto l'eredit\u00e0 di Francesco Pancani e di Jacopo Volpi come telecronista della pallavolo ed \u00e8 stato la voce sia della Nazionale italiana maschile di pallavolo sia del campionato italiano, ruolo che condivide con Maurizio Colantoni e Marco Fantasia. Ha giocato per quindici anni a pallavolo e poi anche a \"beach volley\".\nNella stagione 2009-2010 ha condotto \"Replay\", il luned\u00ec in seconda serata su Rai 3 insieme a Simona Rolandi. Nella stagione 2014-2015 conduce a rotazione con Marco Mazzocchi, Valerio Iafrate e Andrea Fusco \"Zona 11 pm\" su Rai Sport 1. Nel 2014 ha inoltre ricevuto il premio giornalistico Piero Dardanello, quindi, nello stesso anno, ha conquistato l'Oscar dello Sport di Mazara del Vallo e, nel 2015, \u00e8 stato premiato alla rassegna \"Pulcinellamente\" di Sant'Arpino. nel 2016 ha vinto il premio Ussi Coni nella sezione tv. Dal 23 agosto 2015, conduce la nuova edizione de \"La Domenica Sportiva\", insieme a Giusy Versace, conduzione che bissa l'anno successivo affiancato da Giorgia Cardinaletti. Nell'estate del 2016 \u00e8 l'inviato della Rai al seguito della Nazionale italiana al Campionato europeo di calcio 2016. Nell\u2019agosto 2016 partecipa a Rio de Janeiro alla sua quarta Olimpiade come telecronista di pallavolo e Beach volley maschile commentando due medaglie d\u2019argento.\nNel 2019 doppia l'ex boxeur e telecronista sportivo di boxe Roy Jones Jr. nel film \"Creed II\".\nNel 2021 sar\u00e0 a bordocampo durante le partite della Nazionale all'Europeo e anche nelle partite di qualificazione ai Mondiali 2022."}
{"id": "4545622", "revid": "606039", "url": "https://it.wikipedia.org/wiki?curid=4545622", "title": "Cyaniriodes", "text": ""}
{"id": "4545623", "revid": "606039", "url": "https://it.wikipedia.org/wiki?curid=4545623", "title": "Cyaniroides", "text": ""}
{"id": "4545624", "revid": "606039", "url": "https://it.wikipedia.org/wiki?curid=4545624", "title": "Maslowskia", "text": ""}
{"id": "4545625", "revid": "256896", "url": "https://it.wikipedia.org/wiki?curid=4545625", "title": "Pontificio Istituto di Musica Sacra", "text": ""}
{"id": "4545631", "revid": "92723", "url": "https://it.wikipedia.org/wiki?curid=4545631", "title": "Dreso", "text": "Dreso \u00e8 un eroe minore della mitologia greca.\nNel grandioso poema dell'Iliade compare solo una volta, nel Libro VI.\nEroe troiano, combatt\u00e9 nelle file dell'esercito impegnato alla difesa delle mura della citt\u00e0 di Troia durante il lungo assedio.\nFu assassinato da uno dei principali eroi achei, il forte Diomede, figlio di Tideo e di Deipile."}
{"id": "4545635", "revid": "28592", "url": "https://it.wikipedia.org/wiki?curid=4545635", "title": "Azzeruoli", "text": ""}
{"id": "4545636", "revid": "28592", "url": "https://it.wikipedia.org/wiki?curid=4545636", "title": "Camedrio", "text": ""}
{"id": "4545637", "revid": "28592", "url": "https://it.wikipedia.org/wiki?curid=4545637", "title": "Camedrio alpino", "text": ""}
{"id": "4545638", "revid": "28592", "url": "https://it.wikipedia.org/wiki?curid=4545638", "title": "Camedrio maro", "text": ""}
{"id": "4545639", "revid": "228587", "url": "https://it.wikipedia.org/wiki?curid=4545639", "title": "Basilica della Madonna dei Martiri", "text": "La basilica della Madonna dei Martiri \u00e8 una chiesa di Molfetta. La costruzione del nucleo primitivo della chiesa (corrispondente, nell'assetto odierno, alla sola area occupata dall'altare maggiore) ebbe inizio nel 1162.\nLa chiesa attuale, infatti, non coincide con quella originaria perch\u00e9 intorno al 1830 l'edificio sacro sub\u00ec rilevanti modifiche.\nLa chiesa, proclamata basilica minore nel 1987, accoglie al suo interno dipinti tra i quali un'immagine della \"Madonna dei Martiri\", trasportata dai Crociati nel 1188, particolarmente cara ai molfettesi, in special modo ai marinai.\nAltre opere artistiche conservate nell'edificio religioso sono: la \"Madonna del Rosario\" risalente al 1574 e attribuita a Michele Damasceno, la \"Visitazione della Beata Vergine Maria\", la \"Morte di san Giuseppe\", un'\"Adorazione dei Magi\" e una statua lignea di \"Maria santissima dei Martiri\" eseguita nel 1840.\nA destra dell'altare maggiore, in un'angusta cripta cui si accede scendendo alcuni ripidi gradini in pietra, \u00e8 situata una riproduzione fedele del Santo Sepolcro, realizzata a spese del notaio molfettese Francesco Lepore prima del 1497 (anno in cui risultava essere gi\u00e0 deceduto) con 62 pietre, si dice, da lui portate dalla Terra santa.\nAccanto alla chiesa \u00e8 situato un edificio a tre corsie comunemente detto \"Ospedale dei Crociati\" che \u00e8 quello che resta dell'antico \"Ospedale dedicato a Santa Maria e ai santi martiri\", edificato in epoca successiva (al 1162), dove si fermavano i pellegrini (martiri di Cristo) di passaggio a Molfetta durante il viaggio da e per Gerusalemme. Ospedale \u00e8 qui da intendersi nel senso etimologico di hospitalis (da hospes, hospitis = ospite), luogo di accoglienza e ristoro, per il corpo e per la mente."}
{"id": "4545641", "revid": "287204", "url": "https://it.wikipedia.org/wiki?curid=4545641", "title": "Sbarco in Calabria", "text": ""}
{"id": "4545647", "revid": "399", "url": "https://it.wikipedia.org/wiki?curid=4545647", "title": "Cucina sudtirolese", "text": ""}
{"id": "4545652", "revid": "694292", "url": "https://it.wikipedia.org/wiki?curid=4545652", "title": "Monastero di San Vincenzo al Volturno", "text": ""}
{"id": "4545661", "revid": "599013", "url": "https://it.wikipedia.org/wiki?curid=4545661", "title": "Krit Srivara", "text": "\u00c8 ricordato in Thailandia per il ruolo che ebbe durante la sollevazione studentesca dell'ottobre 1973 quando, ordinando il ritiro delle proprie truppe, evit\u00f2 la probabile carneficina e contribu\u00ec alla fine della dittatura di Thanom Kittikachorn.\nBiografia.\nDurante la seconda guerra mondiale, Krit prese parte alla campagna della Birmania nel battaglione dell'esercito thailandese comandato dall'allora maggiore Sarit Thanarat. Thanarat divenne nel 1958 primo ministro e dittatore dalla Thailandia, mentre Krit comp\u00ec una brillante carriera nell'esercito arrivando al grado di generale.\nCarriera politica.\nNel 1969, entr\u00f2 nella compagine governativa del feldmaresciallo Thanom Kittikachorn in qualit\u00e0 di vice-ministro dell'Istruzione. Nel 1970 fu spostato alla carica di vice-ministro della Difesa, dicastero di cui era titolare il primo ministro Thanom. Il governo fu sciolto il 17 novembre con un colpo di Stato organizzato dallo stesso Thanom per sopprimere l'infiltrazione comunista. Fu dissolto il parlamento e venne formato il Consiglio Esecutivo Nazionale, che per un anno fece le veci del governo. Nel successivo governo di Thanom costituitosi nel dicembre 1972, Krit ricopr\u00ec la carica di ministro dell'Industria.\nSommossa studentesca del 1973.\nKrit Srivara ebbe un ruolo fondamentale durante l'imponente sommossa studentesca dell'ottobre 1973, che ebbe luogo in un momento di crisi economica sia nel Paese che internazionale legata alla grave crisi energetica di quello stesso anno. Gli studenti protestarono per il crescente livello di repressione governativa e per la carenza di sbocchi professionali. Al termine di tre giorni di scontri tra la polizia e i circa 400.000 dimostranti, il 14 ottobre il governo richiese l'intervento dell'esercito, che impieg\u00f2 carri armati ed elicotteri causando una strage tra i manifestanti.\nLa rabbia popolare aument\u00f2 e gli studenti si diressero al Palazzo Chitralada, la residenza di re Rama IX, per chiedere l'intercessione e protezione al sovrano. Il re fece aprire i cancelli del palazzo agli studenti, che erano inseguiti e berasagliati dall'esercito. Thanom ordin\u00f2 che venissero prese misure pi\u00f9 drastiche ma Krit, che era il comandante in capo dell'esercito nell'operazione, ordin\u00f2 invece il ritiro delle truppe.\nIl sovrano condann\u00f2 l'incapacit\u00e0 dimostrata dal governo durante la crisi e chiese ai 'tre tiranni' Thanom, Praphas Charusathien e Narong Kittikachorn (figlio di Thanom) di lasciare il paese. Verso sera il dittatore rassegn\u00f2 le dimissioni e poco dopo Rama IX annunci\u00f2 alla televisione che Thanom era stato sostituito dal nuovo capo del governo, il giurista Sanya Dharmasakti, invitando gli studenti a sciogliere la manifestazione. L'evento riport\u00f2 nel Paese la democrazia, che era stata soppressa con il colpo di Stato del 1947, ma la reazione delle varie fazioni dell'esercito apr\u00ec una fase di grave instabilit\u00e0 politica.\nUltimi anni.\nKrit fu promosso comandante supremo dell'esercito e in quegli anni appoggi\u00f2 i governi democratici che si succedettero. Il 20 aprile 1976 divenne ministro della Difesa nel nuovo governo del conservatore Seni Pramoj ma mor\u00ec otto giorni dopo, ed il suo posto fu preso dal generale Tawich Senivansa, uno degli alti ufficiali che stavano tramando un colpo di Stato. La situazione politica precipit\u00f2 nei mesi seguenti e sfoci\u00f2 il successivo 6 ottobre nel massacro dell'Universit\u00e0 Thammasat di Bangkok e nel conseguente ritorno della dittatura militare.\nIl ruolo di Krit nella sommossa del 1973 fu criticato in un libro del 2003 di Narong Kittikachorn, il quale imput\u00f2 al generale una parte di responsabilit\u00e0 sulla violenza innescatasi, una tesi che fu respinta dai leader studenteschi."}
{"id": "4545666", "revid": "400694", "url": "https://it.wikipedia.org/wiki?curid=4545666", "title": "False friends", "text": ""}
{"id": "4545687", "revid": "144796", "url": "https://it.wikipedia.org/wiki?curid=4545687", "title": "Battaglia di Trinquemalay", "text": ""}
{"id": "4545688", "revid": "144796", "url": "https://it.wikipedia.org/wiki?curid=4545688", "title": "Battaglia di Prov\u00e9dien", "text": ""}
{"id": "4545698", "revid": "767487", "url": "https://it.wikipedia.org/wiki?curid=4545698", "title": "Krishnaraja Wodeyar II", "text": "Re titolare del Regno di Mysore dal 1734 al 1766, il suo regno venne completamente dominato dai suoi \"dalwai\" (ruolo simile al siniscalco o al comandante in capo), come Devaraja Girachuri, che fu suo reggente sino a quando Krishna non raggiunse la maggiore et\u00e0 per governare, ed Hyder Ali, che inizi\u00f2 \"de facto\" ad essere considerato governante di Mysore dal 1761 sino alla propria morte nel 1782.\nKrishna Wodiyar II mor\u00ec nell'aprile del 1766."}
{"id": "4545700", "revid": "287204", "url": "https://it.wikipedia.org/wiki?curid=4545700", "title": "Jesus Rodriguez", "text": ""}
{"id": "4545705", "revid": "1442080", "url": "https://it.wikipedia.org/wiki?curid=4545705", "title": "Specie di Centaurea", "text": "Elenco delle specie di \"Centaurea\":"}
{"id": "4545706", "revid": "599013", "url": "https://it.wikipedia.org/wiki?curid=4545706", "title": "J\u00f3zef Klose", "text": "Biografia.\nNato ad S\u0142awi\u0119cice, citt\u00e0 della Polonia ma appartenente alla Germania sino al termine della seconda guerra mondiale, diviene calciatore, giocando in patria ed in Francia. Sposatosi con Barbara Je\u017c, portiere della Nazionale femminile polacca di pallamano, diviene padre di Miroslav, divenuto anch'egli calciatore.\nCarriera.\nCalciatore.\nInizia la carriera agonistica nell', militandovi dal 1966 al 1978, anno in cui si trasferisce all'Auxerre, in Francia.\nCon la societ\u00e0 borgognona raggiunge la finale di Coppa di Francia 1978-1979, persa quattro ad uno contro il Nantes e l'anno successivo la promozione in Ligue 1.\nNel 1981 passa al Football Club Chalonnais, ove chiuder\u00e0 la carriera nel 1984."}
{"id": "4545707", "revid": "287204", "url": "https://it.wikipedia.org/wiki?curid=4545707", "title": "Jozef Klose", "text": ""}
{"id": "4545709", "revid": "293377", "url": "https://it.wikipedia.org/wiki?curid=4545709", "title": "Josef Klose", "text": ""}
{"id": "4545713", "revid": "287204", "url": "https://it.wikipedia.org/wiki?curid=4545713", "title": "Ruby Lin", "text": "Biografia.\nRuby Lin \u00e8 un'attrice taiwanese, cantante e produttore. Il suo nome inglese \u00e8 dall'amore della madre per il rubino (\"ruby\" in inglese). \u00c8 una delle attrici cinesi pi\u00f9 apprezzate in Cina.\nDalla sua istituzione nel 2010, la Ruby Lin Studios ha prodotto con successo diversi acclamato telefilm."}
{"id": "4545727", "revid": "363629", "url": "https://it.wikipedia.org/wiki?curid=4545727", "title": "Empress of India Medal", "text": "La Empress of India Medal era una medaglia concessa dal governo britannico nel 1877 in occasione della proclamazione della Regina Vittoria a imperatrice d'India. Talvolta questa medaglia \u00e8 definita anche Kaiser-i-Hind ma non \u00e8 da confondere con l'omonima medaglia coniata dai successori della Regina Vittoria per l'India.\nStoria.\nLa medaglia venne istituita in occasione della proclamazione del Delhi Durbar della Regina Vittoria con la sua proclamazione ad imperatrice d'India il 1\u00ba gennaio 1877. La medaglia venne concessa a principi indiani, ufficiali meritevoli e soldati selezionati, come alto segno di riconoscenza."}
{"id": "4545729", "revid": "798702", "url": "https://it.wikipedia.org/wiki?curid=4545729", "title": "City Island - Tutto quello che New York nasconde", "text": ""}
{"id": "4545740", "revid": "1318658", "url": "https://it.wikipedia.org/wiki?curid=4545740", "title": "Jes\u00fas Rodr\u00edguez", "text": "Jes\u00fas Rodr\u00edguez o Jesus Rodriguez pu\u00f2 riferirsi a:"}
{"id": "4545745", "revid": "300067", "url": "https://it.wikipedia.org/wiki?curid=4545745", "title": "Leia Dongue", "text": ""}
{"id": "4545759", "revid": "881896", "url": "https://it.wikipedia.org/wiki?curid=4545759", "title": "Ascetismo nell'ebraismo", "text": "Ascetismo deriva da \"ascesi\" (dal greco antico \u1f00\u03c3\u03ba\u03ad\u03c9 e \"askesis\") una parola che in origine significava \"esercitarsi\", esercizio, allenamento di un atleta per il superamento di una prova. Si diceva quindi che gli atleti intraprendessero esercizio ascetico e quindi fossero \"asceti\".\nIn questo uso si distingue chiaramente la duplice applicazione - al modo di vivere e ai risultati raggiunti - che segna l'implicazione teologica successiva del termine. Dall'arena delle gare fisiche la parola facilmente pass\u00f2 a quella delle lotte spirituali, e gli scrittori pre-cristiani parlano di \"askesis\" dell'anima o della virt\u00f9 \u2013 la disciplina dell'anima, o l'esercizio della virt\u00f9 . Ma l'idea fisica, non meno di quella morale, rimane alla base del significato del termine nel linguaggio cristiano medievale. Il monastero, come luogo in cui la necessaria vita di sobriet\u00e0 \u00e8 vissuta con regolamentazione e disciplina rigorose, diventa \"asketerion\", una parola che per il greco classico trasmetteva solo l'idea di un luogo riservato all'esercizio fisico, mentre i monaci erano gli \"ascetikoi\", gli asceti, che con disciplina raggiungevano la pratica perfetta.\nTortura della carne.\nL'ascesi \u00e8 indigena delle religioni che pongono come fondamentale la malvagit\u00e0 di questa vita e la corruzione della carne nel peccato. Il Buddhismo pertanto, come anche il Cristianesimo, conduce a pratiche ascetiche. I monasteri sono istituzioni del Buddhismo tanto quanto quelle del Cattolicesimo. L'ipotesi, che si ritrova nei concetti dei Montanisti e di altri, che le concessioni fatte agli appetiti naturali possono essere perdonati a quelli che sono di un minor grado di santit\u00e0, mentre il perfettamente santo si rifiuter\u00e0 sempre di cedere ai bisogni e ai desideri carnali, \u00e8 facilmente rilevabile anche in alcuni degli insegnamenti di Gautama Buddha. L'ideale di santit\u00e0 sia del buddista che del santo cristiano culmina nella povert\u00e0 e castit\u00e0, cio\u00e8 nel celibato. Si ricorre al digiuno e ad altri metodi disciplinari per frenare la \"debolezza\" della carne.\nIn base ad una rigorosa costruzione del significato di \"ascesi\", \u00e8 un errore pensare che la sua storia possa essere estesa ad abbracciare anche certi riti in voga tra i devoti del feticismo e del culto della Natura. Mutilazioni, il sacrificio dei capelli, osservanze e proibizioni dietetiche, che abbondano in tutte le forme di religione a un certo stadio di sviluppo, non nascono dalla nozione della peccaminosit\u00e0 degli istinti naturali e della vita. N\u00e9 \u00e8 il sistema sacrificale in un qualche modo connesso all'ascetismo. L'idea di privazione ne \u00e8 estranea. Se l'offerta era un dono alla divinit\u00e0 e come tale comportava all'offerente di separarsi da qualcosa di valore, l'aspettativa che l'animava era invariabilmente quella di ricevere ricche ricompense. Ma qualunque teoria si debba accettare per la spiegazione dei vari riti di mutilazione e del rituale sacrificale, \u00e8 certo che l'Ebraismo sin dall'inizio si impost\u00f2 severamente contro l'uno e materialmente limit\u00f2 l'altro. Mutilazioni a qualsiasi titolo e di qualsiasi natura erano assolutamente proibite. Efferatezze e superstizioni funebri non erano tollerate. Il codice levitico limitava i sacrifici ad un solo luogo. I sacerdoti erano gli unici a cui era affidata la liturgia dell'altare. Bisogna inoltre aggiungere che, se i profeti erano i maggiori rappresentanti e veri esegeti degli ideali e delle idee della religione di Israele, anche il sistema sacrificale e sacerdotale, con le sue implicazioni di purezza straordinaria e precauzionale nonch\u00e9 di grande sobriet\u00e0 fisica, era di poca entit\u00e0 vitale.\nIl digiuno, che svolge una parte cos\u00ec essenziale nelle pratiche ascetiche, riscontravano un riconoscimento ufficiale solo nell'osservanza dello Yom Kippur (Giorno dell'Espiazione). I Profeti, ancora una volta, avevano poco tolleranza del digiuno. Ci sono alcune oscure allusioni ai giorni di digiuno nell'osservanza popolare, ma i Profeti dell'era dell'Esilio e post-Esilio insistono sulla futilit\u00e0 di questa usanza. , mentre fa appello ad una carit\u00e0 pi\u00f9 ampia e ad un pi\u00f9 profondo senso di giustizia, sostiene che questi sentimenti e non il digiuno, sono l'espressione di una volont\u00e0 santificata in Dio. \u00c8 caratteristico dell'atteggiamento dell'Ebraismo successivo che questo capitolo sia stato assegnato alla Haftarah del Giorno dell'Espiazione, giorno di digiuno penitenziale della sinagoga.\nDigiuno.\nTuttavia il digiuno tra gli ebrei veniva praticato nei momenti di grande angoscia e sofferenza. Il Libro di Ester, di tarda data, illustra ci\u00f2 nel periodo compreso dal canone biblico. Fonti rabbiniche dimostrano la crescente tendenza ad astenersi da bere e mangiare ogni volta che ricorrenze di disastri segnavano i giorni del calendario sinagogale, o un pericolo immediato minacciava la comunit\u00e0. Nello schema della sinagoga l'unico giorno di digiuno presente nella Bibbia ne riceveva non meno di ventidue come associati (cfr. Digiuni ebraici).\nComunque \u00e8 dubbio se questo moltiplicarsi di digiuni possa essere preso come segno di una maggiore tendenza all'ascetismo. Probabilmente la teoria dell'etnografo William Robertson Smith (\" La religione dei semiti\", p. 413) \u00e8 tuttora valida a spiegare gran parte delle osservanze di digiuno seguite dall'Ebraismo nei tempi pi\u00f9 recenti, come senza dubbio \u00e8 valida per i digiuni volontari e occasionali menzionati nei libri storici della Bibbia, cio\u00e8 che il digiuno orientale \u00e8 solo una preparazione per il consumo del pasto sacrificale. L'ingiunzione rabbinica, di non consumare troppo tardi il pasto alla vigilia dello Shabbat, in modo da goderlo ancor pi\u00f9 di Shabbat, tende ad avvalorare la teoria. Forse ci\u00f2 \u00e8 anche alla base dell'affermazione rabbinica che alcuni esempi di piet\u00e0 rabbinica digiunassero ogni venerd\u00ec (in preparazione per lo Shabbat).\nAscetica nel Talmud.\nTra i rabbini alcuni sono citati come grandi e persistenti digiunatori. Soprattutto Rabbi Zeira (IV secolo) \u00e8 ricordato per la sua passione di questa forma di piet\u00e0. Tuttavia considerarlo un asceta sarebbe trascendere i limiti della verit\u00e0. Digiunava per non dimenticarsi del suo metodo di insegnamento babilonese prima di emigrare in Palestina (Bava Metzia 85a). La storia narra che si astenesse dal bere e dal cibo per un periodo di 100 giorni, in modo che il fuoco dell'inferno non avesse poi nessun potere su di lui. Shimon bar Yohai \u00e8 raffigurato come un asceta nelle tradizioni conservate nella letteratura rabbinica. Poich\u00e9 esposto a persecuzioni sotto il crudele regno di Adriano, e spesso in pericolo di vita, tutta la sua mente era di natura eccezionalmente cupa per un insegnante ebreo. Inoltre, le sue pratiche ascetiche non erano ispirate da una consapevolezza della futilit\u00e0 di questa vita e della sua peccaminosit\u00e0, ma dall'ansia di adempiere alla lettera la legge, di \"riflettere sulla Torah giorno e notte\". Egli si lamentava delle ore necessarie alla cura del corpo perch\u00e9 rubavano tanti momenti preziosi allo studio della Legge santa. Invidiava la generazione del deserto che era stato nutrita dalla manna celeste ed erano quindi assolti dalle preoccupazioni di procurarsi il pane quotidiano; un'eco di questo sentimento pu\u00f2 essere rilevata nella petizione di Ges\u00f9 per il pane quotidiano.\nPur tuttavia, nonostante tutte queste tendenze ad una condotta ascetica, questi rabbini non incoraggiavano il digiuno \"individuale\". La comunit\u00e0 \"in difficolt\u00e0\" effettivamente proclamava un digiuno pubblico, ed era compito del membro leale di partecipare, poich\u00e9 chi non voleva condividere la sofferenza non avrebbe condiviso la consolazione del popolo (Ta'anit 11a). Il digiunatore abituale era chiamato peccatore (\"ibid.\"). Questo giudizio veniva proclamato in base ad un riferimento al testo biblico in connessione con il sacrificio espiatorio del nazireo (). Rabbi Zeira non permetteva ai suoi discepoli di indulgere in pratiche straordinarie di autocontrollo, se in tal modo si riflettevano sulla piet\u00e0 di altri pi\u00f9 sani di loro. Il titolo applicato a colui che esercitava tali pratiche sante \u00e8 caratteristicamente di biasimo per il suo atteggiamento mentale: la sua condotta veniva reputata un affronto di presunzione, se non di ipocrisia (Yerushalmi Ber. ii. 5d).\n\u00c8 stato fatto un tentativo di spiegare i Nazirei biblici quali precursori degli ordini monastici dediti all'osservanza della disciplina ascetica. La legge pentateuca in merito dimostra che invece veniva appena tollerata. La critica moderna spiega la loro peculiarit\u00e0 come derivanti da motivazioni diverse da quelle che determinano il comportamento degli asceti. I Nazirei biblici, precursori dei Nevi'im (Profeti), protestavano contro l'adozione dei costumi e dei riti religiosi dei Cananei. Negli indumenti e nel modo di vita enfatizzavano la loro fedelt\u00e0 a YHVH, in trono sul monte del deserto. Il vino e la corona di capelli erano sacri agli dei del posto. Il loro aspetto sottolineava quindi il rifiuto delle nuove divinit\u00e0. In tempi successivi il numero di coloro che prendevano il voto di Nazireo era estremamente esiguo. Si \u00e8 portati a credere che nessun caso si verificasse in cui le disposizioni pentateuche entrassero in vigore.\nGli Esseni non erano asceti.\nN\u00e9 possono gli Esseni essere classificati nell'ordine degli asceti. Mentre alcune delle loro istituzioni, in particolare il celibato, sembrano dare sostegno alla teoria che sarebbero classificabili come tali, le loro dottrine fondamentali non dimostrano nessun legame con il pessimismo che \u00e8 il fattore essenziale dell'ascesi. Erano indifferentisti politici: erano cio\u00e8 quasi del tutto indifferenti alle aspirazioni nazionali. Affermavano una fratellanza universale dei puri e dei giusti. Erano indifferenti ai beni di questa terra ed erano membri di una fratellanza comunitaria. Tuttavia \u00e8 inammissibile interpretare da questi elementi di speranze e usanze che fossero da considerarsi un vero e proprio ordine ebraico di monaci e asceti.\nUn caso pi\u00f9 valido contro la teoria che l'Ebraismo non sia affatto un terreno molto congeniale per la crescita dell'ascetismo potrebbe essere rappresentato dai mistici ebrei successivi, i chassidim ed i cabalisti di varie forme. (Cfr. sotto, Esempi di ascetismo ebraico). Vedendo questa vita come essenzialmente buona, secondo ; il corpo umano come un servitore dello spirito, e quindi non corrotto; le gioie della terra come date da Dio e, pertanto, da amarsi con riconoscenza verso il donatore divino; dicendo una preghiera per ogni appagamento di cibo e bevanda; una benedizione per ogni nuova esperienza di qualunque natura, lieta o triste - l'ebreo partecipava con vero gusto al buon umore della vita, senza tuttavia cadere in frivolezza, ingordigia, o intemperanza. La sua religione, che gli insegnava a ricordare la propria dignit\u00e0 come fatta ad immagine di Dio e di rispettare il proprio corpo come il tempio interiore dello spirito di Dio, dimora del Santissimo, \"albergatore\", come asseriva Hillel, \"dell'ospite, l'anima\", teneva l'ebreo equidistante dal polo del pessimismo \"masochista\", dalla mortificazione della carne sotto l'ossessione della sua peccaminosit\u00e0 e bruttura, e dal polo opposto di leggerezza e sensualit\u00e0.\nMai intemperante nel bere o nel mangiare, l'ebreo cerc\u00f2 e trov\u00f2 la vera gioia nella consacrazione della propria vita e di tutte le proprie facolt\u00e0 e opportunit\u00e0 al servizio di Dio, un Dio faceva crescere la vite e dava fertilit\u00e0 alla terra per il pane, un Dio che aveva creato la luce e inviato la tenebre, un Dio che, come narra una leggenda talmudica - una delle tante con Elia come interprete - riservail paradiso \"per loro che fanno ridere i compagni\"(Ta'anit 22a). Il pi\u00f9 bel detto dei rabbini sull'ascesi \u00e8: \"L'uomo dovr\u00e0 render conto in futuro di ogni godimento lecito offertogli che ha rifiutato ingratamente\".\nEsempi di ascetismo ebraico.\nMentre la nota dominante dell'Ebraismo \u00e8 l'ottimismo, la fede in un Dio che si compiace nella felicit\u00e0 delle Sue creature e si aspetta il loro grato apprezzamento della Sua generosit\u00e0, tuttavia esistono nella vita ebraica certe tendenze ascetiche di cui lo storico deve tener conto.\nShammaiti e Hilleliti.\nLe due grandi scuole rabbiniche dell'ultimo secolo precristiano, gli Shammaiiti e gli Hilleliti, dibatterono la questione se la vita fosse degna di essere vissuta o no - \"\u1e6cob le-adam shenibra mishelo nibra\" (Er. 13b) - e c'era un elemento inconfondibile di austerit\u00e0 nell'insegnamento di molti Shammaiti che favorivano l'ascetismo (cfr. 2Esdra 4:12). Mentre un insegnante diceva: \"La Shekhinah poggia sull'uomo solo in mezzo all'allegria che viene dal dovere ben eseguito\" (Pes. ii. 7a), un altro era del parere che \"non ci dovrebbe essere risata sfrenata in questo mondo\" (Ber. 31a).\nTuttavia era soprattutto con l'attitudine di preparare l'anima alla comunione con Dio, o con lo scopo di mantenere il corpo sufficientemente puro per permettergli di entrare in contatto con oggetti sacri, che molti si sforzarono di evitare sostanze che causassero intossicazione o impurit\u00e0 levitica, il consumo di vino (; ; ; ), o il rapporto sessuale, che era stato vietato al popolo di Israele in preparazione per la Rivelazione del Sinai () e a Mos\u00e8 durante la vita di comunione con Dio (; ; Shab. 87a). \nLa vita degli antichi Chassidim, Persushim (Farisei) e \u1e92enu'im (Esseni) era regolata secondo questo principio. Allo stesso tempo questi devoti della santit\u00e0, osservando la \"askesis\" (pratica della forza d'animo) quale scopo speciale di vita, finivano per reputare la vita sensuale come contaminante. L'orientalista Frederick Cornwallis Conybeare afferma: \"L'ideale di Filone era a morire ogni giorno per mortificare la carne con il digiuno; insisteva per\u00f2 sul fatto che l'isolamento dalla vita sociale dovasse avvenire all'et\u00e0 di cinquant'anni, momento in cui i leviti si ritiravano dalle funzioni attive del servizio del Tempio\".\nQuesta era esattamente l'opinione degli Esseni e anche dei Terapeuti, qualunque fosse il loro collegamento con Jonadab Ben Recab e i Keniti (cfr. \"Mekhilta\", Ietro 2, per quanto riguarda \"i bevitori d'acqua\" - \"shote mayim\" - come alcune di loro erano chiamati). Bano, il santo eremita con cui Flavio Giuseppe pass\u00f2 tre anni della sua vita (cfr. Giuseppe Flavio, \"Vita\", \u00a7 2), era certamente un asceta. Ugualmente lo fu Giovanni Battista (Matteo III:4 e paralleli) ed i primi cristiani, Ges\u00f9 e Paolo di Tarso, nella misura in cui evitarono il matrimonio come una lassitudine della carne (, ), intrise di pensieri ascetici. Fu proprio in opposizione a questa tendenza, cos\u00ec marcata nel primo Cristianesimo, che i talmudisti denunciarono il digiuno e la penitenza (Ta'anit 11a, b) e accentuarono il dovere della gaiezza nella leggenda di Elia (Ta'anit 22a). Dopo la distruzione del Tempio di Gerusalemme nel 70, una vera e propria ondata di ascetismo travolse il popolo e in tributo alla sventura diverse norme ascetiche nazionali furono istituite (cfr. Bava Batra 60b; Tosefta So\u1e6dah, fine; 2 Esdra 9:24; cfr. Wilhelm Bacher, \"Agada der Tannaiten,\" 1:164).\nMisticismo e ascetismo.\nIn ogni modo il misticismo, che va di pari passo con l'ascetismo, ebbe sempre i suoi circoli esoterici. Giuda il Principe, chiamato \"il santo\", fu un asceta (Ket. 104a). Mar, figlio di Ravina, digiun\u00f2 tutto l'anno ad eccezione dei giorni santi e della vigilia di Yom Kippur (Peshaim 68b). Per il privilegio di comunicare con il mondo superiore, quello inferiore era disprezzato dai pochi eletti che hanno conservavano la tradizione della gnosi e dei misteri apocalittici.\nCos\u00ec fecero i seguaci di Obadiah Abu-Isa], gli Isaviti, e di Judah Yudghan, i Yudghaniti, alla fine del VII secolo e all'inizio dell'VIII, i precursori dei Caraiti \u2013 e molti Caraiti stessi svolsero vite ascetiche, astenendosi dal consumare carne e vino e passando molto del loro tempo in meditazione e devozione, in parte per ottenere una pi\u00f9 profonda conoscenza delle Sacre Scritture, in parte per il lutto di Gerusalemme.\nIn un certo senso, quindi, tutti i mistici del Medioevo erano asceti, assumendo o accettando per s\u00e9 il titolo di \"nazirei\", o chiamati \"santi\" dai loro contemporanei. Ci\u00f2 \u00e8 particolarmente vero per Abraham Ben David di Posqui\u00e8res e il suo circolo del XIII secolo, che si collegano agli inizi della Cabala. Inoltre, le correnti di pensiero che, provenienti dall'India, crearono il sufismo tra persiani e musulmani nei secoli XII e XIII, esercitarono una notevole influenza sui pensatori ebrei, come si apprende da Bahya ibn Paquda, il cui sistema etico, \"\u1e24obot ha-Lebabot\", oscilla tra ascetismo e ottimismo ebraico, con una propensit\u00e0 per il primo.\nAbraham ben \u1e24iyya.\nAnche quei pensatori che opponevano la visione ascetica non potevano per\u00f2 districarsi interamente dalle maglie del misticismo neoplatonico, che vedeva nella carne o nella materia la fonte del male. Cos\u00ec Abraham ben \u1e24iyya confuta con forza la concezione neoplatonica del male come identico alla materia, e mantiene contro Bahya ibn Paquda (XI secolo) che la pratica del digiuno e di altri modi di penitenza non \u00e8 meritoria, poich\u00e9 solo chi \u00e8 dominato da suo desideri infimi ricorre all'ascetismo come strumento per frenare la passione e disciplinare l'anima, mentre colui che \u00e8 veramente buono dovrebbe limitarsi a quei modi di astinenza che sono previsti dalla Legge.\nNondimeno, Abraham ben \u1e24iyya rivendica un rango pi\u00f9 elevato per il santo che, isolato dal mondo, conduce una vita completamente consacrata al servizio di Dio. Si spinge fino a giustificare lo stato di celibato in questi casi, facendo riferimento all'esempio di Mos\u00e8 \u2013 che dovette abbandonare il rapporto con la moglie quando ricevette le leggi sul Monte Sinai \u2013 e della maggior parte dei profeti (che erano, come egli crede, celibi), e di Simeon ben Azzai (secondo Yebamoth 63b). Come Bahya ibn Paquda, ben \u1e24iyya ritiene che l'asceta, poich\u00e9 conduce una vita pi\u00f9 pura e pi\u00f9 santa, necessiti di meno restrizioni halakhiche.\nDi Asher, figlio di Meshullam ben Jacob a Lunel, Beniamino di Tudela (nei suoi \"Viaggi\", ed. Asher, 3b) narra come testimone oculare che fosse un asceta (\"parush\") che non si curava di nessuna faccenda mondana, ma studiava giorno e notte, osservava digiuni e non mangiava mai carne. Suo fratello Jacob aveva il titolo di Nazireo, essendo stato anche lui un asceta che si asteneva dal vino.\nAnche l'intera famiglia di Judah Ben Samuel l'\u1e26asid di Ratisbona, del XII secolo, suo padre Samuel e suo nonno Kalonymus di Spira, nipote di Eliezer il Grande di Worms, sembrano essere stati tutti asceti.\nIl successivo sviluppo e la crescita della Cabala produsse altre forme di ascesi. In realt\u00e0, il chassid e lo \u1e93anua` della letteratura apocalittica medievale erano sopravvivenze dell'Essenismo, le abluzioni ed i digiuni venivano usati dagli adepti della Cabala come mezzi per raggiungere la comunione con il mondo superiore. Alcuni di questi chassidim passavano tutta la settimana \u2013 con o senza interruzione in base alla loro resistenza fisica \u2013 facendo digiuno, riservandoo solo lo Shabbat a giorno di conforto e gioia. L'oggetto delle loro penitenze e digiuni era quello di far arrivare il tempo del favore divino, l'era messianica. Ogni movimento messianico aveva quindi asceti come capi e guide, cos\u00ec anche gli eretici sabbatisti e altri, come per esempio Abraham ben Samuel Cohen di \u0141ask (XVIII secolo). Altri ancora si astenevano dal mangiare carne, come i buddhisti o i pitagorici dell'antichit\u00e0, sostenendosi con una dieta vegetariana.\nMaimonide.\nContro tutti questi punti di vista e le relative tendenze ascetiche Mos\u00e8 Maimonide alz\u00f2 la sua voce potente e la sua visione sobria ebbe il sopravvento. Il Rambam ne ammetteva l'influenza salutare su coloro che avevano bisogno di molta disciplina dell'anima \u2013 digiuno e veglie, sobriet\u00e0 sessuale e sociale, la punizione corporale dell'eremita e del penitente che abita nei deserti e utilizza solo rozzo cilicio per la copertura della propria carne \u2013 ma dichiarava che l'uso costante di ci\u00f2 che poteva al massimo essere solo una misura di riparazione per condizioni anomale e alienate della vita, era una grande follia e una stravaganza pregiudizievole.\nMaimonide, mentre adotta la massima aristotelica del \"giusto mezzo\" in tutte le cose, trova nelle varie restrizioni delle leggi alimentari e del matrimonio dettate dalla Torah un sistema legislativo di sobria formazione della persona che rende superfluo tale ascetismo osservato dai monaci e dai santi di altre nazioni; anzi, reputa l'ascesi peccaminosa, secondo l'interpretazione rabbinica di , che istruisce il sacerdote a \"fare l'espiazione per [il Nazir] dato che ha peccato contro la persona [nel fare il suo voto di astinenza]\".\nGli eremiti ebrei, che vivono in uno stato di celibato e si dedicano alla meditazione, ancora si trovano (verso il 1906) tra i Falasha. Questi sostengono che il sommo sacerdote Aronne fu il primo Nazireo che dal momento della sua consacrazione si separ\u00f2 dalla moglie per vivere solo all'ombra del Tabernacolo. Di conseguenza si uniscono all'ordine monastico dopo essersi sposati e diventati padri di bambini. Secondo lo studioso tedesco del XIX secolo Flad l'ordine religioso fondato da Abba Sabra era composto esclusivamente da eunuchi. Ci\u00f2 indicherebbe un'influenza non ebraica, di cui i Falasha mostrano molte tracce."}
{"id": "4545763", "revid": "1086846", "url": "https://it.wikipedia.org/wiki?curid=4545763", "title": "Nottingham Forest Football Club 2012-2013", "text": "La seguente voce raccoglie le informazioni riguardanti il Nottingham Forest Football Club per la stagione 2012-2013.\nStagione.\nAnche per la stagione 2012-2013 il Nottingham Forest ha partecipato alla seconda divisione del campionato inglese, la Championship, classificandosi all' ottavo posto. Nella FA Cup e nella League Cup, \u00e8 stato invece eliminato rispettivamente al terzo e secondo turno.\nLa formazione ha visto l'avvicendarsi di tre manager: Sean O'Driscoll, Alex McLeish e Billy Davies, ma soprattutto \u00e8 rilevante il fatto che a inizio stagione la propriet\u00e0 sia passata a una famiglia del Kuwait di cui \u00e8 membro il nuovo presidente della societ\u00e0: e Fawaz Al-Hasawi che ha sostituito il cugino Omar nel dicembre 2012.\nMaglie e Sponsor.\nSponsor tecnico della societ\u00e0 \u00e8 l'inglese UMBRO, mentre il main sponsor della stagione \u00e8 John Pie auction.\nOrganigramma societario.\nArea direttiva\nArea tecnica\nRosa.\n\u00b0\u00b0\n\u00b0\u00b0\n\u00b0\u00b0\n\u00b0\u00b0\nCalciomercato.\nCessioni.\n1"}
{"id": "4545768", "revid": "367788", "url": "https://it.wikipedia.org/wiki?curid=4545768", "title": "Sixto D\u00edaz Rodr\u00edguez", "text": ""}
{"id": "4545789", "revid": "6923", "url": "https://it.wikipedia.org/wiki?curid=4545789", "title": "Candoluminescenza", "text": "La Candoluminescenza \u00e8 la luce data da certi materiali portati ad elevate temperature (usualmente quando esposti alla fiamma) con una intensit\u00e0 a determinate lunghezze d'onda che pu\u00f2 essere pi\u00f9 alta dell'emissione del corpo nero incandescente alla stessa temperatura.\nDescrizione.\nIl fenomeno si nota in certi metalli di transizione e terre rare, ossidi di metallo (ceramici) come l'ossido di zinco e ossido di cerio o diossido di torio.\nStoria.\nL'esistenza del fenomeno della candoluminescenza e del meccanismo sottostante sono stati oggetto di approfondite ricerche e di dibattito fin dai primi suoi riscontri nell'Ottocento. La tematica era di particolare interesse prima dell'introduzione dell'illuminazione elettrica, quando la maggior parte della luce artificiale era prodotta dalla combustione di carburante. La principale spiegazione per la candoluminescenza \u00e8 che si tratti semplicemente di emissione termica \"selettiva\" in cui il materiale ha un'elevata emissivit\u00e0 nello spettro visibile ed una emissivit\u00e0 molto debole nella parte dello spettro dove l'emissione termica di corpo nero \u00e8 pi\u00f9 elevata; in un tale sistema, il materiale emettitore tender\u00e0 a mantenere una temperatura pi\u00f9 elevata a causa della mancanza di raffreddamento radiativo invisibile. In questo scenario, le osservazioni della candoluminescenza avrebbero semplicemente sottostimato la temperatura della specie emittenti. Diversi autori negli anni cinquanta del novecento arrivarono alla conclusione che la candoluminescenza era semplicemente un caso di emissione termica selettiva, e uno dei ricercatori pi\u00f9 importanti del settore, VA Sokolov, una volta sostenne l'eliminazione del termine dalla letteratura nel suo celebre articolo del 1952, solo per rivedere la sua posizione parecchi anni dopo. Vi \u00e8 oggi un generale consenso scientifico sul fatto che la candoluminescenza si verifichi non sempre a causa di emissione termica selettiva, ma che i meccanismi possano variare a seconda dei materiali coinvolti e il metodo di riscaldamento, in base al tipo di fiamma e la posizione del materiale rispetto alla fiamma."}
{"id": "4545792", "revid": "466539", "url": "https://it.wikipedia.org/wiki?curid=4545792", "title": "Rosneft", "text": "OJSC (Open joint-stock company) Rosneft () \u00e8 una compagnia petrolifera di propriet\u00e0 in maggioranza del governo russo; la sede principale si trova a Mosca, nel distretto Balchug in prossimit\u00e0 del Cremlino.\nStoria.\nFondata in Russia nel 1993, la Rosneft diventa negli anni 2000 la maggiore industria petrolifera russa dopo aver acquisito all'asta nel maggio 2007 le attivit\u00e0 della Jukos, la societ\u00e0 petrolifera che aveva dichiarato bancarotta nell'agosto del 2006 dopo tre anni di contenziosi sugli arretrati fiscali e l'arresto del proprietario Michail Chodorkovskij che accuser\u00e0 uno dei principali collaboratori di Vladimir Putin, Igor' Se\u010din, di aver organizzato il suo arresto per impossessarsi del suo patrimonio.. Tra i beni acquisiti anche cinque raffinerie e compagnie petrolifere Tomsk Oil Company e Samara Oil and Gas Company. Secondo gli esperti del quotidiano russo Vedemosti, il patrimonio di Jukos \u00e8 stato acquistato da Rosneft con uno sconto del 43,4% sul prezzo di mercato. Nel 2007 gli ex beni di Jukos hanno fornito il 72,6% della produzione di petrolio e gas e il 74,2% della raffinazione primaria di Rosneft. Per quanto le acquisizioni di Jukos abbiano aumentato il debito di Rosneft d 26 miliardi di dollari, l'amministratore delegato Bogdan\u010dikov ritiene di poterlo ridurre al 30% entro il 2010 triplicando la capacit\u00e0 di raffinazione ed espandendosi in Cina.\nNel marzo 2013 Rosneft completa l'acquisizione di TNK-BP, la terza pi\u00f9 grande compagnia petrolifera in Russia: una joint venture tra BP e ARR, societ\u00e0 che rappresenta quattro miliardari di origine russa. BP riceve in cambio della sua partecipazione 12,3 miliardi di dollari in contanti e il 18,5% della quota di Rosneft, mentre ARR riceve 28 miliardi in contanti. Con questa acquisizione Rosneft diventa la pi\u00f9 grande societ\u00e0 petrolifera quotata, con una produzione di circa 4 milioni di barili al giorno.\nIl 15 aprile 2013 la societ\u00e0 rileva dalla famiglia Moratti il 13,70% della Saras e lancia l'opa sul 7,3% della societ\u00e0 a 1,37 euro per azione. I fratelli Moratti cedono interamente le quote detenute personalmente, mentre la Sapa (titolare del 62,46%), scender\u00e0 al 50,02% a valle della vendita. Il progetto \u00e8 di creare una joint venture nel trading. Nel 2015 il piano \u00e8 abbandonato a causa delle sanzioni imposte nel 2014 alla Russia da Stati Uniti ed Europa in risposta alle interferenze di Mosca in Ucraina e all'annessione della penisola di Crimea. Rosneft cede l'8,99% e poi vender\u00e0 il restante 17% all'inizio del 2017.\nNel settembre 2017 l'ex cancelliere tedesco Gerhard Schr\u00f6der viene nominato presidente di Rosneft.\nOperazioni.\nRosneft \u00e8 attiva sia nell'upstream (esplorazione, perforazione e estrazione) sia nel downstream (raffinazione, esportazione, distribuzione e vendita) di petrolio e gas naturale.\nOltre che in Russia, estrae idrocarburi in Kazakistan, Algeria, Venezuela, Brasile, USA, Canada, UAE, Norvegia, Vietnam e Georgia. Come raffinazione \u00e8 attiva anche in Germania, Cina e Italia (dove \u00e8 socio di minoranza con una quota del 12% della Saras).\nNel maggio 2013 la compagnia aveva una capitalizzazione sulla borsa di Londra di circa 46 miliardi di sterline (circa 54 miliardi di euro)."}
{"id": "4545801", "revid": "1043175", "url": "https://it.wikipedia.org/wiki?curid=4545801", "title": "Ry\u014d Okui", "text": "Carriera.\nFormatosi nella selezione calcistica dell'universit\u00e0 di Waseda, viene ingaggiato nel 2012 dal Vissel Kobe, ove nella sua prima stagione in massima serie giapponese raccoglie 27 presenze. Con la societ\u00e0 di K\u014dbe retroceder\u00e0 nel 2012 nella serie cadetta nipponica per poi riconquistare la massima serie l'anno seguente."}
{"id": "4545807", "revid": "647919", "url": "https://it.wikipedia.org/wiki?curid=4545807", "title": "Pusher 2", "text": ""}
{"id": "4545811", "revid": "1305772", "url": "https://it.wikipedia.org/wiki?curid=4545811", "title": "Perranzabuloe", "text": "Perranzabuloe (in lingua cornica: Pyran yn Treth) \u00e8 un villaggio e parrocchia civile della Cornovaglia occidentale (Inghilterra sud-occidentale), facente parte del distretto di Carrick. La parrocchia civile \u00e8 una delle pi\u00f9 grandi della contea.\nEtimologia.\nIl nome in lingua cornica \"Pyran yn Treth\" significa letteralmente \"(San) Piran nelle sabbie\" e fa riferimento alla presenza in zona del santo, a cui \u00e8 dedicata una cappella rinvenuta in loco nella sabbia nel 1835.\nGeografia fisica.\nCollocazione.\nIl villaggio di Perranzabuloe si trova tra le localit\u00e0 di Redruth e Newquay (rispettivamente a nord/nord-est della prima e a sud della seconda). Parte della parrocchia civile si affaccia sulla costa atlantica, ma il villaggio che le d\u00e0 il nome \u00e8 situato nell'entroterra.\nSuddivisione amministrativa della parrocchia civile di Perranzabuloe.\nLa parrocchia civile di Perranzabuloe \u00e8 composta dai seguenti villaggi:\nSociet\u00e0.\nEvoluzione demografica.\nAl censimento del 2011, la parrocchia civile di Perranzabuloe contava una popolazione pari a 5.737 abitanti. Nel 2001 ne contava 5.382.\nStoria.\nL'esistenza della parrocchia civile di Perranzabuloe \u00e8 legata alla costruzione del monastero celtico di Lanpiran eretto gi\u00e0 prima della conquista dell'Inghilterra da parte dei Normanni (datata 1066).\nEdifici e luoghi d'interesse.\nTra i luoghi d'interesse, vi \u00e8 la chiesa parrocchiale, dedicata a San Piran e fondata nel 1804.\nAltro luogo d'interesse \u00e8 il \"Perranzabuloe Museum\", situato nel villaggio costiero di Perranporth."}
{"id": "4545812", "revid": "298229", "url": "https://it.wikipedia.org/wiki?curid=4545812", "title": "Oaks d'Italia", "text": "La Oaks d'Italia \u00e8 una competizione ippica italiana di galoppo, di Gruppo 2. \nLa corsa \u00e8 riservata a cavalle purosangue di 3 anni. Si corre a Milano su una distanza di 2.200 metri.\nStoria.\nPer lunghi anni \u00e8 appartenuta al Gruppo 1, passando al Gruppo 2 nel 1997. Nel 1988 la distanza venne aumentata a 2.400 metri, per essere nuovamente ridotta nel 1995.\nI fantini col maggior numero di vittorie in questa competizione sono Gianfranco Dettori e Walter Swinburn con quattro successi individuali."}
{"id": "4545813", "revid": "606039", "url": "https://it.wikipedia.org/wiki?curid=4545813", "title": "Equisetum braunii", "text": ""}
{"id": "4545814", "revid": "606039", "url": "https://it.wikipedia.org/wiki?curid=4545814", "title": "Equisetum eberneum", "text": ""}
{"id": "4545816", "revid": "606039", "url": "https://it.wikipedia.org/wiki?curid=4545816", "title": "Equisetum hippuris", "text": ""}
{"id": "4545817", "revid": "2210568", "url": "https://it.wikipedia.org/wiki?curid=4545817", "title": "Tomaso Spinola", "text": "Biografia.\nPrimi anni.\nFiglio di Antonio Spinola del ramo di Luccoli e di Faustina Doria, nacque a Genova intorno al 1557. Avviato fin dalla giovinezza alla carriera militare, con il suo primo incarico nel 1577 come capitano di Galere, solamente tra il 1596 e il 1597 fu chiamato a servire lo stato genovese istituzionalmente come governatore della citt\u00e0 di Savona. Ritornato nel capoluogo ligure venne eletto magistrato degli Straordinari e, nel 1599, come magistrato dell'Abbondanza e ancora come sindacatore dell'Oltregiogo.\nTra il 1600 e il 1604 ebbe altri incarichi di stato come commissario di Savona (1600), sindacatore della Riviera di Ponente (1601) e nelle Riviera di Levante come capitano di Chiavari (1604). Eletto senatore e procuratore della Repubblica nel 1605, fu magistrato della Misericordia (1609) e capitano-commissario della val Polcevera, nel 1610, dove amministr\u00f2 la giustizia nella valle.\nIl dogato e gli ultimi anni.\nSolamente con sei voti di vantaggio (157) riusc\u00ec a convincere il consiglio elettore a farsi eleggere doge della Repubblica di Genova il 21 aprile 1613, la quarantacinquesima in successione biennale e la novantesima nella storia repubblicana, contrastando l'altro candidato Ambrogio Doria (151 voti).\nSecondo gli annali della Repubblica il dogato di Tomaso Spinola fu alquanto pacifico e di ordinaria amministrazione. Tuttavia, l'11 novembre del 1614, dovette affrontare una grave mareggiata che danneggi\u00f2 vistosamente il porto di Genova provvedendo alle necessarie opere di rifacimento dei pontili e delle darsene.\nIl mandato termin\u00f2 il 21 aprile 1615, come da scadenza, e dopo altri incarichi di stato fu eletto successivamente come procuratore perpetuo. Mor\u00ec a Genova nel 1631 e trov\u00f2 sepoltura nella privata cappella all'interno della chiesa di Santa Caterina di Portoria.\nVita privata.\nDal matrimonio con Delia Spinola (figlia di Giuliano Spinola) ebbe tredici figli: otto maschi e cinque femmine. Tra questi Francesco Maria Spinola che fu vescovo di Savona dal 1624 al 1664."}
{"id": "4545818", "revid": "606039", "url": "https://it.wikipedia.org/wiki?curid=4545818", "title": "Equisetum majus", "text": ""}
{"id": "4545822", "revid": "606039", "url": "https://it.wikipedia.org/wiki?curid=4545822", "title": "Equisetum telemateja", "text": ""}
{"id": "4545823", "revid": "2091899", "url": "https://it.wikipedia.org/wiki?curid=4545823", "title": "Foreste nazionali degli Stati Uniti d'America", "text": "Gli Stati Uniti d'America hanno 155 aree protette denominate foreste nazionali che coprono 761.999\u00a0km\u00b2 (188.293.938 acri). Le foreste nazionali sono gestite dal Servizio forestale degli Stati Uniti (\"United States Forest Service\"), un'agenzia del Dipartimento dell'Agricoltura degli Stati Uniti. La prima foresta nazionale fu istituita nella Yellowstone Park Timber and Land Reserve il 30 marzo 1891, allora presso il Dipartimento degli Interni. Nel 1897, la Legge organica (\"Organic Act\") stabil\u00ec le finalit\u00e0 per le quali potevano essere istituite le riserve forestali, tra cui proteggere le foreste, garantire le riserve idriche e fornire legname. Con la Legge sulle riserve forestali (\"Forest Reserve Act\") del 1891, al Presidente degli Stati Uniti fu dato il potere di trasferire riserve forestali al settore pubblico. Con la Legge di trasferimento (\"Transfer Act\") del 1905, le riserve forestali divennero parte del Dipartimento dell'Agricoltura degli Stati Uniti nell'ambito del Servizio forestale degli Stati Uniti (\"U.S. Forest Service\") appena creato.\nVerso il 1907 il presidente Theodore Roosevelt pi\u00f9 che raddoppi\u00f2 la superficie delle riserve forestali, e il Congresso rispose limitando il potere del Presidente di proclamare nuove riserve. Il Sistema delle foreste nazionali (\"National Forest System\") sub\u00ec una profonda riorganizzazione nel 1908, e nel 1911 il Congresso autorizz\u00f2 nuove aggiunte al sistema in base alla Legge Weeks (\"Weeks Act\"). Gli obiettivi della gestione stabiliti dalla Legge organica furono ampliati dalla Legge sulle produzioni intensive a uso multiplo (\"Multiple-Use Sustained-Yield Act\") del 1960, per includere \"finalit\u00e0 di svago all'aria aperta, di pascolo, di produzione di legname, di deflusso delle acque e di tutela della fauna selvatica e ittica\" nonch\u00e9 per l'istituzione di riserve naturali.\nAl 30 settembre 2012, il Servizio forestale gestiva un totale di 780.949,17\u00a0km\u00b2 (192.976.743 acri), di cui 761.998,53\u00a0km\u00b2 (188.293.938 acri) erano foreste nazionali. Le aree terriere aggiuntive includono 20 praterie nazionali, 59 unit\u00e0 di acquisto, 19 aree di ricerca e sperimentali, cinque progetti di utilizzo della terra, 37 altre aree e una riserva naturale, Valles Caldera. Il National Forest System ha una lunga e complicata storia di riorganizzazioni, perci\u00f2, sebbene attualmente vi siano 155 aree denominate ufficialmente \"foreste nazionali\", molte di queste sono gestite insieme o come un'unica foresta o come foreste separate.\nC'\u00e8 almeno una foresta nazionale in tutti gli stati federali degli Stati Uniti, tranne in dieci di essi: Connecticut, Delaware, Hawaii, Iowa, Kansas, Maryland, Massachusetts, Nord Dakota, New Jersey e Rhode Island. In aggiunta, la Foresta nazionale di El Yunque \u00e8 a Porto Rico. L'Alaska ha la maggiore estensione di foreste nazionali con 8,9 milioni ha (21,9 milioni di acri), seguita dalla California (8,4 milioni ha, 20,8 milioni di acri) e dall'Idaho (8,3 milioni ha, 20,4 milioni di acri). L'Idaho ha anche la maggiore percentuale di territorio destinato a foreste nazionali con il 38,2%, seguito dall'Oregon con il 24,7% e dal Colorado con il 20,9%. Sulle mappe, le foreste nazionali all'ovest mostrano generalmente la vera estensione della loro area, ma quelle all'est spesso mostrano solo i distretti di acquisto, all'interno dei quali soltanto una minoranza della terra \u00e8 di propriet\u00e0 del Servizio forestale.\nForeste nazionali degli Stati Uniti.\nLa lista \u00e8 compilata in ordine alfabetico, ma l'ordinamento delle colonne pu\u00f2 essere cambiato cliccando sui pulsanti in alto."}
{"id": "4545826", "revid": "332094", "url": "https://it.wikipedia.org/wiki?curid=4545826", "title": "North American RA-5C Vigilante", "text": ""}
{"id": "4545828", "revid": "616515", "url": "https://it.wikipedia.org/wiki?curid=4545828", "title": "Foreste nazionali degli Stati Uniti", "text": ""}
{"id": "4545837", "revid": "1573940", "url": "https://it.wikipedia.org/wiki?curid=4545837", "title": "Heteromunia pectoralis", "text": "La munia pettorale o donacola petto bianco (\"Heteromunia pectoralis\" ) \u00e8 un uccello passeriforme appartenente alla famiglia degli Estrildidi.\nTassonomia.\nQuesta specie \u00e8 stata a lungo considerata come esponente del genere \"Lonchura\", nell'ambito del quale \u00e8 stata spesso posta in un sottogenere monotipico a s\u00e9 stante (per l'appunto \"Heteromunia\") e considerato come intermedio fra le munie e i diamanti australiani ed asiatici in virt\u00f9 di alcuni adattamenti fisici e comportamentali rispetto agli altri membri del genere (ottenuti per\u00f2 grazie a fenomeni di evoluzione convergente piuttosto che per una presunta maggiore o minore parentela con altre linee filetiche), che rendono questo uccello simile per molti aspetti ai diamanti del genere \"Poephila\"; in seguito, in base proprio a queste differenze ed al differente \"pattern\" dei disegni sul palato dei nidiacei, si \u00e8 optato per la separazione di questa specie dal genere \"Lonchura\" e l'elevazione del sottogenre \"Heteromunia\" a genere a s\u00e9 stante.\nDistribuzione ed \"habitat\".\nQuesta specie \u00e8 diffusa lungo la fascia costiera dell'Australia settentrionale, dalla regione di Kimberley alla porzione centro-occidentale della penisola di Capo York.\nL\"'habitat\" d'elezione di questi uccelli \u00e8 rappresentato dalle aree secche ed aperte a copertura erbosa o con presenza sparsa di cespugli, principalmente gli \"spinifex\" (\"Triodia\" spp.) ed alberi (soprattutto acacie).\nDescrizione.\nDimensioni.\nMisura circa 11\u201312\u00a0cm di lunghezza, coda compresa, per un peso di circa 16 g.\nAspetto.\nL'aspetto \u00e8 robusto e slanciato, col forte becco conico tipico delle munie.\nLa colorazione \u00e8 bruno-grigiastra su vertice, nuca, dorso ed ali, con tendenza a schiarirsi dal collo in su: il petto \u00e8 bianco con caratteristiche screziature nere, il ventre \u00e8 bianco-grigiastro, i fianchi sono di un caldo color nocciola cos\u00ec come dello stesso colore sono il codione, la coda ed una banda che parte dalla fronte e proseguendo attraverso tempie, guance e gola va a delimitare una mascherina nera che ricopre tutta la faccia e la gola. Gli occhi sono di colore bruno scuro, le zampe sono di color carnicino, il becco \u00e8 grigio argenteo.\nL'aspetto complessivo \u00e8 piuttosto simile a quello della donacola pettocastano, la quale tuttavia presenta petto per l'appunto di colore castano e bande nere sui fianchi, assenti nella munia pettorale.\nBiologia.\nSi tratta di uccelli diurni, che durante il giorno si muovono principalmente al suolo o fra gli steli d'erba alla ricerca di cibo, formando stormi di medie dimensioni (fino a 20 individui) che possono mescolarsi senza problemi a gruppi di altre specie simili, come i diamanti del genere \"Poephila\", il diamante di Gould ed il diamante mandarino. Si tratta di uccelli seminomadi, che quando le risorse del luogo cominciano a scarseggiare compiono spostamenti anche di una certa entit\u00e0 in cerca di cibo ed acqua: questo comportamento ha fatto s\u00ec che in passato la specie fosse ritenuta meno comune di quanto fosse in realt\u00e0, in quanto ricerche sul campo condotte nello stesso luogo a distanza di tempo spesso contavano pochi uccelli o addirittura nessuno rispetto a quelli censiti tempo prima, dimodoch\u00e9 essa \u00e8 stata categorizzata come \"prossima alla minaccia\" dallo IUCN fino al 1994.\nAlimentazione.\nLa munia pettorale \u00e8 un uccello essenzialmente granivoro, che si nutre di qualsiasi tipo di piccolo seme il cui involucro possa essere spezzato dal forte becco; questa dieta pu\u00f2 essere integrata con frutti, bacche e germogli, e soprattutto durante il periodo riproduttivo con piccoli insetti e larve.\nRiproduzione.\nIl periodo riproduttivo non \u00e8 fisso ma legato alle precipitazioni locali, sicch\u00e9 con condizioni climatiche favorevoli questo uccello \u00e8 in grado di riprodursi praticamente durante tutto l'anno.\nIl nido ha forma sferica e viene edificato da ambedue i \"partner\" nel folto dei cespugli o fra l'erba alta a circa un metro dal suolo, utilizzando steli d'erba ed altro materiale fibroso di origine vegetale: al suo interno vengono deposte 4-6 uova bianche che ambedue i genitori provvedono a covare (alternandosi alla cova durante il giorno e dormendo assieme nel nido durante la notte) per circa due settimane, al termine delle quali nascono i \"pulli\", che inizialmente sono ciechi ed implumi. Essi vengono imbeccati da ambedue i genitori per circa tre settimane, al termine delle quali sono pronti per l'involo, sebbene tendano a rimanere nei pressi del nido fino al mese e mezzo di vita. La colorazione adulta viene raggiunta attorno ai nove mesi di vita, tuttavia i giovani sono maturi sessualmente gi\u00e0 attorno ai due mesi dalla schiusa.\nLa speranza di vita di questi uccelli si aggira attorno ai 7-8 anni."}
{"id": "4545848", "revid": "122315", "url": "https://it.wikipedia.org/wiki?curid=4545848", "title": "Heteromunia", "text": ""}
{"id": "4545849", "revid": "122315", "url": "https://it.wikipedia.org/wiki?curid=4545849", "title": "Lonchura pectoralis", "text": ""}
{"id": "4545863", "revid": "606039", "url": "https://it.wikipedia.org/wiki?curid=4545863", "title": "Equiseto variegatum", "text": ""}
{"id": "4545864", "revid": "729019", "url": "https://it.wikipedia.org/wiki?curid=4545864", "title": "Marcellin Marbot", "text": "Biografia.\nGiovinezza.\nJean-Baptiste Antoine Marcelin Marbot \u00e8 nato in una famiglia di nobilt\u00e0 militare ad Altillac, nell'antica provincia di Quercy. Era il figlio del generale Jean-Antoine Marbot, ex aiutante di campo del tenente generale de Schomberg, ispettore generale di cavalleria. Dopo aver studiato al , entr\u00f2 nell'esercito come volontario.\nGuerre napoleoniche.\nRiusc\u00ec a salire rapidamente di grado divenendo aiutante di campo del maresciallo Augereau, che comandava il VII corpo d'armata, nella guerra contro il Regno di Prussia e l'Impero russo nel 1806-7. Dopo la battaglia di Austerlitz, fu promosso al grado di capitano il 3 gennaio 1807. Il mese seguente prese parte alla battaglia di Eylau, durante la quale perse quasi la vita. Si distinse sotto il comando dei marescialli Lannes e Massena e dimostr\u00f2 le sue capacit\u00e0 di comando alla testa della cavalleria leggera nella campagna di Russia del 1812 e in quella tedesca dell'anno seguente. Dopo una lenta guarigione dalle ferite ricevute nel corso della battaglia di Lipsia fu promosso generale di brigata da Napoleone durante i cento giorni e prese parte alla battaglia di Waterloo, in cui fu nuovamente ferito.\nMonarchia di Luglio.\nAnd\u00f2 in esilio in Germania durante la restaurazione successiva alla caduta di Napoleone e ritorn\u00f2 in Francia solo nel 1819, tuttavia la sua amicizia con il duca di Orleans gli assicur\u00f2 nuovamente posti importanti nell'esercito sotto la monarchia di luglio. Nel 1830 fu fatto maresciallo di campo (generale di brigata) e in questa veste prese parte all'assedio di Anversa del 1832. Dal 1835 al 1840 prest\u00f2 servizio in varie spedizioni militari in Algeria. Fu promosso tenente generale (generale di divisione) nel 1836 e gli fu assegnata la Croce di Grand'Ufficiale dell'Ordine della Legion d'onore. Nel 1845 fu fatto membro della Camera dei Pari e si ritir\u00f2 a vita privata tre anni dopo, alla caduta di Luigi Filippo.\nFamiglia.\nSuo padre, il generale Jean-Antoine Marbot, ebbe quattro figli, solo due che raggiunsero l'et\u00e0 adulta: Antoine Adolphe Marcelin, il maggiore, maresciallo di campo (generale di brigata) durante la monarchia di luglio, e Jean-Baptiste Antoine Marcelin, il cadetto. Tramite sua madre, era cugino di Fran\u00e7ois Certain de Canrobert, maresciallo di Francia durante il Secondo Impero francese.\nNel 3 ottobre 1776 spos\u00f2 Ang\u00e9lique Marie Caroline Personne-Desbri\u00e8res (1790-1873), dalla quale ebbe:\nOpere.\nMarbot scrisse un libro di memorie: le \"M\u00e9moires du G\u00e9n\u00e9ral Baron de Marbot\", in tre volumi, edite da Plon nel 1891.\nEsse ritraggono, talvolta in modo abbellito, il suo ruolo nelle guerre napoleoniche. Esse sono consultabili sulla biblioteca Gallica.\nHa anche pubblicato alcune opere in vita:\nInfine, ha redatto l'articolo \"Cavalleria\" su l\"'Encyclop\u00e9die moderne\" e collaborato alla rivista \"Spectateur militaire\".\nCitazioni letterarie.\nArthur Conan Doyle ha modellato il personaggio immaginario del \"brigadier G\u00e9rard\", divertente eroe nel libro \"Les exploits du brigadier G\u00e9rard\" (1902) su figure reali di epoca napoleonica, tra cui il generale Marbot.\nNel romanzo \"Mrs. Dalloway\" (1925) di Virginia Woolf, le memorie di Marbot sono lette dal personaggio principale, Clarissa Dalloway.\nCome altre figure storiche, Marbot \u00e8 uno dei protagonisti del ciclo del \"Mondo del Fiume\" (1967-1983) dello scrittore di fantascienza Philip Jos\u00e9 Farmer."}
{"id": "4545865", "revid": "606039", "url": "https://it.wikipedia.org/wiki?curid=4545865", "title": "Equisetum serotinum", "text": ""}
{"id": "4545867", "revid": "1013865", "url": "https://it.wikipedia.org/wiki?curid=4545867", "title": "Kalimantan Settentrionale", "text": "Kalimantan Settentrionale (indonesiano: \"Kalimantan Utara\") \u00e8 una provincia indonesiana situata nell'isola del Borneo. Il capoluogo provinciale \u00e8 Tanjung Selor. \u00c8 stata istituita nell'ottobre del 2012 da parte del territorio precedentemente parte della provincia del Kalimantan Orientale.\nSuddivisione amministrativa.\nLa provincia \u00e8 suddivisa in 4 reggenze e 1 citt\u00e0."}
{"id": "4545868", "revid": "606039", "url": "https://it.wikipedia.org/wiki?curid=4545868", "title": "Equisetum tenellum", "text": ""}
{"id": "4545870", "revid": "606039", "url": "https://it.wikipedia.org/wiki?curid=4545870", "title": "Equisetum wilsonii", "text": ""}
{"id": "4545871", "revid": "51032", "url": "https://it.wikipedia.org/wiki?curid=4545871", "title": "Stazione delle Piagge", "text": ""}
{"id": "4545873", "revid": "606039", "url": "https://it.wikipedia.org/wiki?curid=4545873", "title": "Hippochaete variegata", "text": ""}
{"id": "4545876", "revid": "110157", "url": "https://it.wikipedia.org/wiki?curid=4545876", "title": "Tarakan", "text": "Tarakan \u00e8 una citt\u00e0 (\"kota\") dell'Indonesia, costruita sull'isola di Tarakan nella provincia di Kalimantan Settentrionale."}
{"id": "4545877", "revid": "2220313", "url": "https://it.wikipedia.org/wiki?curid=4545877", "title": "Grattacielo La Meridiana", "text": "Il grattacielo La Meridiana, conosciuto anche con altri nomi quali \"Grattacielo Massarenti\", \"Condominio di via Cellini\" o \"Grattacielo di San Vitale\", \u00e8 un grattacielo residenziale di Bologna. Con i suoi 95 metri di altezza al tetto, per anni \u00e8 stato il secondo palazzo pi\u00f9 alto della citt\u00e0, preceduto solo dalla Torre degli Asinelli, e fino alla costruzione delle Torri di Kenz\u014d Tange negli anni settanta l'unico vero grattacielo presente nell'area urbana.\nStoria.\nCostruito negli anni 1958-1960 per volere dell'ACLI Casa, doveva essere un centro residenziale di appartamenti a basso costo, in grado di ospitare 84 famiglie. \u00c8 stato progettato da un gruppo di tecnici sotto il coordinamento dell'ing. Guido Cavani."}
{"id": "4545879", "revid": "695564", "url": "https://it.wikipedia.org/wiki?curid=4545879", "title": "R.I.S. Police scientifique", "text": "R.I.S. Police scientifique \u00e8 una serie televisiva francese basata sull'originale italiana \"R.I.S. - Delitti imperfetti\", trasmessa su TF1 dal 12 gennaio 2006.\nSinossi.\nLa struttura della serie prevede una linea gialla, che si dipana nell'intero arco degli episodi di una stagione, centrata sulla figura di un singolo criminale particolarmente pericoloso (o, come nel caso della quinta stagione, una setta di criminali) la cui cattura mette a dura prova l'abilit\u00e0 dei protagonisti; contemporaneamente, sono presenti una serie di casi di puntata che vengono risolti all'interno di ogni singolo episodio."}
{"id": "4545887", "revid": "87270", "url": "https://it.wikipedia.org/wiki?curid=4545887", "title": "Grattacielo Massarenti", "text": ""}
{"id": "4545888", "revid": "87270", "url": "https://it.wikipedia.org/wiki?curid=4545888", "title": "Grattacielo di San Vitale", "text": ""}
{"id": "4545889", "revid": "110157", "url": "https://it.wikipedia.org/wiki?curid=4545889", "title": "Pervaja liga 1995", "text": "La Pervaja liga 1995 fu la quarta edizione della seconda serie del campionato russo di calcio. Vide la vittoria finale del , che venne promosso in Vys\u0161aja Liga assieme al e allo .\nStagione.\nNovit\u00e0.\nDalla Pervaja liga 1994 vennero promossi in Vys\u0161aja Liga il e il , mentre vennero retrocessi in Vtoraja liga l', la , l'Erzu Groznyj, lo e l'Interros Krasnoznamensk. Dalla Vys\u0161aja Liga vennero retrocessi la e il , mentre dalla Vtoraja liga vennero promossi il , il , la , la e lo , vincitore dello spareggio promozione tra le prime classificate nei gironi Siberia ed est.\nIl Sokol Saratov cambi\u00f2 denominazione in .\nFormula.\nIl numero di squadre (22) e la formula a girone unico furono confermate, ma furono introdotte alcune importanti novit\u00e0. Le 22 squadre partecipanti si sono affrontate in un girone all'italiana con partite di andata e ritorno per un totale di 42 giornate: venivano assegnati tre punti per la vittoria, uno per il pareggio e zero per la sconfitta. Le prime tre classificate venivano promosse direttamente in Vys\u0161aja Liga, mentre le ultime tre classificate venivano retrocesse direttamente in Vtoraja liga.\nClassifica finale.\nLegenda:\nNote:"}
{"id": "4545893", "revid": "183694", "url": "https://it.wikipedia.org/wiki?curid=4545893", "title": "Mario Napoli (giurista)", "text": "Biografia.\nStudente di diritto alla Cattolica di Milano, e del Collegio Augustinianum, negli anni della contestazione universitaria del Movimento del sessantotto fu presidente della giunta dell'ORSUC, l'Organismo rappresentativo studentesco dell'Universit\u00e0 cattolica. \nNel febbraio 1968 fu nominato presidente dell'Unione nazionale universitaria rappresentativa italiana (UNURI), ultimo a ricoprire in quella carica, nella quale era succeduto al quinquennio di Nuccio Fava.\nFu allievo del Prof. Luigi Mengoni.\nNel 1985 vinse un concorso per posti di professore straordinario di diritto del lavoro, insieme fra gli altri a Marco Biagi e Pietro Ichino.\nNel 1987 fu tra gli autori della legge n. 56/1987 di riforma del mercato del lavoro. In tema di regolazione del mercato del lavoro italiano fra diritto e mercato, secondo Pietro Ichino, Napoli era l'autore \"pi\u00f9 espressivo\" di quell'approccio dottrinale che, prendendo atto delle arretratezze nazionali e partendo da posizioni di pur elastica ortodossia, tuttavia fa i conti con le evidenze della prassi e la contezza empirica delle progettualit\u00e0 sperimentate. \nNel 1995 gli venne attribuito il premio Ellade - Pericle d'oro per il suo impegno nelle politiche attive del lavoro. \nFondatore dell'Agenzia del Lavoro della Provincia Autonoma di Trento, dal 1996 \u00e8 stato professore ordinario di diritto del lavoro nell'Universit\u00e0 Cattolica del Sacro Cuore di Milano, nonch\u00e9 Direttore del Dipartimento di Diritto privato e pubblico dell'Economia. Precedentemente aveva insegnato nelle Universit\u00e0 di Trento e di Brescia.\n\u00c8 morto a Milano il 14 dicembre 2014 all'et\u00e0 di 69 anni dopo una lunga malattia."}
{"id": "4545918", "revid": "767487", "url": "https://it.wikipedia.org/wiki?curid=4545918", "title": "S'Express", "text": "Gli S'Express (pronunciato \"ess-express\"; a volte scritto S'Xpress o S-Express; noti anche come Victim of the Ghetto) sono stati un gruppo dance inglese, attivo nella seconda met\u00e0 degli anni ottanta, che ebbe uno dei primi successi mondiali nel genere della acid house.\n\"Theme from S'Express\", che campionava \"Is It Love You're After\" di Rose Royce, fu anche uno dei primi brani basati sul campionamento, e raggiunse la prima posizione sia nel Regno Unito che nella Hot Dance Club Play statunitense, facendo pure capolino nella Billboard Hot 100 alla posizione 91.\nBiografia.\nLa figura chiave del gruppo era il disc jockey, produttore discografico nonch\u00e9 remixer Mark Moore. Nel 1989 il gruppo pubblic\u00f2 il suo album d'esordio, \"Original Soundtrack\", con una formazione che vedeva Mark M (Moore, ingegnere del suono), Michell\u00e9 (clarinetto microfonato e voce), Mark D (tromba, rumori e boogie), Jocasta (lacca spray con effetto charleston, background vocale) e Pascal (Pascal Gabriel, ingegnere del suono). L'album consisteva in alcune versioni un po' pi\u00f9 lunghe di \"Theme\" e di alcuni successi seguenti, \"Superfly Guy\" (UK numero 5) e \"Hey Music Lover\" (UK numero 6), oltre ad altri pezzi composti per l'album. La cantante Billie Ray Martin fece il suo debutto in diverse tracce dell'album.\nPer la pubblicazione del secondo album, \"Intercourse\", il gruppo si era gi\u00e0 ridotto ad un duo, con Moore insieme ad una vocalist e DJ, Sonique. Per quanto non abbia raggiunto il successo del primo album, \"Intercourse\" produsse diversi singoli da met\u00e0 classifica nel Regno Unito, specialmente \"Nothing to Lose\", scritta a due mani con Martin Gordon, come molte altre tracce del disco. Sonique, gi\u00e0 DJ di successo, alla fine opt\u00f2 per una carriera da solista e produsse uno dei maggiori club hits dei tardi anni novanta, (\"It Feels So Good\"). Moore continu\u00f2 a produrre diversi singoli, remix ed album, sia personali che della sua nuova band, i Needledust.\nAlla vigilia del ventesimo anniversario della nascita dell'acid house, Mark Moore ha resuscitato gli S'Express, facendo uscire un brano sull'etichetta francese Kitsune record label, intitolato \"Stupid Little Girls.\"\nMark Moore ha curato anche i remix di diversi gruppi quali Client, Soft Cell e the B-52's."}
{"id": "4545923", "revid": "1543377", "url": "https://it.wikipedia.org/wiki?curid=4545923", "title": "Giovanna Vizzari", "text": "Nata Giovanna Anichini, prefer\u00ec poi usare il cognome del secondo marito, il medico Attilio Vizzari.\nBiografia.\nGiovanna Vizzari, poetessa, scrittrice e saggista, ha vissuto tra San Vincenzo e Piombino. Critico letterario de \"L'Umanit\u00e0\", come giornalista ha collaborato ad altre testate, a periodici e riviste di ricerca letteraria.\nHa fondato nel 1982 con Carlo Betocchi il \"Premio letterario Citt\u00e0 di Piombino\", diventato alla morte del poeta il \"Premio Carlo Betocchi\" .\nA partire dal 1977 ha pubblicato sia opere di narrativa che di poesia: \"Le lunghe ombre dei campi\" (1977), \"Otto storie per Elisa\" (1978), \"Un letto per Penelope\" (1980), \"Se mi sorprendo\" (1980), \"La casta Elena\" (1981), \"La ragazza di nome Malo\" (1982), \"Eclisse di maggio\" (1984), \"Il barone di Volpaia\" (1984), \"Dagli albori\" (1985), \"L'isola a due sponde\" (1986), \"Elle et elle - poesie\" (1988), \"Edy\" (1989), \"Medea\" (1990), \"Il giardino dei desideri\" (1993), \"Infinito percepire\" (1996), \"Seme delle memorie\" (1999), \"L'inganno tessitore\" (2001), \"Bella. Racconto in versi\" (2003), \"Il libro dei sogni, La notte, i giorni\" (2006), \"Una piazza in mezzo al mare\" (2006) ed \"Eva contro Adamo - Una storia di identit\u00e0 di genere\" (2008)."}
{"id": "4545925", "revid": "287204", "url": "https://it.wikipedia.org/wiki?curid=4545925", "title": "Dan (personaggio)", "text": ""}
{"id": "4545928", "revid": "765341", "url": "https://it.wikipedia.org/wiki?curid=4545928", "title": "Haku", "text": ""}
{"id": "4545934", "revid": "1571097", "url": "https://it.wikipedia.org/wiki?curid=4545934", "title": "Whitney Cummings", "text": "Biografia.\nIncomincia i suoi primi passi nel mondo dello spettacolo con il talk show per ragazzi \"No Love, No\" dove partecipa a vari sketch dal 2001 al 2003. Seguono altre partecipazioni e si irruola come comica in vari programmi e cura vari documentari dove nel 2006 fortunatamente conduce per 6 puntate il programma \"Close-up\" dove il tema \u00e8 quello dei pettegolezzi tra i vari protagonisti del programma George Clooney e Jennifer Love Hewitt.\nNel 2009 recita nella serie Comedy tv. e dal 2009 al 2012 \u00e8 stata ospite nel programma \"Chelsea Lately\" per un totale di 44 episodi e in altri programmi, fino alla conferma di un suo programma \"Love You, Mean It with Withney Cummings\". Approda alla carriera di attrice dal 2008 mentre dal 2001 vanta una carriera decennale di oltre 100 tra partecipazioni, ospitate, sketch. Vanta una carriera come scrittrice e produttrice di \"2 Broke Girls\" e della serie \"Whitney\"."}
{"id": "4545935", "revid": "767487", "url": "https://it.wikipedia.org/wiki?curid=4545935", "title": "Change Becomes Us", "text": "Change Becomes Us \u00e8 il tredicesimo album studio della band Post-punk inglese Wire, pubblicato il 25 marzo 2013.\nIl disco.\nChange Becomes Us \u00e8 il quarto album pubblicato dagli Wire dopo la reunion del 2004. Anche in questo lavoro \u00e8 assente il chitarrista della formazione originale, Bruce Gilbert, sostituito da Matthew Simms.\nSecondo quanto affermato dagli stessi membri della band, le tredici tracce che compongono il disco furono composte durante il biennio 1979/80, dopo la pubblicazione di 154, ma non furono mai incise a causa dello scioglimento del gruppo. Oltre trent'anni dopo, nel 2012, il gruppo ha ripreso tali brani (in molti casi, stando alle parole del frontman Colin Newman, si trattava di abbozzi incompleti, pi\u00f9 che di vere e proprie canzoni) cercando di adeguarne il suono all'epoca attuale.\nAccoglienza.\nChange Becomes Us ha ricevuto recensioni prevalentemente positive da parte della critica specializzata. AllMusic ha assegnato all'album un voto di 4/5, mentre Pitchfork gli ha attribuito un punteggio di 8.2. Il principale motivo di apprezzamento dell'album \u00e8 la capacit\u00e0 del gruppo di raggiungere un giusto equilibrio tra l'energia Post-punk degli esordi e lo sperimentalismo della maturit\u00e0.\nTra le critiche negative va ricordata quella di Ondarock, che ha assegnato a Change Becomes Us un punteggio di 5.5 affermando che il recupero di pezzi inediti risalenti a 30 anni prima sia una sconfitta artistica per un gruppo avanguardista come i Wire."}
{"id": "4545937", "revid": "287204", "url": "https://it.wikipedia.org/wiki?curid=4545937", "title": "Haku (personaggio)", "text": ""}
{"id": "4545941", "revid": "339392", "url": "https://it.wikipedia.org/wiki?curid=4545941", "title": "Haku (Naruto)", "text": ""}
{"id": "4545946", "revid": "1718925", "url": "https://it.wikipedia.org/wiki?curid=4545946", "title": "Socialmarket", "text": "Con il termine socialmarket (o socialmarketplace) si intende una categoria di siti internet impostasi a partire dal 2011 che combina in maniera originale diverse tipologie di portali e web application.\nUn sito web \u00e8 un socialmarket quando presenta le seguente caratteristiche:\nI socialmarket, da un lato, si distinguono quindi dai marketplace (EBay, Kijiji), per il loro approccio \"social\" e perch\u00e9 non permettono la sponsorizzazione degli annunci o dei profili, indicizzandoli solo in base alle preferenze espresse dagli utenti. Dall'altro lato, si differenziano dai social network perch\u00e9 non sono semplicemente portali di scambio e condivisione di contenuti. Al contrario, il loro scopo \u00e8 quello di permettere lo scambio sereno e social di beni o servizi.\nUn'altra caratteristica dei socialmarket \u00e8 che, grazie all'integrazione con i social network pi\u00f9 diffusi, permettono facili azioni di self marketing e self social media marketing. I socialmarket infatti sono usati da privati o aziende che operano direttamente nel mercato, senza intermediari. Di conseguenza, non possono usufruire dei tradizionali canali pubblicitari e di distribuzione (ad esempio le agenzie nel mercato immobiliare) e hanno quindi bisogno di pubblicizzare i propri prodotti in maniere innovativa. I social market permettono agli utenti di condividere con i propri contatti Facebook, Twitter, LinkedIn etc i loro prodotti o servizi, sia gratuitamente sia con piccole campagne pubblicitarie.\nI socialmarket come suggerisce il nome hanno anche una valenza sociale, volta a cambiare il mercato rendendolo pi\u00f9 trasparente e a liberarlo da intermediazioni non necessarie. L'indicizzazione onerosa, utilizzata dalla maggior parte dei portali web e dei motori di ricerca, \u00e8 infatti un redditizio strumento per il proprietario del sito. Tuttavia, finisce inevitabilmente col peggiorare l'esperienza dell'utente poich\u00e9 fa s\u00ec che i primi risultati non siano i pi\u00f9 affini alle preferenze espresse ma, semplicemente, quelli che hanno comprato pi\u00f9 visibilit\u00e0.\nUn'altra caratteristica dei socialmarket \u00e8 che prevedono annunci di ricerca pubblici, al fine di favorire l'incontro tra la domanda e l'offerta. In questo modo diviene possibile generare un mercato trasparente e facilmente analizzabile.\nI socialmarket hanno spesso anche valenze sociali proprie del settore in cui operano: i siti di carpooling, ad esempio, permettono di risparmiare emissioni di anidride carbonica e riducono il traffico autostradale."}
{"id": "4545948", "revid": "228587", "url": "https://it.wikipedia.org/wiki?curid=4545948", "title": "S\u0142awi\u0119cice", "text": "S\u0142awi\u0119cice (in tedesco Slawentziz e Ehrenforst) \u00e8 una frazione polacca della citt\u00e0 di K\u0119dzierzyn-Ko\u017ale, nel voivodato di Opole, nel distretto di K\u0119dzierzyn-Ko\u017ale.\nStoria.\nDurante la seconda guerra mondiale nei pressi della cittadina venne eretto un insieme di campi di lavoro nazista noto come Blechhammer.\nNel 1975 la citt\u00e0 venne unita a K\u0119dzierzyn, Ko\u017ale e K\u0142odnica per formare la citt\u00e0 di K\u0119dzierzyn-Ko\u017ale."}
{"id": "4545949", "revid": "599013", "url": "https://it.wikipedia.org/wiki?curid=4545949", "title": "Kajika (disambigua)", "text": ""}
{"id": "4545950", "revid": "6923", "url": "https://it.wikipedia.org/wiki?curid=4545950", "title": "Strada statale 281 di Rosarno e Marina di Gioiosa Jonica", "text": ""}
{"id": "4545951", "revid": "287204", "url": "https://it.wikipedia.org/wiki?curid=4545951", "title": "Kajika (personaggio)", "text": ""}
{"id": "4545952", "revid": "247222", "url": "https://it.wikipedia.org/wiki?curid=4545952", "title": "S-Express", "text": ""}
{"id": "4545954", "revid": "293377", "url": "https://it.wikipedia.org/wiki?curid=4545954", "title": "Slawentziz", "text": ""}
{"id": "4545956", "revid": "666668", "url": "https://it.wikipedia.org/wiki?curid=4545956", "title": "Mataram", "text": "Mataram \u00e8 una citt\u00e0 (\"kota\") dell'Indonesia, nella provincia di Nusa Tenggara Occidentale."}
{"id": "4545959", "revid": "293377", "url": "https://it.wikipedia.org/wiki?curid=4545959", "title": "Ehrenforst", "text": ""}
{"id": "4545962", "revid": "767487", "url": "https://it.wikipedia.org/wiki?curid=4545962", "title": "Fabio Rosi", "text": "Autore del film \"L'ultima lezione\", ha ricevuto il Globo d'oro alla miglior opera prima.\nBiografia.\nLaureato in Lettere moderne all'Universit\u00e0 della Sapienza, ha studiato a New York e si \u00e8 diplomato in regia al Centro Sperimentale di Cinematografia. Attualmente lavora presso il Centro sperimentale di cinematografia. Ha esordito alla regia di lungometraggi con \"L'ultima lezione\", vincendo un Globo d'oro. In precedenza aveva girato diversi cortometraggi (\"Stesso posto stessa ora\", \"Prova d'attore\", \"Affetto per sempre\", \"Cheap Philosophy, Ticking Away\")."}
{"id": "4545963", "revid": "287204", "url": "https://it.wikipedia.org/wiki?curid=4545963", "title": "Shi (personaggio)", "text": ""}
{"id": "4545976", "revid": "1305772", "url": "https://it.wikipedia.org/wiki?curid=4545976", "title": "The Gate", "text": ""}
{"id": "4545977", "revid": "761306", "url": "https://it.wikipedia.org/wiki?curid=4545977", "title": "Glass harmonica", "text": ""}
{"id": "4545978", "revid": "83531", "url": "https://it.wikipedia.org/wiki?curid=4545978", "title": "Thou Shalt Not", "text": ""}
{"id": "4545979", "revid": "38120", "url": "https://it.wikipedia.org/wiki?curid=4545979", "title": "Hiroshima mon amour (Ultravox)", "text": "Hiroshima mon amour \u00e8 una canzone scritta da John Foxx, Warren Cann, e Billy Currie del gruppo musicale Ultravox! e pubblicata il 7 ottobre 1977 dalla Island Records come singolo, con \"ROckWrok\" come lato A. Il 45 giri anticip\u00f2 di una settimana l'uscita dell'album \"Ha! Ha! Ha!\", contenente i due brani e pubblicato il 14 ottobre. La versione su 33 giri di \"Hiroshima mon amour\" \u00e8 considerata uno dei brani pi\u00f9 celebrati e famosi della prima formazione degli Ultravox.\nIl brano.\nLa genesi del brano inizi\u00f2 come una delle canzoni pi\u00f9 votate al rock puro tra quelle composte dalla band e fu proprio questa versione, che era un demo, ad essere pubblicata nel singolo. Molto pi\u00f9 rock e meno d'atmosfera, priva di sassofono, con violino, batteria e chitarre a dominare il suono, sarebbe stata riproposta tra le bonus track nella versione dell'album in CD del 2006. La versione definitiva fu invece quella pi\u00f9 lenta e pi\u00f9 famosa registrata per il 33 giri.\nPer \"Hiroshima Mon Amour\", la band utilizz\u00f2 per la prima volta la drum machine Roland TR77, che consent\u00ec al batterista Warren Cann di ottenere sonorit\u00e0 mai sperimentate in precedenza. A tal proposito successivamente Cann dichiar\u00f2: \u00abIl Roland TR77 era totalmente improgrammabile. Quello che ci piaceva era l'effetto ipnotico ed assolutamente costante del tempo tenuto in maniera perfetta\u00bb. Il Roland TR77 fu poi usato anche per registrare \"Quiet Man\", traccia contenuta nell'album \"Systems Of Romance\", e su altri due brani che gli Ultravox interpretarono solo dal vivo.\nVersione registrata sull'LP.\nLa struggente versione sul 33 giri \u00e8 una composizione dal forte impianto evocativo, capace di miscelare animo romantico e disperazione decadente mitteleuropea in cinque minuti di durata, un brano dai toni chiaroscuri contemporaneamente distaccato e malinconico. Fu il \"frontman\" e cantante John Foxx, che in questa versione offre una delle sue migliori interpretazioni, a suggerire l'idea di rallentare la prima versione incisa per provare un approccio differente, maggiormente \"europeo\" e d'atmosfera.\nDi rilievo fu il contributo del musicista C.C. del gruppo Gloria Mundi nella versione pubblicata su album, contributo che si rivel\u00f2 fondamentale per il caldo e struggente suono del suo sassofono. La scelta di aggiungere il sax di C.C. avvenne negli studi della Parlophone, dove il gruppo stava registrando. Incise due sole prove e ne fu scelta la prima. La traccia costituisce una rarit\u00e0 nel catalogo della band, che per la prima volta incise un brano con l'apporto di un musicista ospite estraneo al gruppo. Una versione lenta di \"Hiroshima mon amour\" fu eseguita dagli Ultravox! nel 1978 all'Old Grey Whistle Test, nota trasmissione musicale della BBC.\nTitolo.\nAnche se la traccia condivide il proprio titolo con l'omonimo film francese di Alain Resnais, Foxx afferm\u00f2 che all'epoca della composizione del brano non aveva ancora mai visto la pellicola, e che il testo della canzone non voleva essere una descrizione del film, perch\u00e9 \"sarebbe stato un errore interpretarla in quel modo\". Nonostante ci\u00f2, la canzone viene costantemente intesa ancor oggi come direttamente ispirata al film di Resnais, o come un omaggio ad esso, anche se tale intenzione non era quella originaria degli autori del brano."}
{"id": "4545982", "revid": "212348", "url": "https://it.wikipedia.org/wiki?curid=4545982", "title": "Lloyd Doggett", "text": "Biografia.\nNato ad Austin, dopo la laurea in legge Doggett entr\u00f2 in politica con il Partito Democratico e nel 1973 venne eletto all'interno della legislatura statale del Texas.\nNel 1985 lasci\u00f2 il seggio per cercare infruttuosamente l'elezione alla Camera dei Rappresentanti e quattro anni dopo divenne giudice della \"Corte Suprema del Texas\".\nNel 1994 si ricandid\u00f2 alla Camera e questa volta venne eletto, risultando uno dei pochi politici democratici a vincere le elezioni in quella tornata. Negli anni successivi riusc\u00ec a farsi rieleggere con grosse percentuali di voto, finch\u00e9 nel 2012 decise di cambiare definitivamente distretto poich\u00e9 il suo era stato ridisegnato in modo da comprendere una grossa fetta dell'elettorato repubblicano. Anche questa volta comunque riusc\u00ec a risultare eletto, sconfiggendo l'avversaria.\nIdeologicamente Doggett \u00e8 giudicato un democratico di vedute liberali."}
{"id": "4545983", "revid": "287204", "url": "https://it.wikipedia.org/wiki?curid=4545983", "title": "Through the Storm (Aretha Franklin)", "text": ""}
{"id": "4545989", "revid": "1935652", "url": "https://it.wikipedia.org/wiki?curid=4545989", "title": "Wolfgang Haas", "text": "Biografia.\nWolfgang Haas \u00e8 nato a Vaduz il 7 agosto 1948.\nFormazione e ministero sacerdotale.\nDopo gli studi liceali presso il Collegium Marianum ha studiato filosofia e teologia presso l'Universit\u00e0 di Friburgo. \u00c8 ordinato sacerdote a Coira il 7 aprile 1974. Parallelamente all'attivit\u00e0 di assistente presso la cattedra di teologia dogmatica all'Universit\u00e0 di Friburgo, nel 1974 ha conseguito la licenza in teologia. Dal 1975 al 1978 ha studiato diritto canonico presso la Pontificia Universit\u00e0 Gregoriana. In seguito \u00e8 stato cancelliere vescovile e officiale del tribunale diocesano.\nMinistero episcopale.\nSu richiesta del vescovo Johannes Vonderach, il 25 marzo 1988 \u00e8 nominato vescovo coadiutore di Coira. Ha ricevuto l'ordinazione episcopale il 22 maggio successivo dal vescovo di Coira Johannes Vonderach, coconsacranti il vescovo di San Gallo Otmar M\u00e4der e quello di Sion Henri Schwery.\nIl 22 maggio 1990 succede alla sede di Coira. Il 2 dicembre 1997 papa Giovanni Paolo II erige l'arcidiocesi di Vaduz e lo nomina primo arcivescovo. Rimane amministratore apostolico della diocesi di Coira fino all'insediamento del suo successore.\n per il suo sostegno alla Fraternit\u00e0 Sacerdotale di San Pietro e per aver sottoscritto gli ideali espressi nei \"dubia\" presentati sull'esortazione apostolica \"Amoris laetitia\" di papa Francesco.\nGenealogia episcopale.\nLa genealogia episcopale \u00e8:"}
{"id": "4545990", "revid": "287204", "url": "https://it.wikipedia.org/wiki?curid=4545990", "title": "Vita (brano musicale)", "text": ""}
{"id": "4545995", "revid": "287204", "url": "https://it.wikipedia.org/wiki?curid=4545995", "title": "Sorong", "text": "Sorong \u00e8 una citt\u00e0 (\"kota\") dell'Indonesia, nella provincia di Papua Occidentale."}
{"id": "4545996", "revid": "228587", "url": "https://it.wikipedia.org/wiki?curid=4545996", "title": "Ti rincontrer\u00f2 (singolo)", "text": ""}
{"id": "4546000", "revid": "599013", "url": "https://it.wikipedia.org/wiki?curid=4546000", "title": "Tiara (disambigua)", "text": ""}
{"id": "4546006", "revid": "599013", "url": "https://it.wikipedia.org/wiki?curid=4546006", "title": "Jiraiya", "text": ""}
{"id": "4546009", "revid": "287204", "url": "https://it.wikipedia.org/wiki?curid=4546009", "title": "Jiraiya (personaggio)", "text": ""}
{"id": "4546018", "revid": "125035951", "url": "https://it.wikipedia.org/wiki?curid=4546018", "title": "Una mamma imperfetta", "text": "Una mamma imperfetta \u00e8 una serie televisiva e webserie scritta da Ivan Cotroneo e diretta da Stefano Chiantini, prodotta in due stagioni da RCS, Indigo Film, Rai Fiction e la 21 dello stesso Cotroneo.\nTrama.\nLa serie ruota attorno al personaggio principale, Chiara. Costei affronta i problemi di una mamma totalmente indaffarata alle prese con i suoi due figli (Antonio e Maria), un lavoro che le piace ma che non ha quasi mai tempo di fare (e quindi arriva costantemente in ritardo) e suo marito Davide.\nLa protagonista \u00e8 affiancata da tre amiche Irene, Claudia e Marta, con le quali spettegola su tutti.\nProduzione.\nCast.\nNelle due serie compaiono come guest star, nel ruolo di s\u00e9 stessi, Riccardo Scamarcio, Nada, Claudia Gerini, Pierfrancesco Favino e Ilaria D'Amico.\nLocation.\nLa serie \u00e8 stata girata a Roma ,nel quartiere Flaminio, dove si svolgono la maggior parte delle scene presenti in essa.\nTrasmissione e distribuzione.\nGli episodi della prima stagione, in tutto 25 e della durata di 8 minuti ciascuno, sono andati in onda su Rai 2 dal 9 settembre 2013 alle ore 21 (tra il TG2 ed il programma di prima serata), dal luned\u00ec al venerd\u00ec.\nGli episodi, prima di andare in onda sulla Rai, erano stati pubblicati on line su Corriere.it dal luned\u00ec al venerd\u00ec dal 6 maggio 2013 e sono rimasti ivi visionabili sino al 7 giugno dello stesso anno.\nQuelli della seconda stagione, 25 e mediamente di 10 minuti ciascuno, sempre scritti da Ivan Cotroneo e diretti da Stefano Chiantini, sono andati in onda sempre su Rai 2 a partire dal 14 ottobre 2013. Anche questi ultimi sono stati trasmessi in anteprima su \"Corriere.it\" in contemporanea con la messa in onda della prima serie.\nDall\u20198 maggio 2020, la serie \u00e8 stata rieditata e resa disponibile sulla piattaforma Raiplay in 10 episodi di 30 minuti.\nRemake.\nA ottobre 2013, al MIPCOM di Cannes, il network statunitense ABC, del gruppo Disney, ha opzionato i diritti per il remake statunitense della serie .\nFilm.\nQuale sequel della serie, \u00e8 stato prodotto \"Il Natale della mamma imperfetta\", scritto e diretto da Ivan Cotroneo, presentato per un giorno solo al cinema e andato in onda su Rai 2 in prima serata il 27 dicembre 2013."}
{"id": "4546024", "revid": "663182", "url": "https://it.wikipedia.org/wiki?curid=4546024", "title": "Tsurugi (disambigua)", "text": ""}
{"id": "4546025", "revid": "287204", "url": "https://it.wikipedia.org/wiki?curid=4546025", "title": "Tsurugi (personaggio)", "text": ""}
{"id": "4546027", "revid": "478814", "url": "https://it.wikipedia.org/wiki?curid=4546027", "title": "Dehong", "text": ""}
{"id": "4546034", "revid": "786685", "url": "https://it.wikipedia.org/wiki?curid=4546034", "title": "Sigurd \u0160midt", "text": ""}
{"id": "4546036", "revid": "599013", "url": "https://it.wikipedia.org/wiki?curid=4546036", "title": "Amaterasu (disambigua)", "text": ""}
{"id": "4546037", "revid": "287204", "url": "https://it.wikipedia.org/wiki?curid=4546037", "title": "Amaterasu (personaggio)", "text": ""}
{"id": "4546040", "revid": "287204", "url": "https://it.wikipedia.org/wiki?curid=4546040", "title": "Adorazione dei pastori (Francesco Grassia)", "text": "L'Adorazione dei pastori \u00e8 un altorilievo marmoreo (230x195 cm) di Francesco Grassia (detto Franco Siciliano), terminato nel 1670. e collocato nella Chiesa dei Santi Ildefonso e Tommaso da Villanova a Roma.\nStoria.\nL'altorilievo \u00e8 anche conosciuto all'interno della produzione artistica dello scultore come \"Presepe con Gloria del Paradiso\", titolo che forse meglio si addice alla composizione rappresentata.\nCronologicamente, da come si pu\u00f2 leggere all'interno dell'inventario delle opere presenti nella bottega alla sua morte\ne valutate le soluzioni stilistiche, la critica lo associa come l'ultimo lavoro alla quale il Grassia lavora prima di morire. &lt;br&gt;\nLo stesso Grassia lascer\u00e0 scritto all'interno del suo testamento che l'opera dovr\u00e0 essere donata ad una chiesa romana, questa selezionata dagli stessi esecutori testamentari o eventualmente venduta per celebrare messe in suo suffragio.\nL'opera verr\u00e0 ceduta alla Chiesa dei Ss. Ildefonso e Tommaso da Villanova, dove si trova tuttora, prima del 1674, anno in cui vennero terminati i lavori di ristrutturazione dell'edificio sotto la direzione dell'architetto e padre domenicano Giuseppe Paglia.\nLa composizione infatti, come scrive Lopresti nel 1927, sembra essere fatta apposta \"per andare a genio a un convento spagnolo\".&lt;br&gt;\nCollocato all'interno della prima cappella a destra della navata della chiesa, l'altorilievo \u00e8 inserito in una cornice in stucco dalle influenze barocche, decorata lateralmente da volute, festoni di fiori, testine e capitelli corinzi, mentre nella parte alta la cornice \u00e8 caratterizzata una trabeazione decorata su due livelli a motivi floreali con al centro la raffigurazione di una conchiglia, la quale sommit\u00e0 termina con un timpano ondulato spezzato decorato al centro con un medaglione a piccole volute che racchiude il Sacro Cuore di Ges\u00f9.\nDescrizione.\nL'opera si presenta massiccia, complessa e molto lavorata, sintesi dei limiti e delle evoluzioni del linguaggio figurativo dello scultore.&lt;br&gt;\nChiaramente suddivisa in due parti, in quella superiore vi \u00e8 raffigurata l'epifania di Dio Padre mentre in quella inferiore vi \u00e8 rappresentata l'adorazione dei pastori.&lt;br&gt;\nLa composizione presenta un turbine caotico di personaggi, quasi a determinarne un insieme disordinato, dove la ragione compositiva passa in secondo piano facendo emergere un \"horror vacui\" artistico dai sapori quasi medievaleggianti.\nLa parte bassa, che d\u00e0 il titolo all'opera, \u00e8 a sua volta suddivisa verticalmente in tre parti: al centro vi \u00e8 la capanna (che suddivide la composizione con i suoi elementi architettonici) dove al suo interno sono collocate le figure classiche della nativit\u00e0, in primo piano la sacra famiglia, qui intenta con uno dei pastori in un silente dialogo, fatto di sguardi e gesti, ricco di semplice purezza e sentimento umano, mentre in un secondo piano vi sono l'asino e il bue e sullo sfondo alcuni angeli in canto. &lt;br&gt;\nEsternamente, ai lati si trovano le figure dei pastori, qui rappresentate in alcune delle loro iconografie pi\u00f9 classiche, come nell'atto di offrire un agnello (simbolo di Ges\u00f9 e del suo futuro sacrificio) o mentre suonano una zampogna, portano ceste e offerte. &lt;br&gt;\nIn generale nella parte bassa della composizione, le figure presentano un accentuato arcaismo. Nell'affollamento delle figure, nelle proporzioni alterate e nella semplicit\u00e0 dei gesti, si possono notare rimembranze stilistiche e formali che derivano dalla produzione di Nicola Pisano, mescolate queste ad influenze derivate dall'osservazione dei sarcofagi romani del III e V secolo d.C., mentre le forme tumide e tozze di cani e agnellini o la rustica fiscella coi due colombi hanno il loro possibile prototipo nella scultura romanica di area meridionale.\nNella parte alta dell'altorilievo vi \u00e8 rappresentata l'Epifania di Dio Padre, in una cornice sontuosa, tra putti svolazzanti che annunciano l'apparizione dell'Eterno.&lt;br&gt;\nIn questa parte della composizione si pu\u00f2 notare come il Grassia si distacchi dall'impostazione manierista della quale era orgogliosamente custode per confrontarsi con le novit\u00e0 del barocco. &lt;br&gt;\nLo scultore lavora la pietra fino quasi a tormentarla in ogni elemento figurativo, le linee qui non scandiscono pi\u00f9 i volumi, bens\u00ec li chiudono tra loro impedendo all'occhio dello spettatore di soffermarsi su singoli dettagli, facendolo invece scivolare da un'immagine all'altra senza soluzione di continuit\u00e0. La lavorazione alle parti scavate col trapano si sovrappone a quelle sbalzate delicatamente a piccoli colpi di scalpello e poi minuziosamente levigate e lucidate.&lt;br&gt;La composizione \u00e8 caratterizzata al centro dalla raffigurazione di Dio Padre in una delle sue pi\u00f9 classiche rappresentazioni iconografiche a mezzo busto, con il globo terracqueo nella mano sinistra e benedicente con la destra. Al di sotto vi \u00e8 raffigurata la colomba, simbolo dello Spirito Santo e un angelo reggi cartiglio. Ai lati vi sono una serie di putti e angeli musicanti (si notino gli strumenti musicali come il tamburello, il violino e l'arpa) che si intrecciano tra loro in una elaborazione sempre pi\u00f9 articolata.\nLe figure, caratterizzate da pose e gesti maliziosi, presentano morbidi incarnati dove le vesti scivolano scoprendo le voluttuose spalle, mentre i capelli volano e vibrano come agitati dal vento. Un tumultuoso insieme di idee e spunti, dove le figure laterali degli angeli musicanti spiccano qui per originalit\u00e0, dove la loro fisionomia sfuggente e la gestualit\u00e0 aggraziata rappresentano un'autentica novit\u00e0 nel repertorio del Grassia.\nQuesta prudente evoluzione doveva essere il risultato di una laboriosa e meditata riflessione intrapresa dal Grassia sulla propria impostazione stilistica e figurativa, dove gi\u00e0 nel 1674 l'altorilievo veniva citato dal Titi come \"opera studiata, e fatiga di molt' anni\".\nRetaggio.\nLa morte imped\u00ec all'artista di sviluppare queste caute aperture alle nuove tendenze stilistiche, di concretizzarsi in un coerente e organico nuovo linguaggio scultoreo all'interno della sua produzione artistica, in cui potessero armonizzarsi le premesse manieristiche proprie della sua prima formazione con le moderne istanze figurative del tardo Seicento. \nL\"'Adorazione dei pastori\", come gi\u00e0 accaduto per le altre opere di ambito pubblico dello scultore, \u00e8 destinata a restare un unicum nel panorama romano del XVII secolo. La mancanza di allievi e la totale dispersione dei suoi beni, compresi bozzetti e modelli conservati nella sua bottega, \u00e8 un'estrema testimonianza della scarsa fortuna avuta dal Grassia, la cui esperienza professionale era destinata a restare senza seguito."}
{"id": "4546047", "revid": "287204", "url": "https://it.wikipedia.org/wiki?curid=4546047", "title": "Incontro di Konopi\u0161t\u011b", "text": "Lincontro di Konopi\u0161t\u011b fu un incontro tra l'arciduca Francesco Ferdinando e il Kaiser Guglielmo II che ebbe luogo, tra il 12 e il 14 giugno 1914, nella tenuta di Konopi\u0161t\u011b, posseduta dall'arciduca stesso.\nIn Austria se ne esalt\u00f2 l'apoliticit\u00e0, sottolineando come l'arciduca vi avesse invitato il Kaiser \u201cper contemplare le bellissime rose che ivi fiorivano\u201d, ma in Francia dei testimoni oculari smentirono tale notizia, riferendo che in quel periodo a Konopi\u0161t\u011b non c'erano n\u00e9 rosai n\u00e9 rose in fiore.\nArgomenti trattati.\nDalla pubblicazione dei documenti diplomatici tedeschi dell'epoca, avvenuta dopo la rivoluzione di novembre, si evince che a Konopi\u0161t\u011b si parl\u00f2 del possibile sgretolamento della Triplice alleanza, che sarebbe potuto essere causato dall'Italia (di cui il Kaiser sostenne per\u00f2 la lealt\u00e0) e si discusse della situazione del principato d'Albania, minacciato da insurrezioni e rivoluzioni; riguardo a questo, l'arciduca si lament\u00f2 del rappresentante diplomatico italiano che vi era mantenuto, il barone Carlo Fasciotti.\nDi tutte queste trattative, comunque, si tent\u00f2 di non lasciare traccia, e il governo italiano non fu mai informato di niente, n\u00e9 da Vienna, n\u00e9 da Berlino, che sostennero sempre, di fronte ad esso, l'apoliticit\u00e0 di tale incontro."}
{"id": "4546050", "revid": "125976400", "url": "https://it.wikipedia.org/wiki?curid=4546050", "title": "Gor Sujyan", "text": "Biografia.\nFiglio di un chitarrista jazz, durante l'adolescenza Gor Sujyan ha formato il gruppo Gor &amp; Friends, col quale ha eseguito cover di classici del rock. Dal 2008 \u00e8 leader e voce solista della band Dorians.\nAll'Eurovision Song Contest 2010, Gor Sujyan ha accompagnato come corista la connazionale Eva Rivas. Sempre nel 2010 \u00e8 stato proclamato miglior cantante maschile nel suo paese agli Armenian National Music Awards.\nI Dorians hanno rappresentato l'Armenia all'Eurovision Song Contest 2013 tenutosi nel mese di maggio in Svezia, giungendo anche in finale e classificandosi complessivamente in 18\u00aa posizione.\nHa un figlio, nato nel 2014."}
{"id": "4546053", "revid": "59070252", "url": "https://it.wikipedia.org/wiki?curid=4546053", "title": "Gor Soudjian", "text": ""}
{"id": "4546059", "revid": "1543377", "url": "https://it.wikipedia.org/wiki?curid=4546059", "title": "Capo Corvo", "text": "Capo Corvo, altrimenti detto punta Corvo o promontorio Lunense, \u00e8 la propaggine sul mar Ligure della catena del \"monte Caprione\" tra Bocca di Magra e il golfo della Spezia. \nDescrizione.\nIl promontorio costituisce anche il limite orientale della Riviera Ligure, andando a dividerla geograficamente dalla costa apuana. \nOltre a Punta Corvo che si eleva nella parte sud-occidentale, Punta Bianca costituisce l'estremit\u00e0 meridionale del promontorio. Di fronte alla costa vi sono alcuni scogli affioranti: lo scoglio Corvaccino e lo scoglio Viciatello a sud-ovest e lo scoglio Muginara a sud-est.\n&lt;br&gt;La localit\u00e0 ospita un monastero sul pendio che domina la foce del fiume Magra ed \u00e8 legata ad un soggiorno dell'esilio dantesco.\nOrigine del nome.\nFazio degli Uberti \u00e8 stato tra i primi a citare la localit\u00e0 nella sua celebre opera del Dittamondo; poco pi\u00f9 tardi anche Francesco Petrarca menziona il luogo avanzando l'ipotesi che la denominazione potesse derivare dalla colorazione scura del territorio."}
{"id": "4546062", "revid": "584834", "url": "https://it.wikipedia.org/wiki?curid=4546062", "title": "Esperto in Gestione dell'Energia", "text": ""}
{"id": "4546064", "revid": "38120", "url": "https://it.wikipedia.org/wiki?curid=4546064", "title": "Phil Corrigan", "text": ""}
{"id": "4546065", "revid": "436907", "url": "https://it.wikipedia.org/wiki?curid=4546065", "title": "Nino D'Angelo vol.3", "text": "Nino D'Angelo vol.3 \u00e8 il terzo album in studio del cantautore italiano Nino D'Angelo, pubblicato nel 1978 dalla Presence Records."}
{"id": "4546069", "revid": "84184", "url": "https://it.wikipedia.org/wiki?curid=4546069", "title": "Corrigan", "text": ""}
{"id": "4546070", "revid": "287204", "url": "https://it.wikipedia.org/wiki?curid=4546070", "title": "Corrigan (personaggio)", "text": ""}
{"id": "4546076", "revid": "838137", "url": "https://it.wikipedia.org/wiki?curid=4546076", "title": "Giuseppe Ridolfi", "text": "Biografia.\nFu consacrato vescovo di Todi nel 1895, a soli 36 anni.\nIl 1\u00ba luglio 1905 fu nominato delegato apostolico in Messico, dove rimase sei anni, ed innalzato alla dignit\u00e0 arcivescovile; dal 6 agosto 1906 fu arcivescovo titolare di Apamea di Siria.\nSuccessivamente, nel 1912, divenne arcivescovo di Otranto.\nLasci\u00f2 l'incarico sei anni dopo, probabilmente anche in seguito a contrasti con i fedeli di Galatina (che nel 1913 manifestarono violentemente contro l'arcivescovo) e fu nominato arcivescovo titolare di Irenopoli di Isauria.\nDal 23 marzo 1921 fu canonico nella basilica di Santa Maria Maggiore a Roma, del cui capitolo fu revisore dei conti, fino al giorno della morte occorsa il 28 novembre 1925 in seguito ad emorragia cerebrale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4546079", "revid": "123054900", "url": "https://it.wikipedia.org/wiki?curid=4546079", "title": "Sipra", "text": ""}
{"id": "4546082", "revid": "584834", "url": "https://it.wikipedia.org/wiki?curid=4546082", "title": "UNI cei 11352", "text": ""}
{"id": "4546085", "revid": "767487", "url": "https://it.wikipedia.org/wiki?curid=4546085", "title": "Will (film)", "text": "Will \u00e8 un film del 2011 diretto da Ellen Perry, con Damian Lewis e Bob Hoskins.\nIl film racconta il viaggio di un bambino grande tifoso del Liverpool verso Istanbul dove si giocher\u00e0 la finale della UEFA Champions League del 2005 tra Milan e, appunto, Liverpool.\nTrama.\nAll'inizio del film, Will Brennand, ragazzino di undici anni, tifoso del Liverpool, \u00e8 in una scuola tenuta da suore nel sud dell'Inghilterra, a causa dell'incapacit\u00e0 del padre Gareth a prendersi cura di lui dopo la morte di sua madre. Gareth arriva un giorno di punto in bianco, con due biglietti per vedere Liverpool giocare contro il Milan in finale di Champions League 2005 a Istanbul.\nPurtroppo Gareth muore improvvisamente prima di poterci andare. Will \u00e8 determinato ad andare e onorare la memoria di suo padre, per cui scappa fino in Francia. A Parigi gli rubano il portafogli e incontra Alek Zukic, un ex calciatore bosniaco che ha smesso di giocare durante la guerra civile nella ex jugoslavia. Nonostante la riluttanza iniziale di Alek di mettersi in gioco, egli si ispira alla determinazione e alla volont\u00e0 del piccolo Will e cerca di aiutarlo a realizzare il suo sogno. Partiti in auto per la Turchia senza i biglietti, dopo molte prove e tribolazioni, Will ottiene il suo desiderio ed ha la migliore esperienza di quanto avrebbe mai potuto immaginare in occasione della finale."}
{"id": "4546090", "revid": "287204", "url": "https://it.wikipedia.org/wiki?curid=4546090", "title": "'A parturente", "text": "A parturente \u00e8 il quarto album in studio del cantautore italiano Nino D'Angelo, pubblicato nel 1979."}
{"id": "4546091", "revid": "1878858", "url": "https://it.wikipedia.org/wiki?curid=4546091", "title": "Naruto - La leggenda dei ninja coraggiosi", "text": " \u00e8 un romanzo uscito nel 2010 in Giappone, pubblicato in Italia nel 2013, ispirato all'omonimo manga scritto e disegnato dal mangaka Jiraiya. Nel manga questo libro \u00e8 scritto da Jiraiya e verr\u00e0 letto da Minato Namikaze, dal quale prender\u00e0 il nome del protagonista e lo dar\u00e0 al proprio figlio. Successivamente lo stesso Naruto legger\u00e0 il romanzo. Nella realt\u00e0 fittizia della serie, \u00e8 il primo libro scritto dal ninja supremo il quale, tuttavia, ha riscosso poco successo nel suo mondo. Pu\u00f2 quindi essere considerato uno pseudobiblion.\nAll'interno appaiono diverse immagini appartenenti al fumetto.\nTrama.\nLa citt\u00e0 di Ton, un tempo unita con Kon viene rasa al suolo da una tecnica proibita capace di spostare un'intera montagna. Contemporaneamente a Shuku scompare il ninja Renge, toccher\u00e0 ai suoi ex compagni Naruto e Tsuyu recuperarlo aiutati da Nikaku.\nGeografia.\nIl romanzo si svolge in un universo immaginario diverso da quello abituale di Naruto ma ha in comune le tecniche ninja usate, il tipo di governo e la presenza dei ninja. In questo mondo sono presenti 4 citt\u00e0: le due maggiori Kotsu, a nord, e Shuku, a sud, e le due minori Ton e Kon, le quali si trovano invece a met\u00e0 strada tra le due citt\u00e0 pi\u00f9 grandi. Un tempo Ton e Kon erano un'unica citt\u00e0 chiamata Konton, ora invece sono divise dal Monte Hyakki.\nPersonaggi.\nQuesti tre personaggi hanno vari punti in comune con il trio formato da Jiraiya, Tsunade e Orochimaru."}
{"id": "4546092", "revid": "1305772", "url": "https://it.wikipedia.org/wiki?curid=4546092", "title": "Kavanagh", "text": ""}
{"id": "4546098", "revid": "599013", "url": "https://it.wikipedia.org/wiki?curid=4546098", "title": "Cavanagh", "text": ""}
{"id": "4546101", "revid": "729019", "url": "https://it.wikipedia.org/wiki?curid=4546101", "title": "Coppa del Mondo di freestyle 2008", "text": "La Coppa del Mondo di freestyle 2008 \u00e8 iniziata il 13 dicembre 2007 a Tignes (in Francia) e terminata il 16 marzo 2008 in Val Malenco. La Coppa del Mondo organizzata dalla F.I.S. ha visto gli atleti, sia uomini che donne, competere in quattro discipline del freestyle, ovvero: salti, gobbe, ski cross e halfpipe. Alla fine della stagione oltre alla Coppa del Mondo generale, sono state assegnate anche le Coppe del Mondo delle singole discipline.\nUomini.\nRisultati.\nLegenda:\nDonne.\nRisultati.\nLegenda:"}
{"id": "4546102", "revid": "113340386", "url": "https://it.wikipedia.org/wiki?curid=4546102", "title": "Cantautore (album)", "text": "Cantautore \u00e8 il dodicesimo album in studio di Nino D'Angelo, pubblicato nel 1986.\nL'album contiene \"Vai\", canzone con cui il cantautore partecip\u00f2 al Festival di Sanremo 1986."}
{"id": "4546109", "revid": "636928", "url": "https://it.wikipedia.org/wiki?curid=4546109", "title": "Santa Savina", "text": "Biografia.\nSavina nacque probabilmente a Milano o a Lodi dalla nobile famiglia Morigi e si marit\u00f2 con un patrizio della famiglia Trissino. Rimasta presto vedova, trascorse buona parte della propria vita dedicandosi a opere caritatevoli. Ai tempi delle persecuzioni dei Cristiani sotto l'imperatore Diocleziano, si occup\u00f2 dei corpi martirizzati di Nabore e Felice, due soldati romani rei di aver abbracciato la fede cristiana, provvedendo alla loro sepoltura dopo la decapitazione nei pressi di Lodi.\nLa leggenda narra che, volendo poi traslare di nascosto i resti dei due martiri a Milano, Savina li nascose in una botte, dichiarando ai doganieri di trasportare miele o vino: al controllo, i soldati trovarono effettivamente tali prodotti, dando luogo al miracolo. Cos\u00ec i corpi dei due martiri arrivarono a Milano dove il vescovo Materno si occup\u00f2 di organizzare per loro una pi\u00f9 degna sepoltura nella basilica detta naboriana.\nLe vicende di Santa Savina sono raccontate da un ciclo di affreschi presente in Palazzo Trissino a Vicenza, nella sala della Giunta Comunale (gi\u00e0 sala di Santa Savina), realizzato attorno al 1665 da Giulio Carpioni (1613-1678) e vennero narrate da Gaspare Trissino, padre somasco, nel 1627 e nel 1855 da Francesco Trissino. \nSanta Savina \u00e8 ricordata dalla Chiesa cattolica il 30 gennaio, giorno della sua morte. Le sue spoglie seguirono quelle dei martiri da lei accuditi presso la basilica naboriana e dal 1868 sono conservate sopra l'altare dell'omonima cappella all'interno della basilica di Sant'Ambrogio a Milano."}
{"id": "4546110", "revid": "47767", "url": "https://it.wikipedia.org/wiki?curid=4546110", "title": "Kendra (disambigua)", "text": "il nome Kendra significa \" Regina degli Elefanti \""}
{"id": "4546112", "revid": "287204", "url": "https://it.wikipedia.org/wiki?curid=4546112", "title": "Kendra (personaggio)", "text": ""}
{"id": "4546113", "revid": "767487", "url": "https://it.wikipedia.org/wiki?curid=4546113", "title": "Crepi l'astrologo", "text": "Crepi l'astrologo (\"The Heavenly Body\") \u00e8 un film del 1944 diretto da Alexander Hall e Vincente Minnelli.\n\u00c8 una commedia romantica statunitense con William Powell, Hedy Lamarr e James Craig.\nProduzione.\nIl film, diretto da Alexander Hall e Vincente Minnelli (quest'ultimo, non accreditato, diresse solo alcune parti dopo che Hall dovette tornare, per contratto, a lavorare per la Columbia dirigendo \"L'ottava meraviglia\") su una sceneggiatura di Michael Arlen, Walter Reisch e Harry Kurnitz e un soggetto di Jacques Th\u00e9ry, fu prodotto da Arthur Hornblow Jr. per la Metro-Goldwyn-Mayer e girato nei Metro-Goldwyn-Mayer Studios a Culver City, California, dal 4 maggio all'inizio di agosto 1943. Il titolo di lavorazione fu \" The Stars Can Wait\".\nDistribuzione.\nIl film fu distribuito con il titolo \"The Heavenly Body\" negli Stati Uniti nell'aprile 1944 (premi\u00e8re a New York il 23 marzo 1944) al cinema dalla Metro-Goldwyn-Mayer.\nAltre distribuzioni:\nPromozione.\nLa tagline \u00e8: \" There's something new under the moon!\"."}
{"id": "4546114", "revid": "93556", "url": "https://it.wikipedia.org/wiki?curid=4546114", "title": "Bernardo Cybo Clavarezza", "text": "Biografia.\nPrimi anni.\nFiglio di Leonardo Clavarezza e Pomellina Campanaro, nacque a Genova intorno al 1560. Con la riforma istituzionale voluta da Andrea Doria nel 1528 la famiglia Clavarezza, originaria dell'entroterra genovese di Savignone e che diede alla repubblica diversi esponenti in altrettanti cariche pubbliche, fu iscritta nell'albergo delle nobilt\u00e0 sotto i Cybo.\nEducato alle materie letterarie, ma anche nel ramo militare, Bernardo Cybo Clavarezza venne inviato nel 1590 a Savona in qualit\u00e0 di commissario della fortezza del Priamar. Nello stesso decennio, tornato successivamente a Genova, ricopr\u00ec le cariche di addetto all'ufficio dei Cambi, dell'Annona e ancora nella Fabbrica della locale cattedrale di San Lorenzo. In veste di capitano, tra il 1600 e il 1601, fu spedito nel territorio del capitaneato di Chiavari dove amministr\u00f2 la giustizia per conto della Repubblica di Genova. Nel 1601 venne estratto e nominato senatore della Repubblica. E proprio per la sua fermezza nel gestire la sicurezza e la caccia ai banditi fu convocato, assieme a Giorgio Centurione, dal doge Agostino Doria nel 1602 per studiare mezzi e leggi pi\u00f9 efficaci contro la malavita; lo stesso doge nomin\u00f2 Bernardo Clavarezza come delegato alla Ruota criminale.\nImpegnato quindi nella gestione della sicurezza ricopr\u00ec ancora la carica di senatore (1604) e procuratore della Repubblica, sovrintendente della Fabbrica di palazzo Ducale (dal 1603), capitano urbano assieme ad altri quaranta uomini e addetto all'ufficio dei Cambi. Nel 1606 acquist\u00f2 per la difesa repubblicana diverse armi, tra le quali un buon numero di cannoni, e per la fabbrica della cattedrale concluse una trattativa per l'acquisto di un nuovo orologio da campanile e di un nuovo organo. Con l'accrescere d'importanza tra gli alti esponenti della nobilt\u00e0 genovese aumentarono pure le cariche di stato a lui affidate come la nomina a magistrato della Misericordia e delegato ai prezzi dell'olio (1607) o ancora in veste di capitano del territorio della val Polcevera; nel ruolo da ambasciatore della Repubblica partecip\u00f2 il 20 ottobre 1608 nel Granducato di Toscana alle nozze di Cosimo II de' Medici con Maria Maddalena d'Austria.\nPer le sue qualit\u00e0 di polizia e di mediazione politica tra gli anni 1609 e 1610 ricopr\u00ec diversi incarichi nei vari magistrati e uffici repubblicani, senatore per la terza volta e quindi governatore della Repubblica, collaborazioni diplomatiche assieme a Giorgio Centurione, Ambrogio Doria, Gerolamo Assereto o con lo stesso doge Agostino Pinelli Luciani. Sindacatore supremo dal 1612 Bernardo Cybo Clavarezza fu inviato nei territori tra Rossiglione e Ovada in qualit\u00e0 di commissario militare per visitare i forti e i castelli, i luoghi e addestrare i soldati; rifiut\u00f2 invece per motivi di salute lo stanziamento a Novi.\nIl dogato e gli ultimi anni.\nLa sua elezione a doge, la quarantaseiesima in successione biennale e la novantunesima nella storia repubblicana, avvenne il 25 aprile 1615 con la votazione di 228 voti a favore su 400; l'incoronazione nella cattedrale fu celebrata l'8 giugno dal vescovo di Ventimiglia Gerolamo Curlo.\nIl dogato di Bernardo Cybo Clavarezza viene ricordato negli annali della Repubblica per la fermezza intrapresa dallo stesso doge nelle scelte e decisioni di stato. Tra i suoi atti dogali \u00e8 menzionato un decreto del 2 settembre 1616 dove stronc\u00f2 un nascente \"giornalismo\" genovese considerato, da pi\u00f9 fronti, meramente legato ad un possibile spionaggio.\nTerminato il mandato il 25 aprile 1617 entr\u00f2 tra i procuratori perpetui e fu scelto come preside del magistrato di Corsica, carica che mantenne fino al 1620. Nel 1623, assieme a Camillo Moneglia, fu inviato a Savona per predisporre una nuova fortificazione del locale porto. Nella guerra del 1625 che coinvolse la Repubblica di Genova contro l'alleanza del Ducato di Savoia con il Regno di Francia l'ex doge Cybo Clavarezza fu spedito nelle terre ponentine assieme ai contingenti militari pi\u00f9 forti dove, con Giorgio Centurione, prese il comando della fascia costiera tra Ventimiglia ed Albenga.\nNominato preside del nuovo magistrato di Guerra, mor\u00ec a Genova il 27 aprile del 1627 lasciando unica sua erede la sorella Francesca in quanto non ebbe figli dal suo matrimonio. Trov\u00f2 sepoltura nella demolita chiesa di San Domenico."}
{"id": "4546115", "revid": "46931", "url": "https://it.wikipedia.org/wiki?curid=4546115", "title": "The Heavenly Body", "text": ""}
{"id": "4546118", "revid": "228587", "url": "https://it.wikipedia.org/wiki?curid=4546118", "title": "Kiva (disambigua)", "text": ""}
{"id": "4546120", "revid": "287204", "url": "https://it.wikipedia.org/wiki?curid=4546120", "title": "Kiva (personaggio)", "text": ""}
{"id": "4546128", "revid": "547034", "url": "https://it.wikipedia.org/wiki?curid=4546128", "title": "Francesco Grassia", "text": "Biografia.\nData la scarna quantit\u00e0 di opere rintracciate e inserite nel catalogo dell'artista e dei pochi documenti giunti a noi che fanno riferimento alla sua vita, riguardo alla vita di Francesco Grassia si hanno poche notizie certe.\nNato a Palermo in data incerta ma presumibilmente agli inizi del 1600, si trasferisce a Roma, gi\u00e0 documentato negli anni \u201950 del seicento, presso la Parrocchia di Sant'Andrea delle Fratte in vicolo dei Rocchetti.\nDel suo nucleo familiare si sa ben poco, tranne il nome del padre, Marcantonio, e della sorella, Giulia, entrambi nominati nel testamento dell'artista.\nLa vita dello scultore trascorse in modo abbastanza solitario, lontano da legami parentali e instaurando amicizie e conoscenze di umili origini e dai pi\u00f9 svariati mestieri legate a lui da una affinit\u00e0 rappresentata dalle modeste condizioni economiche condivise.\nPer avere un'idea pi\u00f9 precisa riguardo allo status sociale economico dello scultore pu\u00f2 essere d'aiuto il testamento redatto prima di morire, dove emerge l'umile universo del Grassia all'interno della sua abitazione dove, non possedendo uno studio separato, adib\u00ec una delle stanze a laboratorio artistico: pochi mobili, tre tele di poco valore, argenteria domestica, vestiti e alcuni modelli di creta e cera sono i beni elencati e lasciati in eredit\u00e0 ad amici e parenti, dove si sommano gli ottocento scudi lasciati alla sorella e un interessante gruppo di cinquanta volumi, presumendo una propensione dello scultore all'erudizione, ma che non essendo elencati i titoli dei libri aumentano ulteriormente la difficile lettura culturale e artistica dello scultore.\nFrancesco Grassia morir\u00e0 a Roma il 23 giugno del 1670 all'et\u00e0 di settant'anni circa.\nLo stile e le opere.\nDato il silenzio dei suoi contemporanei e delle poche opere giunte a noi, la critica moderna lo considera un artista abbastanza isolato e storicamente quasi dimenticato.\nSe non si hanno notizie riguardo alla sua formazione scultorea in Sicilia al suo arrivo a Roma nella prima met\u00e0 del seicento il Grassia presentava uno stile gi\u00e0 definito e personale, chiuso alle novit\u00e0 artistiche, autoreferenziale, influenzato dalle opere di Antonello Gagini, alle composizioni di Nicola Pisano, alle sculture dello spagnolo Juan de Juni e carico di quel tardomanierismo cinquecentesco siciliano gi\u00e0 ampiamente superato dai suoi contemporanei romani, propulsori della nuova estetica barocca internazionale.\nQuesto personalissimo linguaggio disinteressato ad un'evoluzione moderna, portato avanti durante tutti gli anni della sua carriera artistica, lo pose ai margini del \u201cdibattito artistico e culturale\u201d romano.\nA dimostrazione di ci\u00f2 sono anche le volont\u00e0 testamentarie, che ad esclusione del gi\u00e0 defunto barone Giuseppe Matthei Orsini e del figlio Mario, elencano una serie di conoscenze lontana dai salotti dei ricchi mecenati romani.\nLa sua produzione artistica dovette quindi incentrarsi sulla realizzazione di piccole sculture marmoree dirette al mercato dei collezionisti privati romani che, data una formazione culturale incentrata sul gusto del XVI secolo, apprezzavano il sapore manieristico del Grassia, oppure direzionata a coloro che all'epoca non potevano permettersi le opere che venivano realizzate nelle pi\u00f9 importanti botteghe artistiche della citt\u00e0.\nSi pu\u00f2 ipotizzare che una certa influenza artistica sul linguaggio dello scultore siciliano la possa aver avuta Gian Lorenzo Bernini, in particolar modo alle prime opere giovanili del grande scultore barocco, che influenzarono la realizzazione dell' \"Allegoria della vita umana\" e di un'opera oggi perduta, la \"Verit\u00e0 svelata dal tempo\".\nRiguardo alla prima, oggi esposta alla Maymont Foundation (The Dooley Mansion) di Richmond in Virginia (venne acquistata nel 1910 a Roma nella Galleria Sangiorgi dalla famiglia Dooley che la porter\u00e0 poi in America) ne conosciamo la datazione, 1661, grazie ai documenti della famiglia Cardelli di Roma che l'aveva acquistata e per la quale il Grassia ricever\u00e0 un compenso totale di 360 scudi sotto forma di pensione che sarebbe stata depositata ogni sei mesi al Monte di piet\u00e0. In questo caso l'opera venne gi\u00e0 attribuita a Pietro e a Gian Lorenzo Bernini viste le citazioni e le ispirazioni delle opere giovanili di sapore ellenistico del grande scultore barocco. L'opera, di non piccole dimensioni (cm 90 x 85) e quasi esclusivamente scolpita con l'utilizzo del trapano, \u00e8 caratterizzata da forti effetti chiaroscurali simili a quelli in voga in et\u00e0 antoniniana o severiana, mentre barocca \u00e8 la tematica rappresentata dell\"'iconografia della vite\", riletto anche come \"Infanzia o Educazione di Pan\" data la presenza tra di figure come un satiro, una pantera e di un volto di donna tra le radici che rappresenterebbe la madre di Pan.\nDella seconda invece, non avendo nessuna descrizione o immagine a riferimento si possono aprire solo ipotesi sul rapporto Grassia \u2013 Bernini dato quest'ultimo realizz\u00f2 un'opera dal medesimo soggetto, conservata nel suo studio fino alla morte e che il Grassia pu\u00f2 aver ammirato solo recandosi nella sua bottega, insieme ai visitatori che ammiravano lo scultore all'opera.\nAnche considerando questo avvicinamento all'opera di Bernini, il tentativo del Grassia di aggiornare il proprio linguaggio artistico risulta alquanto contraddittorio, considerando che si avvicina a moduli stilistici gi\u00e0 all'epoca superati, all'interno di un mercato collezionistico e pubblico dove si chiedeva di realizzare opere di alto valore simbolico e grande forza comunicativa.\nNon a caso le tre opere presenti nelle chiese romane giunte fino a noi sono dono personali dell'artista anzich\u00e9 nate da commissioni pubblico/religiose.\nDi queste tre opere certamente la pi\u00f9 sorprendente \u00e8 il \"San Girolamo\" conservato nella Chiesa di San Girolamo dei Croati che priva di fonti e note documentaristiche, viene inserita dalla critica nel catalogo dell'artista su basi prettamente stilistiche.\nIl santo, caratterizzato da un volto ampiamente dettagliato grazie al sapiente uso del trapano che ne dona interessati effetti chiaroscurali, \u00e8 seduto su di una roccia dal sapore berniniano. Dietro di lui, all'interno delle fronde di un lauro dalle forti reminiscenze arcaico-medioevali, vi \u00e8 un'aquila che sostiene un cartiglio dove si pu\u00f2 leggere \"ambiens terrena gentiles\" e due putti, metafora della voce divina, che sembra stiano suggerendo e ispirando i pensieri che il santo va trascrivendo nel libro, questo realisticamente rappresentato, appoggiato sulle ginocchia e sostenuto dall'avambraccio e da una mano di notevole realizzazione scultorea, dove si possono leggere le influenze di Alessandro Vittoria o Francesco Mochi. A destra della composizione vi \u00e8 un leone, simbolo iconografico del santo, che qui viene scolpito con il capo quasi completamente ritorto all'indietro in una posizione volutamente innaturale, adagiato accanto al calamaio con penna sul quale si pu\u00f2 leggere incisa una \"\u201cG\u201d\" e accanto altre lettere, che potrebbero comporre per esteso il cognome dell'autore.\nPi\u00f9 composta ma altrettanto originale dal punto di vista iconografico \u00e8 la \"Madonna col Bambino e i Santi Giovanni Battista e Giovanni Evangelista\". Conservata nella cappella di San Domenico della Basilica di Santa Maria sopra Minerva \u00e8 posizionata sopra un basamento marmoreo caratterizzato da un bassorilievo raffigurante un\"'Adorazione dei pastori\", che se inizialmente era stato attribuito al Grassia dato l'arcaismo dell'impostazione iconografica, viste le sproporzioni evidenti tra i vari personaggi la critica moderna ne ha quasi del tutto tolto la paternit\u00e0.\nFirmata e datata dallo scultore (sul bordo della veste della Vergine si pu\u00f2 leggere \"Franciscus Grassia Panormitanus don fec an MDCLXX\"), verr\u00e0 donata ai padri Domenicani il 23 gennaio del 1670 a patto che alla sua morte venisse disposta la sua sepoltura l'interno della basilica.\nL'arcaismo del Grassia in questo caso raggiunge i suoi massimi nel volto della vergine, straordinario esempio di arte siciliana, dove emerge la tradizione figurativa nei dettagli del velo della Madonna e nelle vesti dei fanciulli, ma anche nel dialogo, creato dai silenti sguardi tra personaggi e dalla loro semplice gestualit\u00e0 dove emerge originale l'impostazione iconografica della composizione: un Ges\u00f9 bambino centrale in grembo alla Madonna che si porge nell'atto di benedire il calice, rivolto verso i santi Battista ed Evangelista, scolpiti alla sinistra del gruppo, mentre in primo piano alla base del gruppo vi \u00e8 un'aquila, simbolo iconografico di Giovanni Evangelista.\nInfine l'opera \"Adorazione dei pastori\" conservata nella Chiesa dei Santi Ildefonso e Tommaso da Villanova, la pi\u00f9 grande dell'artista giunta fino a noi, \u00e8 considerata dalla critica l'ultima scultura alla quale il Grassia lavori prima di morire.\nDonata alla chiesa dai suoi esecutori testamentari su indicazioni del Grassia l'opera, come gi\u00e0 il Titi riporta eseguita in un tempo abbastanza lungo e con molta fatica da parte dello scultore, presenta una sintesi dei limiti e del linguaggio dello scultore, dove un caotico insieme di personaggi ha la meglio sulla ragione compositiva. Divisa orizzontalmente in due diverse scene, nella parte bassa viene rappresentata l\"Adorazione dei pastori\" con al centro la capanna e ai lati i pastori nella loro pi\u00f9 classica interpretazione intenti anche in questo caso in un silente e delicato dialogo nato dagli sguardi dei vari personaggi, che si contrappone alla scena nella parte alta dell'altorilievo, dove l\"Epifania di Dio Padre\", qui inserito al centro della composizione, viene rappresentata all'interno di un turbinio di putti e angeli svolazzanti. Un horror vacui artistico che nelle spalle nude e nelle pose vagamente maliziose lascia per\u00f2 intravedere un'apertura verso le raffinate anticipazioni del linguaggio artistico settecentesco.\nOpere disperse.\nLa tipologia di opere che hanno caratterizzato la carriera artistica del Grassia, di piccole dimensioni e rivolte direttamente ai salotti delle famiglie romane, non ha aiutato alla conservazione e archiviazione delle stesse, finendo per disperderne le notizie della loro esistenza all'interno del mercato collezionistico.\nSe escludiamo le tre sculture presenti nelle chiese di Roma, l'\"Allegoria della vita umana\" \u00e8 a oggi l'unica opere del genere giunta fino a noi.\nLa scultura \"Verit\u00e0 svelata dal tempo\" risulta nel suo testamento come eredit\u00e0 a Giacinto Rosati, che firma una ricevuta nel 1670 per aver acquisito il marmo abbozzato.\n\u00c8 il testamento infatti a fornire maggiori informazioni riguardo alla tipologia di soggetti e opere che il Grassia potrebbe aver realizzato all'interno della sua carriera artistica.\nAlla famiglia Orsini lascia un gruppetto di statue in marmo che raffigurano un \"Cupido che piange\" e un \"Cupido che taglia un albero\", mentre numerosi sono i bozzetti in cera e gesso elencati all'interno del suo studio e lasciati sempre in eredit\u00e0, tra i quali vi erano un modello di angelo in gesso, sei tondini/ritratto in terracotta e gesso, una copia del Torso del Belvedere e un Ercole in cera.\nLasciate in eredit\u00e0 ad amici di mediocre status sociale (e quindi non inserite in prestigiose collezioni), data la dimensione ridotta delle opere elencate e il materiale facilmente deteriorabile dei bozzetti le opere sono andate disperse nei secoli.\nRetaggio e critica.\nLe poche notizie e le poche opere giunte fino a noi non hanno aiutato lo scultore ad emergere all'interno della storia dell'arte, relegandolo ad un ruolo puramente marginale.\nIgnorato dalla letteratura artistica e dai suoi contemporanei, l'unico che ne fa una seppur piccola citazione sar\u00e0 il Titi nel 1675 all'interno di \"Studio di pittura, scoltura et architettura nelle chiese di Roma\", citando l'altorilievo dell'Adorazione dei pastori conservato all'interno della Chiesa dei Santi Ildefonso e Tommaso da Villanova.\nSar\u00e0 solo nel XX secolo che dapprima il Lopresti all'interno della rivista \"Arte\", nel 1927, ne analizza le tre sculture presenti a Roma e poi nel 1958 Italo Faldi in \"Paragone\", sulla base di nuove informazioni pervenute da documenti dell'archivio della famiglia Cardarelli ne studia alcuni aspetti e ne attribuisce una nuova opera, tesi in seguito ripresa e approfondita da Chappell nel 1983. Ma per poi tornare nell'oblio della storia dell'arte senza ulteriori brillanti interventi e studi da parte della critica moderna.\nDato il suo stile, definito arcaico, manieristico, originale e in alcuni casi anche bizzarro, la mancanza di un nucleo famigliare e di allievi all'interno della sua bottega e la dispersione dei bozzetti e dei disegni preparatori hanno fatto s\u00ec che il suo originale linguaggio e le ultime sue aperture verso soluzioni espressive pi\u00f9 moderne restassero senza seguito, lasciando le sculture pervenute fino a noi come un unicum all'interno nel panorama romano del XVII secolo."}
{"id": "4546129", "revid": "121814579", "url": "https://it.wikipedia.org/wiki?curid=4546129", "title": "Alexander Lippisch", "text": "Biografia.\nPioniere dell'aviazione tedesca, Lippisch ebbe le sue prime esperienze nei velivoli veleggiatori come responsabile dell'ufficio di progettazione della Rh\u00f6n-Rossitten-Gesellschaft (RRG), specializzandosi nello sviluppo di velivoli senza coda. Mentre sviluppava i velivoli senza coda, port\u00f2 a compimento l'ideazione di numerosi veleggiatori standard, assieme al suo assistente Hans Jacobs che aveva il compito dei dettagli di progetto. Uno dei progetti che segu\u00ec presso la RRG fu il \"Delta IV-Flugzeugtyp\", nel 1935 come velivolo sperimentale DFS 39.\nDalla realizzazione del \"senza coda\", come il suo \"Ente\" del 1928, ideale per il volo con propulsione a razzo, fu progettato da Lippisch sulla base della sua esperienza con la razzopropulsione; era un monoposto con ala a delta per il ruolo di caccia. Per la produzione serie di questi caccia razzopropulsi del \"Konstruktionsb\u00fcro\" di Lippisch si occup\u00f2 la Messerschmitt-Werke, producendo il Messerschmitt Me 163. Lippisch speriment\u00f2 anche al di fuori i concetti dell'ala a delta, sviluppando prototipi come il Lippisch P.13a. Dopo la seconda guerra mondiale Lippisch fu reclutato per la \"Operation Overcast\" negli USA. Fu consulente per il \"Air Force Materiel Command\". Anche se il suo nome non risulta ufficialmente nella documentazione NACA, lavor\u00f2 nella galleria del vento per il DM1 a Langley.\nNel 1950 Lippisch lavora per la Collins Radio Company, presso una divisione trasporti, fino al 1964. Nel 1963 presso il \"Collins Hydrodynamic Laboratory\" svilupp\u00f2 il primo velivolo senza ala, l'X-112. Nel 1969 ritorn\u00f2 in Germania, lavorando per la Rhein-Flugzeugbau; nel 1970 svilupp\u00f2 l'RFB X-113. Nel 1972 vol\u00f2 il Dornier Aerodyne, sviluppato presso la Dornier-Werke. Poco dopo la morte di Lippisch, nel 1977 vol\u00f2 l'RFB X-114. Successivamente furono numerosi i prototipi di velivoli basati sul primo X-112.\nSviluppi.\nGli studi e i concetti teorici ebbero un notevole influsso sullo sviluppo di velivoli da caccia come quelli della Consolidated Vultee Aircraft Corporation. Come per primo il prototipo Convair XF-92. Il Convair F-102 e il modello di successo Convair F-106 furono caccia prodotti in serie. Anche i velivoli ad ala a delta come il bombardiere Convair B-58 Hustler. Questi velivoli furono detentori di record, in parte ancora attuali."}
{"id": "4546133", "revid": "717966", "url": "https://it.wikipedia.org/wiki?curid=4546133", "title": "Ebraismo sefardita", "text": ""}
{"id": "4546134", "revid": "882198", "url": "https://it.wikipedia.org/wiki?curid=4546134", "title": "Consolidated Vultee Aircraft Corporation", "text": ""}
{"id": "4546142", "revid": "287204", "url": "https://it.wikipedia.org/wiki?curid=4546142", "title": "Cronus (personaggio)", "text": ""}
{"id": "4546145", "revid": "767487", "url": "https://it.wikipedia.org/wiki?curid=4546145", "title": "Martin Johnson (musicista)", "text": "\u00c8 meglio conosciuto come il frontman della pop rock band Boys Like Girls, anche se ha una carriera indipendente come autore e produttore di vari artisti.\nBiografia.\nJohnson si \u00e8 diplomato nel 2004 nella Andover High School.\nNel 2005 ha fondato il gruppo musicale Boys Like Girls assieme ad altri musicisti a Boston. La band ha esordito poco tempo dopo con l'album omonimo.\nOltre ad aver scritto canzoni per la band, \u00e8 anche accreditato come coautore di brani di diversi ed importanti artisti. Ha scritto insieme a Taylor Swift il brano \"You'll Always Find Your Way Back Home\" per la colonna sonora \"\" (2009).\nNel 2011 ha collaborato con The Cab (\"Bad\"), Hot Chelle Rae e Ariana Grande (\"Put Your Hearts Up\"). Tra il 2012 ed il 2013 invece ha lavorato come autore e/o produttore per Victoria Justice, The Used, Papa Roach, Megan and Liz, Heaven's Basement, Escape the Fate, Avril Lavigne (\"Here's to Never Growing Up\", \"Rock N Roll\"), Jason Derulo (\"The Other Side\"), Karmin, Emblem 3, Gavin DeGraw, Mike Posner, Daughtry e Christina Perri.\nNel 2014 ha collaborato con Betty Who, Mat Kearney, Olly Murs e altri.\nJohnson ha lavorato su altri progetti anche con Big Time Rush, Andy Grammer, The Veronicas, Jesse McCartney, Mat Kearney, Ellie Goulding, Hilary Duff, Paris Hilton, Black Veil Brides, Breathe Carolina, Pentatonix e altri.\nDal febbraio 2012 all'aprile dello stesso anno \u00e8 stato fidanzato con la celebre attrice cantautrice Ashley Tisdale."}
{"id": "4546146", "revid": "599013", "url": "https://it.wikipedia.org/wiki?curid=4546146", "title": "Olokun (disambigua)", "text": ""}
{"id": "4546158", "revid": "36426", "url": "https://it.wikipedia.org/wiki?curid=4546158", "title": "Palazzo Fontana-Busdraghi", "text": ""}
{"id": "4546161", "revid": "767487", "url": "https://it.wikipedia.org/wiki?curid=4546161", "title": "Luciano Rossi (poeta)", "text": "Biografia.\nSacerdote, poi abate, originario di Campo Ligure, fu autore di numerose opere poetiche.\nScrisse soprattutto in latino ed italiano ma utilizz\u00f2 anche il genovese ed il dialetto della sua nativa Campo Ligure, nota all'epoca come \"Campo Freddo\". Per la realizzazione dei suoi vari \"Carmina\" utilizz\u00f2 il maccheronico.\nSua opera principale \u00e8 considerata \"Parv\u00e6zze in sogno der meister da sch\u00eaura der Mor\u00e6re\" (in italiano: \"Segreti in sogno del maestro di scuola di Molare\"), testo satirico antifemminista, composto in un elaborato dialetto campese. L'opera venne scritta nel 1715 quando il Rossi era vice-parroco e maestro di scuola a Molare."}
{"id": "4546167", "revid": "1310927", "url": "https://it.wikipedia.org/wiki?curid=4546167", "title": "Jakub Vojtu\u0161", "text": "Ha militato nella nazionale slovacca Under-21."}
{"id": "4546168", "revid": "287204", "url": "https://it.wikipedia.org/wiki?curid=4546168", "title": "Rafal Wolski", "text": ""}
{"id": "4546170", "revid": "123813805", "url": "https://it.wikipedia.org/wiki?curid=4546170", "title": "Telemare (Friuli-Venezia Giulia)", "text": "Telemare \u00e8 un'emittente televisiva locale del Friuli-Venezia Giulia con sede a Gorizia dal 2002, nata a Monfalcone nel 1980.\nIl segnale \u00e8 diffuso nell'intera regione (dove \u00e8 visibile al canale LCN 18), oltre che in parti della Slovenia occidentale del Veneto. L'emittente si definisce transfrontaliera e si pone l'obiettivo di fornire produzioni soprattutto a tema informativo locale e culturale nelle lingue storiche del territorio di appartenenza. Prediligendo soprattutto le trasmissioni in lingua slovena, ha avviato un appuntamento settimanale in lingua friulana.\nLa rete \u00e8 di propriet\u00e0 della societ\u00e0 G.S.G. Groupe Space Globe Mitteleuropa s.r.l., presieduta da Maria Ferleti\u010d, che \u00e8 anche una delle annunciatrici del telegiornale quotidiano.\nIl direttore della testata giornalistica \u00e8 Marcello Cervo."}
{"id": "4546173", "revid": "88740", "url": "https://it.wikipedia.org/wiki?curid=4546173", "title": "Rees", "text": ""}
{"id": "4546176", "revid": "47767", "url": "https://it.wikipedia.org/wiki?curid=4546176", "title": "Martiri anauniesi", "text": ""}
{"id": "4546177", "revid": "84184", "url": "https://it.wikipedia.org/wiki?curid=4546177", "title": "Mario Nizzoli", "text": ""}
{"id": "4546180", "revid": "287204", "url": "https://it.wikipedia.org/wiki?curid=4546180", "title": "Reese (personaggio)", "text": ""}
{"id": "4546181", "revid": "287204", "url": "https://it.wikipedia.org/wiki?curid=4546181", "title": "Reese (Stati Uniti d'America)", "text": ""}
{"id": "4546192", "revid": "123297167", "url": "https://it.wikipedia.org/wiki?curid=4546192", "title": "Journal of Formalized Reasoning", "text": "Journal of Formalized Reasoning (JFR) \u00e8 una rivista peer-reviewed che pubblica articoli riguardanti la formalizzazione in ogni area della matematica, e toccano ambiti come la matematica costruttiva, gli algoritmi.\nJFR \u00e8 nato nel 2008, ed \u00e8 mantenuto da \"AlmaDL\", biblioteca digitale dell'Universit\u00e0 di Bologna. "}
{"id": "4546195", "revid": "465169", "url": "https://it.wikipedia.org/wiki?curid=4546195", "title": "Rhys (disambigua)", "text": ""}
{"id": "4546199", "revid": "2058072", "url": "https://it.wikipedia.org/wiki?curid=4546199", "title": "Pescara Calcio 1998-1999", "text": "Questa voce raccoglie le informazioni riguardanti il Pescara Calcio nelle competizioni ufficiali della stagione 1998-1999.\nStagione.\nIl Pescara nel 1998-1999 ha disputato il campionato di Serie B, classificandosi al quinto posto, mancando la promozione in Serie A per un punto. In Coppa Italia viene eliminata al primo turno nel doppio confronto con il Cesena: 2-2 all'andata, 3-0 sconfitta in casa al ritorno.\nRisultati.\nSerie B.\nFonte spettatori: \nStatistiche.\nStatistiche dei giocatori.\nNel computo dei gol si considerino due autoreti a favore. In \"corsivo\" i giocatori ceduti a stagione in corso."}
{"id": "4546202", "revid": "599013", "url": "https://it.wikipedia.org/wiki?curid=4546202", "title": "Moloc", "text": ""}
{"id": "4546205", "revid": "287204", "url": "https://it.wikipedia.org/wiki?curid=4546205", "title": "Shell higher olefin process", "text": "Lo Shell higher olefin process (processo Shell per le olefine pi\u00f9 pesanti) \u00e8 un processo chimico per la produzione di \u03b1-olefine lineari mediante oligomerizzazione dell'etilene e metatesi delle olefine inventato e sviluppato dalla societ\u00e0 Royal Dutch Shell. Le olefine prodotte sono convertite ad aldeidi grasse e, quindi, ad alcoli grassi, che sono precursori di plastificanti e detergenti.\nDescrizione del processo.\nL'etilene reagisce attraverso l'intervento del catalizzatore per produrre catene pi\u00f9 lunghe.\nA differenza del processo Ziegler-Natta, che \u00e8 finalizzato alla produzione di catene polimeriche molto lunghe, in questo processo la crescita dell'oligomero si arresta dopo l'aggiunta di 1-10 unit\u00e0 ripetute di etilene.\nLa frazione contenente olefine da C12 a C18 ha valore commerciale ed \u00e8 separata.\nLe restanti olefine a peso molecolare maggiore e inferiore di tale frazione subiscono reazioni di isomerizzazione in fase liquida, utilizzando catalizzatori ad allumina alcalina, che portano alla formazione di doppi legami interni.\nLe olefine interne reagiscono con un eccesso di etilene utilizzando come catalizzatore ossido di renio (VII) supportato su allumina in una reazione di etenolisi, che porta alla rottura del legame doppio interno per formare una miscela di \u03b1-olefine del peso molecolare desiderato, aventi lunghezze della catena di atomi di carbonio dispari e pari.\nLe olefine da C12 a C18 sono in seguito sottoposte a idroformilazione (processo \"oxo\") per ottenere le rispettive aldeidi. Le aldeidi sono idrogenate per ottenere alcoli grassi, che sono utilizzati nella produzione di detergenti.\nIl processo fu commercializzato nel 1977 dalla Royal Dutch Shell con una capacit\u00e0 iniziale di circa 100.000 tonnellate all'anno, mentre nel 1993 la capacit\u00e0 produttiva annua globale aveva gi\u00e0 superato il milione di tonnellate.\nCiclo catalitico.\nIl primo stadio di questo processo \u00e8 l'oligomerizzazione dell'etilene per dare una miscela di \u03b1-olefine a numero pari di atomi di carbonio; questa reazione \u00e8 condotta a temperatura di 80-120\u00a0\u00b0C e a pressione di 70-140\u00a0bar (7-14\u00a0MPa) ed \u00e8 catalizzata da un complesso nichel-fosfina.\nQuesti catalizzatori sono tipicamente preparati da acidi diarilfosfinoacetici, quali il (C6H5)2PCH2CO2H.\nIl processo e il suo meccanismo furono studiati in maniera intensiva dal gruppo del professore Wilhelm Keim del RWTH Aachen, che \u00e8 considerato una delle figure chiave dello sviluppo di questo processo.\nVie alternative.\nIn un'altra applicazione di Shell per la produzione di olefine, il ciclododecatriene \u00e8 parzialmente idrogenato a ciclododecene e quindi sottoposto alla reazione di etenolisi per ottenere un diene lineare terminale a catena aperta. Il processo \u00e8 tuttora utilizzato nella raffineria di Stanlow della Shell."}
{"id": "4546208", "revid": "765341", "url": "https://it.wikipedia.org/wiki?curid=4546208", "title": "Mormaer di Moray", "text": "Il Moardermom di Moray fu una Signoria dell'Alto Medioevo scozzese che venne distrutta da Davide I di Scozia nel 1130. I confini attuali della contea di Moray non corrispondono all'ampiezza della Signoria, il territorio odierno \u00e8 infatti di parecchio pi\u00f9 piccolo dell'originale. Gli antichi territori si estendevano infatti dal Fiume Spey fino a Inverness spingendosi fino alle propaggini settentrionali del Great Glen raggiungendo probabilmente le terre di Buchan, Mar e Ross.\nLa storia.\nCirca un secolo o due prima del 1130 il termine Moray indicava una \"Polity\" (una sorta di provincia) ben pi\u00f9 grande della contea con lo stesso nome e si estendeva dal passo di Drumochter, a sud, fino al Caithness e al Sutherland al nord, mentre ad est toccava le terre di Buchan e ad ovest raggiungeva l'Oceano Atlantico.\nLa Nj\u00e1ls saga, facente parte delle Saghe degli Islandesi, menziona i Moarmers e i re del nord della Scozia fin dal tardo X secolo citandoli come \"Jarl Melsnatr\" e \"King Melkofr (M\u00e1el Coluim) of Scotland\" in un periodo che va dal 976 al 995. Tuttavia nessun re col nome di M\u00e1el Coluim regn\u00f2 in Scozia in quel periodo e la Nj\u00e1ls saga non era stata scritta per fornire resoconti dettagliati sugli eventi che accadevano al di fuori dell'Islanda e della Scandinavia, motivo per cui \u00e8 da ritenere piuttosto inaffidabile.\nIl Moray fu governato da una stirpe di origine gaelica il cui pi\u00f9 famoso esponente fu probabilmente Macbeth di Scozia che govern\u00f2 il Regno di Alba e il Moray dal 1040 al 1057. Questi governanti vengono spesso fregiati del titolo di \"R\u00ec\" (re) e \"mormaer\" (grande sovrintendente).\nGli annali irlandesi ricordano la morte avvenuta nel 1020 di Findl\u00e1ech di Moray indicato con il titolo di \"Mormaer di Moray\" ucciso per mano dei figli di suo fratello Mael Brigte. Sia lui che il suo successore M\u00e1el Coluim di Moray (morto nel 1029) vengono indicati in un Necrologio con il titolo di \"Re di Alba\" invece che con quello di \"Mormaer di Moray\", ma potrebbero essere semplicemente il frutto di un'esagerazione o di uno sbaglio.\nGillie Coemg\u00e1in, fratello e successore di M\u00e0el \u00e8 invece ricordato con il titolo di \"Mormaer\", Gillie non sopravvisse a lungo al fratello e venne ucciso nel 1032 insieme a 50 dei suoi uomini.\nIl successore di Gillie, e probabilmente anche il suo assassino, fu il suo successore Macbeth (che nel Moray prese il comando in quello stesso anno) che provvide anche a sposarne la vedova, Gruoch, una principessa della casata degli Alpin e che otto anni dopo divenne re di Alba sconfiggendo Duncan I di Scozia.\nFonti successive sostengono che egli potesse vantare pretese sul trono di Scozia grazie alla madre, che si suppone essere Donada, figlia di Malcolm II di Scozia, ma che nelle fonti coeve non viene mai menzionata. Macbeth era figlio di quel Findl\u00e1ech ucciso nel 1020 e tutto fa credere che egli fosse di stirpe gaelica e ricerche fatte subito dopo la sua morte riconducono la sua ascendenza alla casa di Loarn originaria del regno di Dalriada.\nIl fatto che Macbeth possa discendere da tale dinastia offre un indizio sulle origini che la sua dinastia ebbe nel Moray, esso potrebbe essere stato, per un certo periodo, un regno separato da quello su cui governava all'epoca Kenneth I di Scozia. Tuttavia sembra plausibile che questi territori fossero sotto il controllo, seppur blando, del Regno di Alba e la sua collocazione geografica fece s\u00ec che esso agisse come paracolpi contro le incursioni vichinghe del nord, tanto che i suoi governanti vengono citati con un certo rispetto nella Saga degli uomini delle Orcadi.\nLo stesso Macbeth venne sconfitto e ucciso nel 1057 e il trono and\u00f2 al figliastro Lulach (prima del 1033-17 marzo 1058), figlio del primo marito della moglie, lo stesso che Macbeth aveva assassinato. Tuttavia il suo regno fu breve ed egli venne assassinato l'anno seguente, suo figlio, M\u00e1el Snechtai, divenne Mormaer di Moray e mor\u00ec nel 1085. L'ultimo membro di quella famiglia a fregiarsi del titolo di re o conte di Moray fu \u00d3engus di Moray, nipote di Lulach, che sfid\u00f2 Davide I di Scozia in battaglia e venne quindi sconfitto e ucciso a Stracathro e il Moray venne distrutto dal sovrano scozzese.\nLa morte di \u00d3engus port\u00f2 alla rapida feudalizzazione della regione da parte di Freskin Fleming, un nobile di origine fiamminga e normanna e dai suoi discendenti che adottarono il titolo latinizzato di \"De Moravia\", la sua famiglia nel corso del XIII secolo adott\u00f2 anche il titolo di Conte di Sutherland. Uno dei figli di Duncan II di Scozia, William fitz Duncan, pare sia stato uno degli ultimi Mormaer di Moray, tuttavia i documenti non sono affatto univoci in tal senso. Anche alcuni membri del clan MacHeth, che dopo essersi ribellati contro Davide I vennero creati conti di Ross reclamarono per s\u00e9 il Moray, ma inutilmente.\nDopo la dissoluzione.\nIl fatto che Davide I avesse dichiarato nulla la provincia del Moray non significava che avesse eliminato anche la sua importanza o i problemi che essa avrebbe continuato a creare al re di Scozia. A dispetto del fatto che il Moray fosse privo di una propria dinastia di governanti all'inizio del XIII secolo ci si continu\u00f2 a riferire ad esso come a una terra separata dal resto della Scozia. Anche quando il reame di Scozia fu riconosciuto in tutta la sua grandezza, che verso nord arrivava fino al Caithness, il Moray fu ancora considerato come una delle provincie separate del nord.\nLe note scritte in latino nel Book of Deer offrono un'occhiata su come fosse la vita e l'ordinamento sociale nel Moray del XII secolo. Le azioni di governo volute dalla corona dopo il 1130 sembrano aver creato una differenziazione fra le regioni del nord e quelle costiere comprese fra Inverness e le valli del fiume Spey. Le propriet\u00e0 che i sovrani avevano erano concentrate in quelle zone e fra il 1130 e il 1230 vennero creati degli sceriffati a Inverness, Nairn, Forres ed Elgin dandoci cos\u00ec un'idea della struttura d'autorit\u00e0 che la corona aveva in quelle terre.\nL'accrescimento del potere reale venne accompagnato da ondate migratorie, molte terre vennero date ai sostenitori della corona e il pi\u00f9 importante di essi, come detto, fu Freskin Fleming che fond\u00f2 la famiglia De Moravia. La linea madre di questa famiglia ebbe in seguito il titolo di Conte di Sutherland, nonch\u00e9 i capi del Clan Sutherland, mentre un'altra branca che prese il nome di Murray fond\u00f2 il Clan Murray e vennero quindi creati Conti di Atholl.\nDopo il 1130 anche l'assetto religioso cambi\u00f2, gi\u00e0 prima del 1130 esisteva un Vescovo di Moray, mentre la Diocesi di Moray vera e propria venne creata soltanto nel XIII secolo.\nI cambiamenti attuati dalla corona nelle parti pi\u00f9 costiere del Moray resero quella parte della provincia governabile, ma le zone interne del Loch Alsh e dello Strathbogie continuarono ad essere problematiche. Diversi tentavi di rovesciare il governo del trono nacquero in queste terre insieme ai leader che volevano rivoltarsi contro il re, uno di questi fu Wimund, figlio del Conte di Angus, ed anche la famiglia MacWilliam fu in grado di trovare sostenitori fra i gaelici che vivevano nel nord della regione scatenando diverse guerriglie fra il 1140 e il 1220. I sovrani normalmente lasciavano i resti di queste famiglie sconfitte ai propri vassalli, la parte interna della regione, dal Great Glen allo Strathbogie, venne quindi dato a sei grandi famiglie, la pi\u00f9 importante delle quali era il Clan Cumming.\nDurante e dopo la guerra d'indipendenza.\nL'importanza del Moray quale parte del regno di Scozia emerse con maggiore chiarezza fra il 1296 e il 1340 quando il paese fu quasi sempre in stato di guerra. La regione rimase relativamente intatta dagli attacchi dell'esercito inglese che la raggiunse soltanto tre volte, nel 1296, 1303 e 1335 e solo nel biennio 1296-1297 dovettero subire una pesante occupazione militare. Questa sua relativa sicurezza signific\u00f2 che il Moray dovesse divenire il bacino di reclutamento per coloro che volevano combattere contro gli inglesi e un sicuro rifugio per chi voleva trovarvi riparo. Fra il 1297 e il 1303 il Moray divenne la base di Roberto I di Scozia dove trov\u00f2 anche diversi alleati per la guerra che combatt\u00e9 contro i Comyn fra il 1307 e il 1308. Nel 1303 il Moray venne costretto alla resa da Edoardo I d'Inghilterra e in quell'occasione Robert Bruce riconobbe chiaramente l'importanza di quelle terre per l'intera sicurezza del regno. Nel 1312 Roberto I ricostitu\u00ec il Contado di Moray per suo nipote Thomas Randolph.\nSuo figlio John mor\u00ec nel 1346 senza lasciare eredi e anche le altre grandi famiglie che avevano abitato la provincia, come i Comyn, gli Strathbogie e i Moray erano scomparsi o l'avevano lasciata fra il 1300 e il 1350. Data l'assenza di governanti di stirpe nobile il potere and\u00f2 nelle mani di figure minori che si accorparono secondo i loro gradi di parentela come il Clan Donnachaidh di Atholl e la Chattan Confederation di Badenoch. Questo stato di cose fece s\u00ec che nella provincia potessero entrare signori provenienti da fuori, il Clan Dunbar venne dal sud cos\u00ec come gli Stuart che andarono a reclamare il possesso del Moray. Nel 1372 il contado venne diviso fra i Dunbar che ricevettero le terre costiere e gli Stewart, nella persona di Alexander Stewart, figlio di Roberto II di Scozia ricevettero invece quelle del nord. Altre parti della provincia, come Ross, Mar e Buchan furono smembrate in altrettanti contadi."}
{"id": "4546211", "revid": "767487", "url": "https://it.wikipedia.org/wiki?curid=4546211", "title": "Il matrimonio \u00e8 un affare privato", "text": "Il matrimonio \u00e8 un affare privato (\"Marriage Is a Private Affair\") \u00e8 un film del 1944 diretto da Robert Z. Leonard.\n\u00c8 una commedia statunitense con \nLana Turner, James Craig e John Hodiak. \u00c8 basato sul romanzo del 1941 \" Marriage Is a Private Affair\" di Judith Kelly.\nProduzione.\nIl film, diretto da Robert Z. Leonard su una sceneggiatura di David Hertz, Lenore Coffee, Michael Kanin e Ring Lardner Jr. e un soggetto di Judith Kelly (autrice del romanzo), fu prodotto da Pandro S. Berman per la Metro-Goldwyn-Mayer e girato nei Metro-Goldwyn-Mayer Studios a Culver City, California, da met\u00e0 gennaio all'inizio di aprile 1944.\nL'approvazione della sceneggiatura aveva subito diversi i ritardi a causa della trama in cui, secondo i censori, veniva messa in dubbio l'istituzione del matrimonio. I diritti per il soggetto del romanzo erano stati acquistati gi\u00e0 nel 1941 ma la produzione fu approvata solo nel gennaio del 1943.\nDistribuzione.\nIl film fu distribuito con il titolo \"Marriage Is a Private Affair\" negli Stati Uniti dall'ottobre 1944 al cinema dalla Metro-Goldwyn-Mayer. La premi\u00e8re avvenne a Napoli il 23 settembre 1944 per i militari statunitensi di stanza in Italia durante la seconda guerra mondiale. A questa premi\u00e8re partecip\u00f2 di persona anche l'attrice protagonista del film, Lana Turner. Dopo la premi\u00e8re, il film fu proiettato nei cinema statunitensi per quattro giorni prima di essere messo al bando dalle autorit\u00e0 di Cincinnati.\nAltre distribuzioni:\nCritica.\nSecondo Leonard Maltin il film \u00e8 \"patinato, in qualche modo datato\".\nPromozione.\nLa tagline \u00e8: \"It's SO Romantic!\"."}
{"id": "4546212", "revid": "46931", "url": "https://it.wikipedia.org/wiki?curid=4546212", "title": "Marriage Is a Private Affair", "text": ""}
{"id": "4546213", "revid": "765341", "url": "https://it.wikipedia.org/wiki?curid=4546213", "title": "Giacomo Soffiantino", "text": "Biografia.\nSvolse la sua preparazione artistica presso l'Accademia Albertina, come allievo di Francesco Menzio, Aldo Bertini e Mario Calandri. Insegn\u00f2 poi al Liceo Artistico e all'Accademia.\nIl suo esordio si colloc\u00f2 nel 1955 con la partecipazione alla mostra \"Sette pittori torinesi\" presso la \"Galleria Girodo\" di Ivrea e alla \"Galleria San Matteo\" di Genova. Nel 1956 vinse un \"premio acquisto\" alla quarta edizione del Premio Spoleto.\nHa partecipato a quattro biennali di Venezia e ad una di San Paolo del Brasile. \u00c8 stato importante esponente dell'Espressionismo astratto, nonch\u00e9 maestro dell'acquaforte e dell'incisione.\nMor\u00ec nella sua casa a Torino, dove aveva sempre vissuto e lavorato, all'et\u00e0 di 84 anni."}
{"id": "4546215", "revid": "599013", "url": "https://it.wikipedia.org/wiki?curid=4546215", "title": "Tomin", "text": ""}
{"id": "4546216", "revid": "438678", "url": "https://it.wikipedia.org/wiki?curid=4546216", "title": "Musica r\u00e9tro", "text": ""}
{"id": "4546218", "revid": "599013", "url": "https://it.wikipedia.org/wiki?curid=4546218", "title": "Sokar (disambigua)", "text": ""}
{"id": "4546225", "revid": "293377", "url": "https://it.wikipedia.org/wiki?curid=4546225", "title": "Luca Maria Capponi", "text": "Biografia.\nAvvocato e notaio, discendente da una nobile famiglia triorasca, fu per lungo tempo sindaco della cittadina di Triora.\nFu a capo del comitato militare che guid\u00f2 i volontari trioraschi nella resistenza contro le truppe piemontesi nella guerra che coinvolse la neonata Repubblica Ligure contro il Regno di Sardegna nel 1798. Nelle vesti di sindaco di Triora, nel maggio 1814 si rec\u00f2 a Genova, insieme ad altri sindaci del ponente ligure per felicitarsi della restaurazione, che si riveler\u00e0 poi brevissima (fino al gennaio 1815), della Repubblica di Genova dopo la caduta di Napoleone. \nIl Capponi \u00e8 ricordato per essere l'autore dell\"'A canzun de Franz\u00e9 u peguror\" (in italiano: \"La canzone del pastore Francesco\"). L'opera, formata da dieci canti, \u00e8 composta complessivamente di 1584 versi e narra le vicende del pastore Francesco. I vari canti non sono collegati e fanno pensare ad opere autonome solo successivamente riunite in un unico testo. Alcuni studiosi hanno ipotizzato che il Capponi per realizzare l'opera abbia semplicemente raccolto racconti orali della tradizione locale."}
{"id": "4546229", "revid": "599013", "url": "https://it.wikipedia.org/wiki?curid=4546229", "title": "Stackhouse", "text": ""}
{"id": "4546230", "revid": "287204", "url": "https://it.wikipedia.org/wiki?curid=4546230", "title": "Stackhouse (personaggio)", "text": ""}
{"id": "4546234", "revid": "124123", "url": "https://it.wikipedia.org/wiki?curid=4546234", "title": "Robert Howard (1626-1698)", "text": "Biografia.\nVita.\nEra figlio di Thomas Howard, I conte di Berkshire e di Lady Elizabeth Cecil(?-1672), figlia di William Cecil, II conte di Exeter.\nA 18 anni combatt\u00e9 nella battaglia di Cropredy Bridge e venne fatto cavaliere per il coraggio dimostrato. Negli anni seguenti alla guerra civile inglese, le sue simpatie verso la casa reale causarono il suo imprigionamento nel castello di Windsor nel 1658.\nDopo la restaurazione, riusc\u00ec a crearsi guadagni economici e influenza politica. Fu membro del parlamento per il Stockbridge e credette nell'equilibrio tra parlamento e monarchia. Nel 1671 divenne secretary to the Treasury, nel 1673 auditor of the Exchequer. Aiut\u00f2 a portare Guglielmo d'Orange sul trono e fu fatto consigliere privato del re nel 1689.\nIl suo interesse in materia finanziaria continu\u00f2 e riusc\u00ec a fondare la Banca d'Inghilterra senza smettere comunque il suo lavoro di attuare riforme in Parlamento.\nMor\u00ec il 3 settembre 1698 ed ebbe l'onore di essere sepolto nell'abbazia Westminster.\nOpere.\nLa maggior parte del suo lavoro fu per il teatro sebbene avesse scritto anche poesie e due libri inerenti alla politica.\nHoward fu attivo nel mondo teatrale londinese dopo la restaurazione e fu sia scenografo che azionista nel Theatre Royal, insieme a Thomas Killigrew e ad altri otto attori.\nle sue opere ebbero un tale successo che continuarono ad essere proposte nel corso del XVIII secolo, anche se incontrarono qualche critica soprattutto da parte di Walter Scott; \"The Committee; Or, The Faithful Irishman\" (1665), una commedia politica, fu la pi\u00f9 popolare e consisteva nella ricaricatura del galateo durante il Commonwealth.\n\"The Great Favourite, or The Duke of Lerma\" fu l'opera preferita da alcuni autori tra cui Adolphus William Ward.\nHoward e suo cognato il poeta John Dryden scrissero \"The Indian Queen\", con musiche di Henry Purcell. Howard, che fungeva da mecenate di Dryden, continu\u00f2 ad avere una pubblica disputa con lui a causa dell'uso della rima in un dramma ma si riconciliarono prima della morte di Howard.\nIl lavoro di altri poeti rese omaggio a Howard. John Dryden scrisse il poema intitolato \"All'amico Sir My Honored, Sir Robert Howard,\" in cui Dryden elogi\u00f2 Howard per la sua abilit\u00e0 poetica.\nFamiglia.\nHoward si spos\u00f2 quattro volte.\nDalla prima moglie Anne Kingsmill, a lui premorta, ebbe sei figli di cui solo due sopravvissero al padre:\nSi rispos\u00f2 con una vedova Lady Honoria O'Brien, a cui il precedente marito Sir Francis Englefield aveva lasciato il maniero di Wootton Bassett. Lady Honoria ebbe modo di lamentarsi con il re e con la camera dei comuni in quanto il marito non le permetteva di spendere il denaro ricevuto in eredit\u00e0 dal primo marito.\nLa terza moglie di Howard fu Mary Uphill, che soggiorn\u00f2 spesso nel maniero di Howard ad Ashtead acquistato nel 1680.\nNel 1693 egli spos\u00f2 la diciottenne dama d'onore Anabella Dives."}
{"id": "4546235", "revid": "767487", "url": "https://it.wikipedia.org/wiki?curid=4546235", "title": "Let Yourself Be Huge", "text": "Let Yourself Be Huge \u00e8 il quarto album del musicista statunitense Cloudkicker, pseudonimo dietro il quale si cela Benjamin Sharp.\nIl disco.\nL'album \u00e8 stato registrato tra ottobre 2010 e agosto 2011. \u00c8 disponibile su supporto CD, su vinile o come Digital Album. \nRestando fedele alla sua etica DIY, Sharp ha registrato, mixato e pubblicato questo disco in totale autonomia, suonando anche tutti gli strumenti.\nLa produzione del lavoro \u00e8 stata finanziata dagli introiti del secondo album di Cloudkicker, Beacons, pubblicato nel 2010.\nLet Yourself Be Huge, cos\u00ec come Loop, pubblicato nello stesso anno, segna una svolta nello stile di Sharp, che si discosta dalle sonorit\u00e0 Post-metal dei lavori precedenti abbracciando un suono pi\u00f9 dolce e melodico. Il disco si compone di 8 tracce. Di esse, 4 hanno la funzione di brevi intermezzi acustici intervallati tra le 4 composizioni pi\u00f9 lunghe, le quali costituiscono il vero centro dell'opera. Nella title track \u00e8 presente anche una piccola parte vocale, cantata dallo stesso Sharp.\nTracce.\nTutti i pezzi sono di Benjamin Sharp."}
{"id": "4546236", "revid": "287204", "url": "https://it.wikipedia.org/wiki?curid=4546236", "title": "Spencer (personaggio)", "text": ""}
{"id": "4546239", "revid": "339392", "url": "https://it.wikipedia.org/wiki?curid=4546239", "title": "Gli allegri Scozzesi", "text": ""}
{"id": "4546255", "revid": "599013", "url": "https://it.wikipedia.org/wiki?curid=4546255", "title": "Wings of Youth", "text": ""}
{"id": "4546257", "revid": "413187", "url": "https://it.wikipedia.org/wiki?curid=4546257", "title": "IMAP Idle", "text": ""}
{"id": "4546259", "revid": "478814", "url": "https://it.wikipedia.org/wiki?curid=4546259", "title": "Honghe", "text": ""}
{"id": "4546267", "revid": "76963", "url": "https://it.wikipedia.org/wiki?curid=4546267", "title": "Thomas Brassey, I conte Brassey", "text": "Biografia.\nEra il figlio di Thomas Brassey, imprenditore ferroviario, e di sua moglie, Mary Harrison, figlia di Joseph Harrison. Studi\u00f2 alla Rugby School e all'University College di Oxford.\nCarriera politica.\n\u00c8 stato deputato per Devonport nel 1865. Nel 1868 \u00e8 stato deputato per Hastings. Durante il governo di William Ewart Gladstone \u00e8 stato Lord commissario dell'ammiragliato (1880-1884) e sottosegretario dell'ammiragliato (1884). Nel 1886 venne nominato barone Brassey.\nDurante il governo di Lord Rosebery \u00e8 stato Lord-in-Waiting (1893-1895). Nel 1893 la regina Vittoria lo nomin\u00f2 membro Royal Commission on Opium.\n\u00c8 stato governatore di Victoria (1895-1900). Nel 1911 venne creato visconte Hythe e conte Brassey.\nTra il 6 luglio 1876 e il 27 maggio 1877 ha circumnavigato il mondo con la sua goletta \"Sunbeam\".\nCarriera militare.\nHa tenuto il carica di vice tenente del Sussex. Raggiunse il grado di colonnello onorario al servizio della il 5\u00ba reggimento della Royal Sussex Regiment e colonnello della Home Counties Brigade.\nMassoneria.\nFu iniziato in Massoneria quando era studente a Oxford. Nel 1868 divenne membro della \"Abbey Lodge No. 1184\" e lo rimase per 48 anni. Fu pure membro della \"Derwent Lodge No. 4\" e membro fondatore della \"Navy Lodge No. 2612\". Quando fu nominato Governatore dello Stato di Victoria fu nominato Grande secondo sorvegliante onorario. A Melbourne, divenne membro della \"Clarke Lodge No. 98\" e nel 1896 ne divenne Primo sorvegliante, e Maestro venerabile nel 1897. Il 4 Maggio 1896 divenne Gran Maestro della Grande Loggia dello Stato di Victoria.\nMatrimonio.\nPrimo Matrimonio.\nSpos\u00f2, il 9 ottobre 1860, Anna Allnutt, figlia di John Allnutt e Harriet Burnett. Ebbero cinque figli:\nSecondo Matrimonio.\nSpos\u00f2, il 18 settembre 1890, Lady Sybil de Vere Capell, figlia del tenente colonnello Arthur de Vere Capell, visconte Malden e Emma Meux. Ebbero una figlia:\nMorte.\nMor\u00ec il 23 febbraio 1918, all'et\u00e0 di 82 anni, a Park Lane, Mayfair, Londra. Fu sepolto a Catsfield, nel Sussex."}
{"id": "4546269", "revid": "339392", "url": "https://it.wikipedia.org/wiki?curid=4546269", "title": "Lya (personaggio)", "text": ""}
{"id": "4546272", "revid": "880093", "url": "https://it.wikipedia.org/wiki?curid=4546272", "title": "Casa in fiore", "text": "Casa in Fiore \u00e8 un mensile di giardinaggio, edito dalla Unidelta Srl a partire dal 1998. La rivista \u00e8 certificata da ADS, accertamenti diffusione stampa.."}
{"id": "4546275", "revid": "1305772", "url": "https://it.wikipedia.org/wiki?curid=4546275", "title": "Michaels", "text": ""}
{"id": "4546277", "revid": "287204", "url": "https://it.wikipedia.org/wiki?curid=4546277", "title": "Vauxhall Cadet", "text": "La Cadet \u00e8 un'autovettura prodotta dalla Vauxhall dal 1930 al 1933.\nStoria.\nIl modello era completamente nuovo, dato che non si basava su nessun'altra vettura precedente. La Cadet venne annunciata il 6 ottobre 1930 ed era predisposta per il trasporto di cinque passeggeri. La Cadet \u00e8 stata la prima vettura Vauxhall ad essere collocata sul mercato ad un prezzo inferiore a 300 sterline. Pi\u00f9 precisamente, la berlina base costava 280 sterline, mentre per quella dotata di tettuccio apribile il prezzo saliva a 298 sterline. Quest'ultimo era anche il costo della coup\u00e9.\nFu lanciata sul mercato per essere un modello complementare alla 20-60. Quando la Cadet veniva esportata, montava un motore da 26,3 cavalli fiscali ed era denominata \"VX\". Sul mercato interno era invece disponibile con un propulsore da 16,9 cavalli fiscali. La Cadet fu il primo modello Vauxhall interamente progettato, sviluppato e prodotto dalla nuova propriet\u00e0. La Vauxhall, infatti, venne acquistata dalla General Motors nel 1925.\nIl cambio era manuale a tre rapporti, con i due pi\u00f9 alti sincronizzati. La Cadet \u00e8 stata la prima vettura britannica ad aver installato un cambio sincronizzato. La trazione era posteriore e l'asse posteriore era a coppia conica. La frizione era monodisco a secco.\nI sedili anteriori erano facilmente rimovibili ed era presente un sistema di ventilazione dell'abitacolo. I finestrini erano tre per fiancata. Quelli posteriori erano fissi, mentre quello centrale poteva essere abbassato fino a met\u00e0. Anche il parabrezza poteva essere aperto. La ruota di scorta era posizionata su un parafango anteriore e la carrozzeria era disponibile in tre colori.\nNel 1933 furono applicate delle modifiche per aumentare in comfort e per migliorare l'aspetto esteriore. In riferimento a quest'ultimo, furono ad esempio installate alcune parti cromate. Per quanto concerne invece il comfort, vennero resi pi\u00f9 comodi i sedili posteriori e fu applicata della pelle di migliore qualit\u00e0. Fu anche raddoppiato il numero di tergicristalli del parabrezza, che passarono da uno a due.\nIl motore da 16,9 cavalli fiscali era un sei cilindri in linea da 2.048 cm\u00b3 di cilindrata che erogava una potenza di 42 CV. Le valvole erano in testa e l'albero a gomiti era collocato su quattro supporti di banco. L'alesaggio e la corsa erano, rispettivamente, 67 mm e 95 mm, ed il rapporto di compressione era di 5:1. Il monoblocco e la testata erano in ghisa, mentre i pistoni erano in alluminio. La lubrificazione era forzata. Per i modelli esportati, era installato un motore analogo, ma da 3.178 cm\u00b3 e 26,3 cavalli fiscali. Gli esemplari che montavano questo motore erano denominati \"VX\". L'alesaggio e la corsa di questo motore erano, rispettivamente, 84,1 mm e 95,25 mm. Nel 1933 fu migliorata la carburazione, e ci\u00f2 port\u00f2 al miglioramento delle prestazioni e alla diminuzione dei consumi. Il motore era installato anteriormente.\nI freni agivano sulle quattro ruote. Nel 1933 furono installate ruote pi\u00f9 grandi, paraurti pi\u00f9 pesanti ed ammortizzatori idraulici migliorati."}
{"id": "4546286", "revid": "458502", "url": "https://it.wikipedia.org/wiki?curid=4546286", "title": "Tidjika", "text": ""}
{"id": "4546288", "revid": "458502", "url": "https://it.wikipedia.org/wiki?curid=4546288", "title": "Tidjikja", "text": ""}
{"id": "4546289", "revid": "3115", "url": "https://it.wikipedia.org/wiki?curid=4546289", "title": "Eduard Baltzer", "text": "Favorevolmente impressionato dal libro \"Die naturgem\u00e4\u00dfe Di\u00e4t, die Di\u00e4t der Zukunft\" (\u00abLa dieta naturale, la dieta del futuro\u00bb) di Theodor Hahn, Eduard Baltzer fond\u00f2 nel 1867 a Nordhausen, insieme ad alcuni intellettuali romantici, la \"Verein f\u00fcr nat\u00fcrliche Lebensweise\" (\u00abAssociazione per uno stile di vita naturale\u00bb), prima organizzazione vegetariana in Germania.\nNelle sue opere, tra cui \"Die nat\u00fcrliche Lebensweise\" (\u00abLo stile di vita naturale\u00bb), espose in favore del vegetarianismo ragioni di carattere morale, religioso, salutista, politico e socio-economico."}
{"id": "4546290", "revid": "38120", "url": "https://it.wikipedia.org/wiki?curid=4546290", "title": "Del Neri", "text": ""}
{"id": "4546291", "revid": "125334585", "url": "https://it.wikipedia.org/wiki?curid=4546291", "title": "Johannes Vonderach", "text": "Biografia.\nStudi\u00f2 storia, teologia e diritto in varie scuole di Venegono, Milano, Coira, Friburgo e Berna. Il 7 luglio 1940 ricevette a Coira l'ordinazione sacerdotale e a Friburgo un dottorato in teologia. Nel 1946 divenne cancelliere della diocesi di Coira, nel 1952 vicario generale e nel 1957 vescovo coadiutore di Coira con diritto di successione al vescovo Christian Caminada. L'8 dicembre 1957 ricevette la consacrazione episcopale dal cardinale Gustavo Testa. Il 18 gennaio 1962 succedette al vescovo Caminada, nel frattempo deceduto. Nel 1968 fond\u00f2 il College Teologico di Coira. Mor\u00ec il 10 febbraio 1994.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4546296", "revid": "729019", "url": "https://it.wikipedia.org/wiki?curid=4546296", "title": "SpaceLiner", "text": " \nLo SpaceLiner \u00e8 uno spazioplano sub-orbitale sperimentale dotato di motori a razzo a propellente liquido allo studio dal 2005 in Germania presso il Deutsches Zentrum f\u00fcr Luft- und Raumfahrt (DLR).\nStoria del progetto.\nCon il definitivo ritiro del Concorde nel 2003 \u00e8 venuta a mancare la possibilit\u00e0 di fornire un servizio di trasporto supersonico in campo civile. Alcune analisi di mercato, per\u00f2, hanno evidenziato una piccola, ma economicamente importante, nicchia di clientela interessata al trasporto ad alta velocit\u00e0 e conseguente riduzione del tempo di volo (fino all'80% per le tratte intercontinentali pi\u00f9 lunghe). Il DLR consider\u00f2 che un lanciatore a basso costo per carichi destinati all'orbita bassa avrebbe potuto avvantaggiarsi dell'economie di scala derivanti dall'intercettazione del traffico dovuto al trasporto passeggeri (per turismo spaziale o viaggi d'affari). Venne quindi deciso, nel 2005 di dare inizio ad uno studio preliminare per un lanciatore a doppio stadio completamente riutilizzabile.\nFast20XX.\nNel dicembre del 2009 la Commissione europea finanzi\u00f2 un programma di ricerca della durata di 36 mesi per l'individuazione di tecnologie di trasporto e sviluppo operativo come primo passo verso un pi\u00f9 complesso sistema di trasporto suborbitale.\nLe linee guida prevedevano un sistema a bassa energia per voli a corto raggio (programma ALPHA) ed uno ad alta energia basato sul progetto dello SpaceLiner. In questa fase furono valutate soluzioni tecnologiche atte a garantire l'affidabilit\u00e0 e la sicurezza del volo ipersonico con passeggeri, tecniche di raffreddamento della struttura per traspirazione, logistica e riduzione del tempo necessario alla preparazione del lanciatore tra un volo e il successivo.\nTecnica.\nIl requisito di progetto fondante dello SpaceLiner \u00e8 il basso costo per lancio in modo da aumentarne il numero diminuendo i costi operativi e di costruzione dell'intero sistema. Fu quindi deciso di sviluppare un lanciatore a due stadi (denominati \"booster\" e \"orbiter\") completamente riutilizzabili ed impiegare per la propulsione tecnologia gi\u00e0 \"matura\" quali motori a razzo a propellente liquido a combustione stadiata piuttosto che motori \"esotici\" come gli scramjet ancora in fase sperimentale.\nBooster.\nIl primo stadio denominato booster \u00e8 costituito essenzialmente dai serbatoi di ossigeno ed idrogeno mantenuti a temperature criogeniche e da otto motori a razzo. Il suo profilo di missione prevede, una volta esaurito il propellente, il distacco dall'orbiter ed il rientro presso il sito di lancio in volo planato.\nOrbiter.\nIl secondo stadio ospita, oltre ai serbatoi di propellente ed ai motori a razzo, anche la cabina passeggeri (o alternativamente un vano di carico per la messa in orbita di satelliti). In caso di emergenza la cabina passeggeri pu\u00f2 staccarsi dall'orbiter e rientrare autonomamente sulla Terra. L'intero sistema \u00e8 progettato in modo da non sottoporre i passeggeri ad accelerazioni verticali superiori a 2,5 g.\nProtezioni termiche.\nPer proteggere le parti della struttura pi\u00f9 sollecitate termicamente durante il volo ipersonico in atmosfera, \u00e8 stato studiato l'impiego di superfici porose che, attraversate da un fluido in fase liquida, si raffreddano cedendo al fluido il calore latente necessario alla sua transizione alla fase gassosa. In particolare come fluido di lavoro \u00e8 stata presa in considerazione l'acqua che, durante le simulazioni, \u00e8 stata in grado di abbassare (con una modesta portata) la temperatura del punto di ristagno da 2000 K a 300 K.\nMotori.\nPer ottimizzare i costi di sviluppo e costruzione, i motori dell'orbiter e del booster condividono gran parte dei componenti, differenziandosi tra loro per la sola geometria dell'ugello di scarico. I due motori dell'orbiter, infatti, essendo ottimizzati per fornire la massima spinta nel vuoto avranno un rapporto di espansione maggiore di quelli del booster che a loro volta risulteranno fisicamente pi\u00f9 corti. Le pareti della camera di combustione e di parte dell'ugello sono raffreddate sia esternamente per rigenerazione dall'idrogeno liquido che internamente mediante un film sottile di idrogeno che viene iniettato a protezione delle pareti dell'ugello. La parte finale dell'ugello sfrutta un raffreddamento di tipo radiante.\nSono stati presi in considerazione cicli termodinamici a combustione stadiata sia a flusso completo (o FFSC, in cui le turbine delle turbopompe dell'ossigeno e dell'idrogeno sono alimentate da due distinte camere di precombustione alimentate una in eccesso di ossidante e l'altra in eccesso di combustibile) che a singolo precombustore in eccesso di combustibile (FRSC). A parit\u00e0 di spinta, il ciclo a precombustione a flusso completo \u00e8 risultato preferibile per le minori pressioni necessarie nei precombustori, anche se \u00e8 caratterizzato da una maggiore instabilit\u00e0 nella combustione e dall'aggressivit\u00e0 dei gas in uscita dal precombustore in eccesso di ossidante nei confronti della turbina della turbopompa dell'ossigeno liquido."}
{"id": "4546298", "revid": "287204", "url": "https://it.wikipedia.org/wiki?curid=4546298", "title": "Nacho Martin", "text": ""}
{"id": "4546302", "revid": "339392", "url": "https://it.wikipedia.org/wiki?curid=4546302", "title": "Chiesa cattolica in Gibilterra", "text": ""}
{"id": "4546303", "revid": "287204", "url": "https://it.wikipedia.org/wiki?curid=4546303", "title": "Alan Garner", "text": "Biografia.\nIl suo primo romanzo, \"La pietra magica di Brisingamen\" (\"The Weirdstone of Brisingamen\"), \u00e8 del 1960, e unisce proprio elementi del folclore locale e un'ambientazione in Alderly Edge, citt\u00e0 in cui lo scrittore \u00e8 cresciuto, a una trama fantasy nella quale il cuore della magia \u00e8 racchiuso nella pietra del titolo. Il seguito, \"La luna di Gomrath\" (\"The Moon of Gomrath\"), \u00e8 del 1963, mentre il terzo volume della trilogia, \"Boneland\", \u00e8 stato pubblicato nel 2012.\nL'unica altra sua opera disponibile in italiano \u00e8 \"Elidor\", un romanzo del 1965 tradotto come gli altri due dalla piccola casa editrice Filadelfia. Nell'intervallo di tempo trascorso fra \"Elidor\" e \"Boneland\", con \"The Owl Service\" (1967) e \"Red Shift\" (1973) lo scrittore ha continuato il suo viaggio nel fantasy, per poi allontanarsi dal genere nel 1979 con \"The Stone Book Quartet\", una serie di quattro racconti dedicati alla vita di un giorno per quattro generazioni della sua famiglia. Fra il 1979 e il 1986 ha dedicato tre opere alle tradizioni fantastiche della sua terra e successivamente ha scritto due romanzi ambientati sempre nel Cheshire ma privi di elementi fantastici."}
{"id": "4546308", "revid": "253269", "url": "https://it.wikipedia.org/wiki?curid=4546308", "title": "Alexa Havins", "text": "Biografia.\nIncomincia la sua carriera recitando in alcuni spot pubblicitari riguardo alimenti tra il 1997 e il 1999 tenta la strada dei concorsi di bellezza senza successo ma riesce a farsi notare come soubrette nel programma Saturday Quiz nel 2000 e nel 2001 successivamente dal 2002 al 2003 conduce il programma di interviste a personaggi noti statunitensi Extra Words. Intraprende la strada di attrice recitando dal 2003 al 2005 nella soap Una vita da vivere. Nel film Proxy del 2013 \u00e8 tra i protagonisti."}
{"id": "4546309", "revid": "300067", "url": "https://it.wikipedia.org/wiki?curid=4546309", "title": "Marko Mladjan", "text": ""}
{"id": "4546320", "revid": "28592", "url": "https://it.wikipedia.org/wiki?curid=4546320", "title": "Chiesa dei Santi Rocco e Sebastiano e Congrega del Rosario", "text": ""}
{"id": "4546322", "revid": "59073962", "url": "https://it.wikipedia.org/wiki?curid=4546322", "title": "Caterina di Brunswick-L\u00fcneburg (1395-1441)", "text": ""}
{"id": "4546323", "revid": "36426", "url": "https://it.wikipedia.org/wiki?curid=4546323", "title": "Prospettiva di Corso Giovecca", "text": ""}
{"id": "4546324", "revid": "36426", "url": "https://it.wikipedia.org/wiki?curid=4546324", "title": "Villa &quot;Il Castelletto&quot;", "text": ""}
{"id": "4546331", "revid": "180559", "url": "https://it.wikipedia.org/wiki?curid=4546331", "title": "Elezioni regionali in Valle d'Aosta del 2013", "text": "Le elezioni regionali in Valle d'Aosta del 2013 si tennero il 26 maggio per il rinnovo del Consiglio regionale.\nLegge elettorale.\nLa legge elettorale valdostana prevede un voto di lista Hare-Niemeyer con premio di maggioranza e soglia di sbarramento. I seggi garantiti per i vincitori sono 18 se la maggioranza \u00e8 relativa, o 21 se \u00e8 assoluta."}
{"id": "4546341", "revid": "300067", "url": "https://it.wikipedia.org/wiki?curid=4546341", "title": "Leonid Stefanyshyn", "text": ""}
{"id": "4546343", "revid": "59073793", "url": "https://it.wikipedia.org/wiki?curid=4546343", "title": "Sam Stella", "text": ""}
{"id": "4546344", "revid": "287204", "url": "https://it.wikipedia.org/wiki?curid=4546344", "title": "Leonid Stefanysyn", "text": ""}
{"id": "4546347", "revid": "92739026", "url": "https://it.wikipedia.org/wiki?curid=4546347", "title": "Anna di Sassonia (1420-1462)", "text": "Biografia.\nEra la figlia maggiore di Federico I di Sassonia, e di sua moglie, Caterina di Braunschweig-L\u00fcneburg, figlia di Enrico di Brunswick-L\u00fcneburg.\nMatrimonio.\nSpos\u00f2, l'8 settembre 1433 a Kassel, il langravio Luigi I d'Assia. Il loro fidanzamento era stato annunciato in occasione del trattato di successione tra le due case, nel 1431, a Rotenburg an der Fulda. Attraverso questo matrimonio, Luigi ha aumentato considerevolmente il suo territorio.\nEbbero cinque figli:\nMorte.\nMor\u00ec il 17 settembre 1462, all'et\u00e0 di 42 anni."}
{"id": "4546349", "revid": "300067", "url": "https://it.wikipedia.org/wiki?curid=4546349", "title": "Ihor Zaytsev", "text": ""}
{"id": "4546352", "revid": "300067", "url": "https://it.wikipedia.org/wiki?curid=4546352", "title": "Yhor Zajcev", "text": ""}
{"id": "4546353", "revid": "1714743", "url": "https://it.wikipedia.org/wiki?curid=4546353", "title": "Caterina di Brunswick-L\u00fcneburg (1395-1442)", "text": "Biografia.\nEra la figlia di Enrico di Brunswick-L\u00fcneburg (?-14 ottobre 1416), e di sua moglie, Sofia di Pomerania (?-1400), figlia del duca Wartislaw VI di Pomerania.\nMatrimonio.\nSpos\u00f2, il 7 febbraio 1402, Federico IV di Meissen (1370-1428), che nel 1425 divenne il primo principe elettore di Sassonia, come Federico I. Ebbero sette figli:\nDurante la Crociata Hussita, Caterina organizz\u00f2 un altro esercito di uomini, che sono accorsi in aiuto di Federico, ma subirono una devastante sconfitta nella battaglia di Aussig, nel 1426.\nCaterina e suo marito non trascorrevano molto tempo insieme, ma accadeva vivevano al castello di Mildenstein a Leisnig, che si trasform\u00f2 cos\u00ec in una residenza privata degli elettori sassoni.\nMorte.\nMor\u00ec il 28 dicembre 1442 a Grimma."}
{"id": "4546365", "revid": "1543377", "url": "https://it.wikipedia.org/wiki?curid=4546365", "title": "Diospyros mespiliformis", "text": "L'ebano africano (\"Diospyros mespiliformis\") \u00e8 un grande albero deciduo della famiglia delle Ebenacee, diffuso principalmente nella savana africana. Gli sciacalli sono ghiotti dei suoi frutti, da qui il nome tradizionale afrikaans Jakkalsbessie (da \"jacakkal\", sciacallo e \"bessie\", bacca). Il termine ebano africano viene usato anche per il \"D. dendro, \"l'ebano del Gabon.\nDescrizione.\nGli alberi maturi hanno una corteccia grigio scura fessurata. Un albero adulto raggiunge in media i 4 a 6 metri di altezza, anche se occasionalmente pu\u00f2 raggiungere i 25 metri. Il fogliame \u00e8 fitto, di colore verde scuro e con foglie ellittiche, che sono spesso consumate dagli animali al pascolo, ad esempio gli elefanti e i bufali. L'albero fiorisce nella stagione delle piogge; i fiori sono imperfetti e color crema; ogni albero ha fiori di un solo genere, maschili o femminili. L'albero femmina nella stagione secca porta frutti di forma ovale, gialli e con un diametro di circa 20-30mm, che vengono mangiati da molti animali selvatici. Quando i frutti maturano diventano viola. L'albero, come la Marula, \u00e8 uno dei preferiti dei Bantu, che lo lasciano crescere nelle terre coltivate, al fine di raccogliere i frutti.\nSviluppo.\nL'ebano africano spesso cresce sui termitai, preferendo terreni alluvionali profondi, ma non \u00e8 raro che cresca nella savana su terreni sabbiosi. Cresce in mutualismo con le termiti, che aerano il terreno per l'albero, ma non mangiano il legno vivo; l'albero fornisce a sua volta protezione alle termiti. L'ebano africano \u00e8 la specie pi\u00f9 grande del genere \"Diospyros\" in Sudafrica. La specie \u00e8 diffusa a nord fino al Sahara. Si tratta di un membro della famiglia Ebenaceae, che comprende alberi come l'ebano di Ceylon (\"Diospyros ebenum\") e il cachi commestibile (\"Diospyros kaki\").\nUsi.\nCucina.\nTipico della cucina tradizionale africana, questo frutto ha il potenziale per migliorare la nutrizione, aumentare la sicurezza alimentare, favorire lo sviluppo rurale e l'agricoltura sostenibile. Il frutto \u00e8 commestibile per l'uomo; il suo sapore \u00e8 descritto come simile al limone, con una consistenza simile al gesso. I frutti possono essere conservati, essiccati e macinati per produrre farina, e spesso sono utilizzati per la produzione di birra e brandy. Gli Ovambo chiamano il frutto \"eenyandi\", e lo usano per distillare l\"'Ombike\", il loro liquore tradizionale.\nMedicina.\nLe foglie, la corteccia e le radici dell'albero contengono tannino, che pu\u00f2 essere usato come emostatico, per fermare il sanguinamento. Le radici sono indicate per eliminare i parassiti e si crede che siano un rimedio utile per la lebbra.\nLegno.\nIl legno dell'ebano africano \u00e8 quasi immune ai danni causati dalle termiti. Il cuore del legno \u00e8 a grana fine e forte, e spesso \u00e8 usato per la fabbricazione di parquet e mobili. I tronchi dell'albero vengono utilizzati per le canoe. Il colore del legno varia da un chiaro bruno-rossastro a un marrone molto scuro."}
{"id": "4546367", "revid": "599013", "url": "https://it.wikipedia.org/wiki?curid=4546367", "title": "Mark Stephen Harvey", "text": "Biografia.\nLaureato in Scienze all'Universit\u00e0 di Monash nel 1979, ha conseguito un dottorato in Zoologia nel 1983 nel medesimo ateneo, con un lavoro sulla sistematica degli pseudoscorpioni, ordine degli aracnidi. Dalla fine degli anni ottanta \u00e8 curatore del Dipartimento degli Invertebrati terrestri del Western Australian Museum\nCampo di studi.\nSi occupa prevalentemente di pseudoscorpioni, ragni (Oonopidae, Tetrablemmidae, Araneidae, Archaeidae), Amblypygi e schizomidi in tutto il territorio australasiano\nCura anche il sito \"Pseudoscorpions of the world\", punto di riferimento internazionale per quest'ordine di aracnidi.\nStudi e ricerche principali.\nDi seguito alcune pubblicazioni :"}
{"id": "4546378", "revid": "2014155", "url": "https://it.wikipedia.org/wiki?curid=4546378", "title": "Caterina di Sassonia", "text": "Biografia.\nEra la seconda figlia di Federico I di Sassonia, e di sua moglie, Caterina di Brunswick-L\u00fcneburg.\nMatrimonio.\nSpos\u00f2, l'11 giugno 1441, Federico II di Brandeburgo (1413-1471). Federico aveva in precedenza chiesto la mano di Caterina senza successo. La promessa di matrimonio \u00e8 stata finalmente fatta come parte di un contratto che stabil\u00ec il conflitto tra Brandeburgo e Sassonia per il possesso della Lusazia e sigill\u00f2 un'alleanza tra i due paesi. Il matrimonio si \u00e8 rivelata infelice.\nEbbero tre figli:\nGli ultimi anni del loro matrimonio li trascorsero completamente separati: Federico visse in Franconia e Caterina visse nel Brandeburgo.\nMorte.\nMor\u00ec il 23 agosto 1476."}
{"id": "4546387", "revid": "619191", "url": "https://it.wikipedia.org/wiki?curid=4546387", "title": "The Last Rose of Summer", "text": ""}
{"id": "4546390", "revid": "666668", "url": "https://it.wikipedia.org/wiki?curid=4546390", "title": "Alex Zulli Gold Futsal", "text": "L'Associazione Sportiva Dilettantistica Alex Zulli Gold Futsal, nota semplicemente come AZ Gold, \u00e8 stata una societ\u00e0 femminile di calcio a 5 italiana con sede a Guardiagrele.\nStoria.\nFondata nel 2010 da Alessandro Zulli come AZ Gold Women Calcio a 5, nella stagione 2012-13 la squadra ha vinto per la prima volta il campionato di Serie A. A causa dei gravi problemi di salute di Zulli, affetto da una grave forma di epidermolisi bollosa, nelle stagioni 2014-15 e 2015-16 la societ\u00e0 non partecipa ad alcun campionato. Nel 2016 la societ\u00e0 si iscrive al campionato regionale di Serie C come Alex Zulli Gold Futsal, conquistando immediatamente la promozione nella neonata Serie A2. Con un turno di anticipo, il 22 aprile 2018 l'AZ Gold conquista matematicamente la promozione in Serie A, facendo ritorno nella massima serie a quattro anni di distanza dall'ultima partecipazione. La vittoria della Serie A2 sar\u00e0 l'ultimo trofeo vinto da Zulli, che scompare il 9 maggio successivo."}
{"id": "4546400", "revid": "287204", "url": "https://it.wikipedia.org/wiki?curid=4546400", "title": "Dinah Pfizenmaier", "text": "Carriera.\nDinah Pfizenmaier disputa per la prima volta nella sua carriera un torneo dello Slam al Roland Garros 2012. In tale circostanza riesce ad entrare nel main-draw dopo aver battuto nelle qualificazioni nell'ordine: Krist\u00fdna Pl\u00ed\u0161kov\u00e1, Misaki Doi e M\u00f3nica Puig. Al primo turno ha eliminato la giovane francese Caroline Garcia per poi cedere al turno successivo contro la numero 1 del mondo Viktoryja Azaranka per 1-6, 1-6.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "4546419", "revid": "76963", "url": "https://it.wikipedia.org/wiki?curid=4546419", "title": "Helmut Dietl", "text": "Biografia.\nCompiuti gli studi secondari, Dietl segu\u00ec i corsi di storia del teatro e storia dell'arte all'Universit\u00e0 Ludwig Maximilian di Monaco. Nel 1974 fece il suo esordio da regista dirigendo nove episodi di una serie tv, per passare in seguito ai lungometraggi, con esiti iniziali non positivi, salvo poi clamorosamente affermarsi nel 1992 grazie alla pellicola \"Schtonk!\", nominata sia all'Oscar sia al Golden Globe nella categoria dei migliori film stranieri. Affid\u00f2 la sceneggiatura di alcuni suoi lavori a Patrick S\u00fcskind. Nel 1998 fu nella giuria della Berlinale.\nDietl ebbe per prima moglie Barbara Valentin; in \"Schtonk!\" e \"Late Show\" diresse Veronica Ferres, a lungo sua compagna. Pass\u00f2 poi a nuove nozze con Tamara Duve, figlia di un uomo politico.\nMor\u00ec il 30 marzo 2015 a Monaco di Baviera, settantenne: meno di un anno e mezzo prima aveva rivelato di essersi ammalato di cancro ai polmoni."}
{"id": "4546421", "revid": "767487", "url": "https://it.wikipedia.org/wiki?curid=4546421", "title": "The Wonderful One-Horse Shay", "text": "The Wonderful One-Horse Shay \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - venne distribuito nelle sale statunitensi il 10 dicembre 1912."}
{"id": "4546428", "revid": "1573940", "url": "https://it.wikipedia.org/wiki?curid=4546428", "title": "Dylan Horrocks", "text": "\u00c8 noto soprattutto per aver realizzato la graphic novel Hicksville e aver sceneggiato alcune avventure della serie a fumetti di Batgirl.\nCarriera.\nHorrocks \u00e8 attivo sulla scena del fumetto a partire dalla met\u00e0 degli anni Ottanta del XX secolo, quando fond\u00f2 la rivista \"Razor\" insieme a Cornelius Stone e pubblicava i suoi lavori sulla rivista studentesca dell'Universit\u00e0 di Auckland intitolata \"Craccum\". Verso la fine degli anni Ottanta ottenne i primi riconoscimenti internazionali pubblicando per la casa editrice australiana \"Fox Comics\" e quella statunitense \"Fantagraphics Books\".\nSuccessivamente si trasfer\u00ec nel Regno Unito, dove autopubblic\u00f2 alcuni suoi lavori. A met\u00e0 anni Novanta fece ritorno in Nuova Zelanda dove, dal 1995 al 1997, pubblic\u00f2 una striscia intitolata \"Milo's Week\" sul magazine \"New Zealand Listener\". Horrocks realizz\u00f2 anche il fumetto \"Pickle\", pubblicato dalla \"Black Eye Comics\", in cui apparve originariamente la storia di \"Hicksville\". \"Hicksville\" venne pubblicato in volume unico nel 1998 ottenendo un buon successo di critica e venendo tradotto in francese, italiano e spagnolo.\nNegli ultimi dieci anni circa, Horrocks ha scritto e disegnato per The Books of Magic della casa editrice Vertigo, per Batgirl e per Atlas. Horrocks pubblica anche i suoi nuovi lavori sul sito ufficiale"}
{"id": "4546431", "revid": "599013", "url": "https://it.wikipedia.org/wiki?curid=4546431", "title": "Aguadulce", "text": ""}
{"id": "4546434", "revid": "1391549", "url": "https://it.wikipedia.org/wiki?curid=4546434", "title": "Agua Dulce", "text": ""}
{"id": "4546435", "revid": "21880", "url": "https://it.wikipedia.org/wiki?curid=4546435", "title": "Phacochoerus aethiopicus aethiopicus", "text": ""}
{"id": "4546438", "revid": "287204", "url": "https://it.wikipedia.org/wiki?curid=4546438", "title": "Agua Dulce (Texas)", "text": ""}
{"id": "4546445", "revid": "834", "url": "https://it.wikipedia.org/wiki?curid=4546445", "title": "Fort Utah", "text": ""}
{"id": "4546460", "revid": "1573940", "url": "https://it.wikipedia.org/wiki?curid=4546460", "title": "Titanus giganteus", "text": "Lo scarabeo titano (\"Titanus giganteus\") \u00e8 un Cerambycidae neotropicale, l'unico nel genere \"Titanus\", e la seconda specie pi\u00f9 lunga conosciuta fra i coleotteri.\nDescrizione.\nGli adulti possono crescere fino a 16,7\u00a0cm di lunghezza. Di tutti i coleotteri noti, solo lo scarabeo ercole (Dynastes hercules), i cui maschi giganti occasionalmente possono crescere fino a 18\u00a0cm (pi\u00f9 lungo del titano, ma i maschi di scarabeo ercole hanno un enorme corno sul pronoto o torace che rappresenta circa la met\u00e0 della sua lunghezza totale. Escludendo il corno, il corpo del coleottero Titano \u00e8 notevolmente pi\u00f9 grande di quello dello scarabeo ercole). Si sa che le corte, curve e affilate mandibole possono spezzare a met\u00e0 una matita e tranciare la carne umana. Gli esemplari adulti dello scarabeo titano non si nutrono, ma sono, invece, alla costante ricerca di un partner.\nLe larve non sono mai state trovate, ma si pensa che si nutrano all'interno del legno e che possano richiedere diversi anni per raggiungere la taglia massima prima che diventino pupe. Le larve di scarabeo titano creano dei buchi ai quali si attaccano per nutrirsi, i quali sembrano larghi pi\u00f9 di 5\u00a0cm e profondi forse 30. Una famosa fotografia \"a grandezza naturale\" di quella che \u00e8 ritenuta essere una larva di questo coleottero \u00e8 apparsa sulla rivista di\" National Geographic\", tuttavia si trattava di una diversa specie di coleottero, forse\" Macrodontia cervicornis\".\nGli adulti si difendono mettendo in guardia sibilando e mordendo, e hanno aculei affilati, nonch\u00e9 forti mascelle. \nDistribuzione.\nSi riscontra la sua presenza nelle foreste pluviali del Venezuela, Colombia, Ecuador, Per\u00f9, Guiana, e nel centro-nord Brasile."}
{"id": "4546465", "revid": "1363832", "url": "https://it.wikipedia.org/wiki?curid=4546465", "title": "Margreta Elkins", "text": "Biografia.\nInizia lo studio del canto a diciassette anni presso un collegio, successivamente si perfeziona con Ruby Dent e Pauline Bindley, proseguendo gli studi a Londra con Vera R\u00f3zsa e a Mantova con Ettore Campogalliani, vincendo una borsa di studio nel 1949, anno in cui gareggia al concorso \"Mobil Quest\" dove si scontra con Joan Sutherland; nel 1950 canta in tourn\u00e9e nel Queensland in \"Faust\" (Siebel), \"Il trovatore\" e \"Madama Butterfly\".\nNel 1952 diventa un membro della National Opera Company of Australia, debuttando nella sua citt\u00e0 natale con \"Carmen\" (1953) seguita da Azucena (1954); nel 1956 tenta di nuovo la fortuna al Mobil Quest'dove arriva seconda.\nSempre nel '56 si trasferisce in Europa dove esordisce a Dublino e canta con la Carl Rosa Opera Company; due anni pi\u00f9 tardi debutta alla Royal Opera House come Amneris, teatro a cui rimarr\u00e0 legata fino agli anni settanta.\nHa partecipato a due premi\u00e8re: nel 1961 canta il ruolo di Ippolita nella premi\u00e8re londinese di \"A midsummer night's dream\" di Benjamin Britten, mentre il 29 maggio dell'anno successivo interpreta Elena in \"King Priam\" di Michael Tippett a Coventry.\nLa Elkins \u00e8 stata una collega frequente di Joan Sutherland con la quale ha inciso diversi dischi e si \u00e8 esibita in \"Norma\" (Adalgisa), \"Alcina\" (Ruggero), \"Rodelinda\" (Bertarido) e \"Lucia di Lammermoor\" (Alisa).\nNel 1964 partecipa ad un concerto-tributo in onore di Winston Churchill insieme a No\u00ebl Coward e Margot Fonteyn.\nLa Elkins ha limitato la sua attivit\u00e0 al Regno Unito, con sporadiche apparizioni a Napoli, Genova, Barcellona, Boston, New Orleans e Philadelphia.\nDopo la nascita della figlia Emma (1970) decide di concentrare le sue esibizioni in Australia, divenendo un membro fisso dell'Australian Opera dal 1976 al 1980.\nHa continuato a cantare saltuariamente fino al 2002 (Mamma Lucia a Queensland), accostando parallelamente l'attivit\u00e0 di insegnante di canto a Hong Kong e al conservatorio del Queensland.\n\u00c8 deceduta all'et\u00e0 di 78 anni a causa di un tumore."}
{"id": "4546469", "revid": "767487", "url": "https://it.wikipedia.org/wiki?curid=4546469", "title": "Calcio Monza 1998-1999", "text": "Questa pagina raccoglie le informazioni riguardanti il Calcio Monza nelle competizioni ufficiali della stagione 1998-1999.\nStagione.\nNella stagione 1998-99 il Monza ha disputato il campionato di Serie B, con 45 punti si \u00e8 piazzato in quattordicesima posizione di classifica, il torneo \u00e8 stato vinto dal Verona con 66 punti che \u00e8 salito in Serie A con Torino secondo con 65 punti, Lecce e Reggina terze con 64 punti.\nIn Coppa Italia viene eliminato al primo turno dal Lecce."}
{"id": "4546470", "revid": "767487", "url": "https://it.wikipedia.org/wiki?curid=4546470", "title": "La nipote parigina", "text": "La nipote parigina (\"Lightnin' \") \u00e8 un film muto del 1925 diretto da John Ford. Prodotto sotto la dizione A John Ford Production per la Fox Film Corporation che lo distribu\u00ec nell'agosto del 1925, aveva come interpreti Jay Hunt, Edythe Chapman, Madge Bellamy, Wallace MacDonald, Otis Harlan.&lt;br&gt;\nLa sceneggiatura di Frances Marion si basa sul lavoro teatrale di Winchell Smith e Frank Bacon. La commedia and\u00f2 in scena a Broadway al Gaiety Theatre il 26 agosto 1918, restando in cartellone per un totale di 1.291 recite, record di rappresentazioni dell'epoca.&lt;br&gt; \nNel 1930, la Fox ne fece un rifacimento sonoro, \"Lightnin\"', per la regia di Henry King, che aveva come protagonisti Will Rogers e Louise Dresser.\nTrama.\nLightnin' Bill Jones vive arrangiandosi a fare qualche lavoretto, mentre la moglie e la figlia adottiva Millie sostengono la famiglia gestendo un albergo, il Calivada Hotel. Alcuni profittatori, avendo saputo che l'albergo si trova sul tracciato della nuova ferrovia, cercano di far firmare a Bill un atto di vendita. Ma lui, seguendo i consigli di John Marvin, un giovane avvocato innamorato di Millie, si rifiuta di firmare. La moglie, irritata, lo butta fuori di casa e Bill \u00e8 costretto ad andare ad abitare in una casa di riposo per militari. La signora Jones viene istigata a chiedere il divorzio, tanto che Bill finisce in tribunale. Alla fine, per\u00f2, la moglie si ricrede, riconciliandosi con il marito. I truffatori vengono arrestati e John e Millie possono fidanzarsi.\nProduzione.\nIl film fu prodotto dalla Fox Film Corporation (A John Ford Production).\nDistribuzione.\nIl copyright del film, richiesto dalla Fox Film Corp., fu registrato il 26 luglio 1925 con il numero LP21685.&lt;br&gt;\nDistribuito negli Stati Uniti dalla Fox Film Corporation, usc\u00ec nelle sale cinematografiche il 23 agosto 1925. Nel Regno Unito, distribuito dalla Fox Film Company che lo distribu\u00ec anche in Canada come Fox Film Company, Ltd., fu presentato il 22 febbraio 1926. In Spagna, prese il titolo di \"Don Pancho\", in Brasile quello di \"O Cora\u00e7\u00e3o N\u00e3o Envelhece\", in Francia quello di \"Extra Dry\".\nCopia completa della pellicola si trova conservata negli archivi della Cin\u00e9math\u00e8que Royale de Belgique di Bruxelles, del Museum Of Modern Art di New York, del Danish Film Institute di Copenaghen."}
{"id": "4546471", "revid": "380654", "url": "https://it.wikipedia.org/wiki?curid=4546471", "title": "Priscilla, la regina del deserto", "text": ""}
{"id": "4546477", "revid": "599013", "url": "https://it.wikipedia.org/wiki?curid=4546477", "title": "Alfa TV", "text": ""}
{"id": "4546494", "revid": "1573940", "url": "https://it.wikipedia.org/wiki?curid=4546494", "title": "Goliathus", "text": "Goliathus \u00e8 un genere di coleotteri della famiglia Scarabaeidae, noti come scarabei Golia, dal nome del gigante biblico Golia.\nDescrizione.\nSono tra i pi\u00f9 grandi insetti sulla terra, se misurati in termini di dimensioni, massa e peso; i maschi adulti misurano dai 60 ai 110 mm mentre le femmine dai 50 agli 80\u00a0mm; pesano dai 80 ai 110 g sia i maschi che le femmine\nIl sesso si distingue molto facilmente: i maschi possiedono il tipico \"corno\" che usano nelle lotte di corteggiamento delle femmine.\nBiologia.\nGli adulti si nutrono di linfa e frutta e volano durante il giorno.\nLe larve di Goliathus hanno un ruolo utile nell'ecosistema delle foreste centro-africane, perch\u00e9 si nutrono di escrementi e piante morte, facilitandone la decomposizione e la trasformazione in humus.\nA differenza di molte altre cetoniinae, lo Scarabeo Golia vive molto e pu\u00f2 raggiungere la sorprendente et\u00e0 di 20 anni.\nTassonomia.\nIl genere comprende le seguenti specie:\nConservazione.\nGli scarabei Golia sono in via di estinzione, e non vengono di certo favoriti dagli sfegatati collezionisti che li ritengono veri e propri \"tesori\" e dalle trib\u00f9 locali, che li mangiano ritenendoli sacri. Sono cos\u00ec importanti nella cultura di queste trib\u00f9 che i \"cacciatori\" di Goliathus prima di mettersi alla ricerca di questi insetti vengono sottoposti a dei rituali che dovrebbero prevedere se la \"caccia\" sar\u00e0 fortunata o meno, esattamente come nelle cacce ai bufali primitive."}
{"id": "4546498", "revid": "47767", "url": "https://it.wikipedia.org/wiki?curid=4546498", "title": "Wrong Turn 5", "text": ""}
{"id": "4546500", "revid": "101175", "url": "https://it.wikipedia.org/wiki?curid=4546500", "title": "Red Devils Roma", "text": "Red Devils Roma \u00e8 una squadra motociclistica italiana che ha partecipato al campionato mondiale Superbike dal 2010 al 2015.\nStoria.\nDopo aver fatto gareggiare come \"Stop &amp; Go Dunlop\" nel campionato Italiano Velocit\u00e0 del 2009 il pilota Stefano Cruciani, che ha ottenuto il titolo nazionale della Superstock 1000 guidando una Ducati 1098, ha fatto gareggiare Lorenzo Zanetti nella Superstock 1000 FIM Cup 2010 con la denominazione di \"SS Lazio Motorsport\", sempre alla guida di una motocicletta Ducati. L'anno seguente, a stagione inoltrata, fa gareggiare nel Superstock 1000 FIM Cup 2011 il pilota Niccol\u00f2 Canepa.\nNel 2012 cambia denominazione in \"Red Devils Roma\" e approda al campionato mondiale Superbike 2012 mantenendo l'accordo con Ducati e con Niccol\u00f2 Canepa come unico pilota, salvo l'eccezione del Gran Premio di superbike di Brno 2012 quando deve essere sostituito da Alessandro Polita e delle ultime due gare della stagione in cui viene sostituito dal pilota francese Maxime Berger. Canepa termina la stagione al 20\u00ba posto.\nNel campionato mondiale Superbike 2013 stringe un accordo per gareggiare con motociclette Aprilia e ingaggia Michel Fabrizio ma, dopo un inizio promettente, lo sostituisce con lo spagnolo Toni El\u00edas. Sempre lo stesso pilota spagnolo gareggia con la Aprilia RSV4 anche nel campionato mondiale Superbike 2014 ottenendo il nono posto finale.\nPer il campionato mondiale Superbike 2015 sono invece ingaggiati lo spagnolo Jordi Torres e il britannico Leon Haslam che guidando sempre un'Aprilia, stavolta ufficiale, concludono la stagione rispettivamente al quinto e quarto posto."}
{"id": "4546505", "revid": "599013", "url": "https://it.wikipedia.org/wiki?curid=4546505", "title": "Stazione di Sakuragawa", "text": ""}
{"id": "4546525", "revid": "1305772", "url": "https://it.wikipedia.org/wiki?curid=4546525", "title": "Ludwig Weber", "text": ""}
{"id": "4546562", "revid": "314295", "url": "https://it.wikipedia.org/wiki?curid=4546562", "title": "Fabio Bartolo Rizzo", "text": ""}
{"id": "4546573", "revid": "124209617", "url": "https://it.wikipedia.org/wiki?curid=4546573", "title": "Tim Hodgkinson", "text": "\u00c8 stato, assieme a Fred Frith, il fondatore del gruppo Avant-progressive rock Henry Cow nel quale \u00e8 rimasto dal 1968 sino allo scioglimento nel 1979. Da allora ha proseguito nella sua attivit\u00e0 di \"performer\" da solo e con vari musicisti dell'area sperimentale in tutto il mondo, oltre a portare avanti una carriera solistica in studio."}
{"id": "4546574", "revid": "665277", "url": "https://it.wikipedia.org/wiki?curid=4546574", "title": "Mea Culpa", "text": ""}
{"id": "4546576", "revid": "767487", "url": "https://it.wikipedia.org/wiki?curid=4546576", "title": "Bob James", "text": "Noto per la complessit\u00e0 dei suoi arrangiamenti e per il suo frequente lavoro con musica campionata, Bob James \u00e8 un musicista vincitore di Grammy Award, considerato uno dei padri dello smooth jazz. \u00c8 il fondatore del supergruppo Fourplay.\nBiografia.\nPrimi anni.\nI suoi genitori si chiamavano \"Albert Lamkin \"Buddy\" James\" e \"Alice McElhiney\"; Bob ha anche una sorella maggiore, \"Katherine\".\nJames inizi\u00f2 a suonare il piano all'et\u00e0 di 4 anni. La sua prima insegnante, Sorella Mary Elizabeth (insegnante alla Mercy Academy, una scuola cattolica locale), scopr\u00ec che possedeva l'orecchio assoluto. A 7 anni cominci\u00f2 a studiare con R. T. Dufford, un'insegnante del Missouri Valley College; James la descrisse come un'insegnante eccellente che gli insegn\u00f2 i fondamenti di teoria ed armonia.\nIl suo primo lavoro musicale fu a circa 8 anni, quando suon\u00f2 per una lezione di tip-tap alla Mercy.\n\"Se non ricordo male, fui pagato 25 centesimi, ma lasciammo perdere perch\u00e9, confuso dal rumore del tapping, non riuscivo a tenere il tempo\".\nDai 15 anni James continu\u00f2 gli studi con Franklin Launer, un professore del Christian College di Columbia, Missouri, con altre lezioni da Harold Lickey, il direttore dell'orchestra della scuola superiore di Marshall.\nOltre al piano, Bob James sa suonare la tromba, i timpano e le percussioni.\nDal 1950 al 1956, Bob prese parte al concorso pianistico della Missouri State Fair, riportandone diversi \"Nastri Blu\".\nIn questi anni scrisse il primo arrangiamento per un'orchestra da ballo, \"Once in a While\".\nDurante l'estate del 1955, al Lago degli Ozarks, James suon\u00f2 sulla nave Governor McClurg Excursion Boat con il quartetto di Bob Falkenhainer.\nBob James afferma che durante quelle giornate aveva tempo libero e divenne un buon surfista!\nA 16 anni, durante l'estate, and\u00f2 in Colorado con l'amico Ben Swinger, trovando un lavoro in un piano bar. L'anno successivo frequent\u00f2 l'Universit\u00e0 del Michigan, conseguendo la laurea e un master in musica.\nDurante il primo semestre, Bob si trasfer\u00ec al Berklee, a Boston.\nIl suo compagno di stanza era Nick Brignola, che diventer\u00e0 uno dei pi\u00f9 grandi sassofonisti baritono (l'anno seguente Bob si unir\u00e0 al quartetto di Nick, lavorando insieme in un jazz club ad Albany, New York).\nPer il secondo semestre ritorn\u00f2 in Michigan.\nSuonando il piano nell'orchestra di una rappresentazione universitaria di \"Carosello\", Bob incontr\u00f2 persone molto importanti nella sua vita, tra cui Jack O'Brien (nel ruolo di Mr. Snow) e \"Judy Heric\" (nel ruolo di Carrie Pipperidge), con cui si sposer\u00e0 nel Settembre del 1963.\nNel 1962, James suon\u00f2 in un trio bop e, dopo un periodo con Sarah Vaughan (1965-1968), Bob si avvi\u00f2 alla registrazione in studio.\nSuccessi commerciali.\nDurante gli anni '70, Bob James ebbe un ruolo importante nell'affermazione dello smooth jazz, apparendo con Stanley Turrentine e Milt Jackson nell'album del 1972 \"Cherry\" e nel successivo \"Don't Mess with Mister T.\" (1973).\nDurante lo stesso anno lavorava anche come produttore e arrangiatore per la CTI Records, partecipando a lavori di Grover Washington Jr. quali \"Inner City Blues\" (1972), \"All the King's Horses\" (1972), \"Soul Box\" (1973), \"Mister Magic\" (1975), and \"Feels So Good\" (1975).\nNel 1974, James registr\u00f2 One, il suo primo lavoro commerciale da leader. Successivamente pubblic\u00f2 album best seller presso la sua etichetta Tappan Zee, la Warner Bros. e la Columbia, includendo collaborazioni con Earl Klugh e David Sanborn.\nJames produsse \"Primal Scream\" di Maynard Ferguson (1975), e fu il produttore esecutivo del successo \"Conquistator\" di Ferguson.\n\"Angela\" (1978), il tema strumentale per la serie Taxi \u00e8 probabilmente il suo lavoro pi\u00f9 conosciuto, prima dei classici \"Nautilus\" e \"Wetchester Lady\", estratti dall'album \"Three\".\nJames e Klugh vinsero nel 1980 il Grammy per la \"miglior performance strumentale pop\", con l'album \"One on One (Bob James e Earl Klugh)\".\nBob James fond\u00f2 il supergruppo smooth jazz Fourplay.\nJames ricevette un Grammy anche per la sua collaborazione a \"Double Vision\" di David Sanborn (1986).\nEredit\u00e0.\nBob James \u00e8 identificato come il progenitore dello smooth jazz. La sua musica \u00e8 spesso campionata in pezzi Hip Hop.\n\"Nautilus\" e \"Take Me to the Mardi Gras\", sono le pi\u00f9 campionate nella storia dell'Hip Hop."}
{"id": "4546577", "revid": "74415", "url": "https://it.wikipedia.org/wiki?curid=4546577", "title": "Macchifer", "text": ""}
{"id": "4546580", "revid": "110157", "url": "https://it.wikipedia.org/wiki?curid=4546580", "title": "Latte (chip grafico)", "text": "Latte \u00e8 il nome in codice della GPU di tipo GPGPU usata per la console Nintendo Wii U. \u00c8 stata creata da Nintendo e AMD usando un processo a 40 nm e risiede insieme alla CPU Espresso nel modulo MCM (Multi-Chip Module) che consente una comunicazione diretta tra la 2 componenti evitando un consistente bandwidth.\nDesign.\nLa GPGPU deriva della famiglia delle Radeon E6760 GPU ed \u00e8 la componente pi\u00f9 grande del Multi-chip module nel quale risiedono sia la CPU che la componente grafica. Questa soluzione consente una riduzione sostanziale dei consumi in raffronto ad alte prestazioni e velocit\u00e0 di comunicazione tra le componenti che diminuisce il bandwidth necessario allo scambio dei dati, che \u00e8 supportato da un banco di 32 MB di eDRAM dedicato alla GPU. Queste prestazioni generano 3 volte il calore del predecessore Wii, tuttavia mitigato da un dissipatore e da una ventola pi\u00f9 grandi ed efficienti.\nCaratteristiche.\nGPU\nMemoria"}
{"id": "4546591", "revid": "71433", "url": "https://it.wikipedia.org/wiki?curid=4546591", "title": "Solo Dio perdona - Only God Forgives", "text": ""}
{"id": "4546593", "revid": "140509", "url": "https://it.wikipedia.org/wiki?curid=4546593", "title": "Genesis 1970-1975", "text": "Genesis 1970-1975 \u00e8 un box-set di 7 CD-SACD e 6 DVD del gruppo musicale britannico Genesis, pubblicato nel 2008.\nDescrizione.\nIl cofanetto contiene le versioni rimasterizzate di cinque album in studio originariamente pubblicati nel periodo in cui Peter Gabriel faceva parte della formazione: \"Trespass\", \"Nursery Cryme\", \"Foxtrot\", \"Selling England by the Pound\" e \"The Lamb Lies Down on Broadway\" (cio\u00e8 tutti tranne l'album di debutto \"From Genesis to Revelation\"), pi\u00f9 un sesto volume contenente inediti incisi dal gruppo fra il 1967 e il 1970 e due brani pubblicati all'epoca solo su 45 giri: \"Happy The Man\" (1972) e \"Twilight Alehouse\" (1974). Tutto il materiale fu rimasterizzato da Nick Davis nel 2007 sia in stereo che in formato audio surround 5.1.\nI DVD allegati a ciascun volume contengono anche interviste del 2007 a tutti i membri del gruppo \u2013 eccetto John Mayhew, morto l'anno precedente \u2013 e vari filmati relativi al periodo in questione."}
{"id": "4546594", "revid": "287204", "url": "https://it.wikipedia.org/wiki?curid=4546594", "title": "Josh Wilson", "text": "Carriera professionistica.\nSeattle Seahawks.\nWilson fu scelto nel corso del secondo giro del Draft 2007 dai Seahawks. Nella sua stagione da rookie mise a segno 76 tackle, 4 intercetti (uno dei quali ritornato in touchdown) e 1 sack. Rimase a Seattle fino alla stagione 2009.\nBaltimore Ravens.\nIl 31 agosto 2010, Wilson fu scambiato coi Baltimore Ravens. Nella gara del 13 dicembre 2010 contro gli Houston Texans ritorn\u00f2 un intercetto in touchdown ai supplementari, facendo vincere la sua squadra 34-28. Quello fu uno dei suoi tre intercetti nell'unica stagione disputata coi Ravens.\nWashington Redskins.\nPassato ai Redskins nell'estate 2011, Wilson fu subito nominato cornerback destro titolare, terminando la sua prima stagione nella capitale con due intercetti. Continu\u00f2 a rimanere titolare anche nel 2012, facendo registrare altri due intercetti, coi Redskins che vinsero per la prima volta dal 1999 la propria division.\nAtlanta Falcons.\nL'8 aprile 2014, Wilson firm\u00f2 un contratto annuale con gli Atlanta Falcons.\nDetroit Lions.\nNel 2015, Wilson firm\u00f2 coi Detroit Lions."}
{"id": "4546597", "revid": "196390", "url": "https://it.wikipedia.org/wiki?curid=4546597", "title": "Ascesi ebraica", "text": ""}
{"id": "4546610", "revid": "438678", "url": "https://it.wikipedia.org/wiki?curid=4546610", "title": "Garze gessate", "text": ""}
{"id": "4546611", "revid": "767487", "url": "https://it.wikipedia.org/wiki?curid=4546611", "title": "Anthony Moore", "text": "Ha incominciato la sua carriera negli Slapp Happy che fond\u00f2 assieme a Peter Blegvad. Con gli Slapp Happy ha pubblicato cinque album, due dei quali in collaborazione con il gruppo Henry Cow; ha inciso diversi album da solista ed in collaborazione\nIn anni pi\u00f9 recenti, si \u00e8 distinto come autore di testi sugli ultimi due album dei Pink Floyd \"A Momentary Lapse of Reason\" (1987) e \"The Division Bell\" (1994) e per l'album solista di Rick Wright, \"Broken China\" (1996); ha collaborato ripetutamente con Kevin Ayers ed ha scritto testi anche per Trevor Rabin e Julian Lennon."}
{"id": "4546617", "revid": "729019", "url": "https://it.wikipedia.org/wiki?curid=4546617", "title": "Malik Umar Hayat Khan", "text": "Biografia.\nFiglio di sir Malik Sahib Khan, uno dei pi\u00f9 ricchi proprietari terrieri del Punjab, Malik Umar Hayat Khan venne educato all'Aitchison Chiefs College di Lahore.\nLa carriera militare.\nKhan prest\u00f2 servizio nella Guerra del Somaliland del 1902-1904, ricevendo la Jidballi medal e la relativa barretta, oltre a prendere parte alla spedizione in Tibet del 1903-1904 (nella quale venne menzionato nei dispacci ufficiali). Prese quindi parte al teatro di guerra europeo della Grande Guerra, 1914-15, nella quale venne nuovamente menzionato nei dispacci per ben sei volte). L'ultimo servizio militare attivo lo comp\u00ec nella Terza guerra anglo-afghana, dapprima nei 18th King George's Own Lancers e poi nei 19th King George's Own Lancers.\nEgli venne quindi nominato aiutante di campo di re Giorgio V, di Edoardo VIII e poi di Giorgio VI.\nVita pubblica.\nNel 1907, oltre alla sua carriera militare, Khan prese a pieno le redini dell'amministrazione dei suoi possedimenti nel Punjab ed il suo ruolo nel durbar provinciale. In quello stesso anno egli divenne \"attach\u00e9\" dell'emiro dell'Afghanistan. Egli fu inoltre membro del Consiglio Imperiale del Governatore generale dell'India dal 1910 al 1944.\nNel 1910 venne definito dall'amministrazione imperiale britannica \"...un uomo disinteressato ed interessato solo alla salvaguardia di tutti\".\nNel dicembre del 1913, egli venne eletto tra i diciassette ufficiali nella Lega Musulmana Panindiana (\"All India Muslim League\"), per la Lega delle Sette Sessioni tenutasi ad Agra.\nEgli fu membro del Consiglio del Segretario di Stato per l'India dal 1924 al 1934, venendo anche eletto membro del Consiglio di Stato e membro del Consiglio Legislativo del Punjab per due mandati.\nDal 1929 al 1934, trascorse gran parte del suo tempo a Londra aderendo al conservatore Carlton Club e divenendo presidente del British Falconers' Club.\nIl ruolo di araldo.\nAl Delhi Durbar del 1911, Khan ricopr\u00ec l'incarico di Assistente Araldo del generale di brigata William Peyton, il Delhi Herald Extraordinary.\nIl caso O'Dwyer - Nair.\nNel 1924, Khan venne coinvolto nel caso giudiziario O'Dwyer - Nair, presso l'Alta Corte di Giustizia di Londra per cinque settimane dal 30 aprile.\nSir Michael O\u2019Dwyer, Luogotenente-Governatore del Punjab sino al 1919, venne portato a giudizio da Sir Chettur Sankaran Nair per il Massacro di Amritsar e i moti del Punjab del 1919, ed in particolare per gli abusi sulle reclute dal 1917 al 1918. Il caso si tramut\u00f2 in una delle pi\u00f9 lunghe diatribe della storia giudiziaria inglese.\nKhan, comparendo come testimone in favore di O'Dwyer, dichiar\u00f2 di aver reclutato un terzo di tutti i popolani abitanti i villaggi dell'area in et\u00e0 militare. Egli descrisse l'uccisione di Tahsildar Sayyad Nadir Hussain a Lakk per opera di popolani locali che si opponevano al modo di ottenere nuove reclute da parte dell'esercito britannico; questo scontro si tramut\u00f2 in una piccola guerriglia che port\u00f2 a degli scontri con la polizia ed all'uccisione di alcuni rivoltosi.\nO'Dwyer vinse il caso col solo dissenso di un membro della giuria, il filosofo politico Harold Laski.\nVita privata.\nKhan si spos\u00f2 ed ebbe un figlio, Sir Malik Khizar Hayat Tiwana KCSI, OBE (1900\u20131975), che fu Ministro capo del Punjab dal 1942 al 1947.\nNel 1935 comp\u00ec il pellegrinaggio \"Hajj\".\nKhan nel libro \"Who's Who\" descrisse i propri hobby: \"motociclismo, polo, corsa dei maiali, corsa a cavallo, tiro a segno, atletica\".\nTra i suoi servi vi era Mir Sultan Khan la cui abilit\u00e0 a scacchi era tenuta molto in considerazione da Umar Khan che lo promosse e che lo fece divenire in breve tempo uno dei giocatori pi\u00f9 importanti della sua epoca."}
{"id": "4546619", "revid": "1448629", "url": "https://it.wikipedia.org/wiki?curid=4546619", "title": "Piede diabetico", "text": "Un piede diabetico \u00e8 un piede che presenta i sintomi del diabete mellito o di una sua qualsiasi complicazione a lungo termine (o \"cronica\"). Le patologie che pi\u00f9 spesso compromettono la funzione o la struttura del piede sono la neuropatia diabetica (in tal caso si parla di piede neuropatico) e l'arteriopatia (si parla di piede ischemico).\nGradi di rischio.\nL'interesse ad avere una classificazione clinica delle fasi del piede diabetico risponde alla necessit\u00e0 di avere dei protocolli di trattamento comuni per stabilire un valore predittivo in termini di guarigione dell'ulcera. La classificazione di Wagner (Meggitt/Wagner) \u00e8 basata su tre parametri: la profondit\u00e0 dell'ulcera, il grado di infezione e l'estensione della necrosi.\nDiagnosi.\nLa diagnosi non si basa solo sull'evidenza sintomatologica, e pu\u00f2 essere effettuata con strumenti non invasivi. La sensibilit\u00e0 tattile pu\u00f2 essere valutata premendo sul piede con un filo di nylon di un diametro predeterminato (monofilamento di Semmes-Weinstein). La sensibilit\u00e0 vibratoria viene testata facendo riconoscere al paziente le vibrazioni di un diapason.\nTerapia.\nNel caso dell'ulcera neuropatica plantare, il paziente deve indossare degli appositi scarponi o particolari tipi di gesso (come il \"total contact cast\"). La maggior parte di tali pazienti riesce a guarire, in questo modo, in circa 6-8 settimane.\nIl trattamento per il piede ischemico \u00e8 invece pi\u00f9 complicato, poich\u00e9 il paziente necessita di interventi di rivascolarizzazione, mediante by-pass o angioplastiche, a seconda della gravit\u00e0 dell'arteriopatia."}
{"id": "4546620", "revid": "287204", "url": "https://it.wikipedia.org/wiki?curid=4546620", "title": "Cussorgia (Calasetta)", "text": "Cussorgia \u00e8 l'unica frazione del comune di Calasetta, dal cui centro dista circa 4 chilometri, nella provincia del Sud Sardegna, in Sardegna. Nella frazione di Cussorgia, che sorge a 7 metri sul livello del mare, vi risiedevano al 2001 64 abitanti, ed \u00e8 conosciuta come centro balneare con villaggi residenziali per vacanze e ristoranti.\nNell'abitato di Cussorgia si trova la chiesetta cattolica dedicata a Cristo Re e la vecchia stazione ferroviaria della dismessa linea Siliqua-San Giovanni Suergiu-Calasetta, a scartamento ridotto, gestita dalle Ferrovie Meridionali Sarde dagli anni venti del Novecento fino al 1974. La presenza della stazione rese la localit\u00e0 negli anni di attivit\u00e0 della ferrovia meta di molti bagnanti che si recavano presso la spiaggia della frazione in treno.\nGeografia fisica.\nClima.\nLa situazione geografica di Cussorgia si ritrova in un clima definibile come mediterraneo caldo, con inverni tiepidi o freschi, umidi ed a volte ventosi (vento prevalente il maestrale), e con estati molto calde, molto soleggiate ed aride. \nLa piovosit\u00e0 estiva \u00e8 ridottissima, fatto che limita la vegetazione estiva delle erbacee (abbondantissime e fiorite in inverno), e privilegia invece la vegetazione bassa a macchia mediterranea, ginepro, mirto, lentisco, rosmarino, e palma di San Pietro. La parte orientale dell'abitato ha una vegetazione a macchia pi\u00f9 alta, il resto \u00e8 caratterizzato da pascoli e coltivazioni.\nCale, lidi e spiagge.\nL'ambiente della frazione \u00e8 costituito da un interessante litorale, con flora mediterranea, cos\u00ec, partendo da est verso ovest, si hanno cale, lidi e spiagge con le seguenti denominazioni:\nOrigini del nome.\nL'origine del nome Cuss\u00f2rgia viene fatto risalire ad un antico istituto giuridico, affine all'ademprivio e molto diffuso in Sardegna nel Medioevo, per il quale un pastore o proprietario di greggi \u00e8 autorizzato dall'autorit\u00e0, o dalla comunit\u00e0, dietro pagamento di un canone, a godere di un suolo pubblico o collettivo destinato a pascolo, avendo in concessione terre per pascolo e per allevamento. L'etimologia del nome \"Cuss\u00f2rgia\" deriva a sua volta dal latino medioevale \"cursoria\", neutro plurale dal sostantivo \"cursorium\", che \u00e8 collegato al verbo latino classico \"curr\u0115re\", cio\u00e8 \"correre\", perch\u00e9 all'interno dello spazio concesso il bestiame poteva correre liberamente.\nStoria.\nFatti prestorici e storici.\nIl territorio di Cussorgia ha origini molto antiche. Nella zona circostante \u00e8 attestata la presenza dell'uomo primitivo con la sua attivit\u00e0 e cultura, come viene testimoniato nella presenza del sito archeologico del \"Riparo sotto roccia\", di epoca prenuragica, in localit\u00e0 \"Case Pistori\"; cos\u00ec come l'esistenza del nuraghe in un luogo denominato \"Sa Schina 'e Is Girillis\" e del Pozzo Nuragico vicino all'abitato. Sono probabili anche successivi insediamenti fenici, punici e romani, come testimoniano diversi reperti.\nNel periodo giudicale e medioevale non \u00e8 attestata alcuna presenza abitativa permanente nel territorio di Cussorgia, che, per\u00f2, risultava frequentato dagli abitanti del vicino borgo di Sulci, l'attuale Sant'Antioco, i quali esercitavano attivit\u00e0 agro-pastorali nei terreni ubicati presso l'abitato.\nSociet\u00e0.\nEvoluzione demografica.\nSecondo il censimento generale della popolazione e delle abitazioni 2011 nella frazione di Cussorgia risiedevano sessantacinque abitanti, dei quali trentuno maschi e trentaquattro femmine."}
{"id": "4546625", "revid": "790618", "url": "https://it.wikipedia.org/wiki?curid=4546625", "title": "Andanatura", "text": ""}
{"id": "4546626", "revid": "438678", "url": "https://it.wikipedia.org/wiki?curid=4546626", "title": "Piede neuropatico", "text": ""}
{"id": "4546627", "revid": "438678", "url": "https://it.wikipedia.org/wiki?curid=4546627", "title": "Piede ischemico", "text": ""}
{"id": "4546630", "revid": "2014155", "url": "https://it.wikipedia.org/wiki?curid=4546630", "title": "Amalia di Sassonia (1436-1501)", "text": "Era la primogenita di Federico II di Sassonia (1412-1464), e di sua moglie, Margherita d'Austria (1416/7-1486), figlia del duca Ernesto d'Austria.\nBiografia.\nAmalia spos\u00f2 il 21 marzo 1452 a Landshut, in una cerimonia nuziale di grande splendore (22.000 invitati), il duca di Baviera Ludovico IX di Baviera-Landshut.\nNel 1463 Amalia ricevette dal marito, come sua residenza, il castello di Burghausen Castle. Egli prescrisse anche un completo e rigoroso cerimoniale di corte. Amalia fu una delle fondatrici della chiesa dello Spirito Santo di Burghausen.\nDopo il decesso del marito, Amalia lasci\u00f2 la Baviera. A compensazione per la sua vedovanza ricevette dal figlio 800 fiorini del Reno come rendita annua. Ella acquist\u00f2 dai fratelli il distretto ed il castello di Rochlitz, che fece ricostruire a foggia di palazzo, dove visse circondata da una numerosa servit\u00f9. Fece una cospicua raccolta di reliquie, che fu conservata nella cappella. La nuova chiesa di San Pietro a Rochlitz fu eretta durante il periodo di sua permanenza nel castello. Durante la sua signoria, la citt\u00e0 conobbe un periodo di grande prosperit\u00e0.\nAlla sua morte, avvenuta a Rochlitz nel 1501, la sua salma venne inumata nella cattedrale di Meissen.\nMatrimonio e discendenza.\nA Ludovico IX di Baviera-Landshut, Amalia diede quattro figli:"}
{"id": "4546635", "revid": "1543377", "url": "https://it.wikipedia.org/wiki?curid=4546635", "title": "Molatore", "text": "Un molatore \u00e8 il termine usato, in particolare, nell'industria della vetreria, per definire una persona esperta che restaura, mola e incide oggetti in vetro e in cristallo.\nNell'artigianato d'eccellenza, il lavoro viene tuttora svolto con tecniche tradizionali tramandate nei secoli. Nelle province di Firenze e Siena esistono delle botteghe o laboratori dove i maestri molatori e incisori (ad esempio Marcello Galgani e suo figlio Lorenzo\n, Paola Locchi, Boreno Cigni, ...) possono rifare, ricostruire, sostituire oggetti preziosi (oliere antiche, interno di una saliera d'argento, antichi lampadari, coppetta...) utilizzando antichi vetri che verranno poi molati, fresati, incisi secondo lo stile del campione danneggiato."}
{"id": "4546636", "revid": "287204", "url": "https://it.wikipedia.org/wiki?curid=4546636", "title": "Alojzij \u0160u\u0161tar", "text": "Biografia.\n\u0160u\u0161tar frequent\u00f2 la scuola pubblica di Trebnje completando gli studi all'Istituto di San Stanislao. Dopo essersi laureato in teologia, ricevette nel 1941 un dottorato in teologia dalla Pontificia Universit\u00e0 Gregoriana. Egli \u00e8 stato ordinato sacerdote a Roma il 27 ottobre 1946. A causa della tubercolosi, and\u00f2 in una clinica svizzera a Coira. Successivamente divenne cappellano a Saint Moritz (1949-1951) e professore di filosofia e teologia presso il Liceo Maria Hilf di Svitto (1951-1963). Tra il 1971 e il 1976 fu segretario del Consiglio delle Conferenze Episcopale Europee, con sede a San Gallo. Il 23 febbraio 1980 fu nominato da Papa Giovanni Paolo II arcivescovo di Lubiana.\n\u0160u\u0161tar partecip\u00f2 attivamente agli sforzi per l'indipendenza della Slovenia, e per questo, 10 anni dopo l'indipendenza, gli \u00e8 stata conferita la pi\u00f9 alta onorificenza slovena (L'Ordine d'Oro per la Libert\u00e0) e nel 1998 \u00e8 diventato cittadino onorario di Lubiana. Nel 1997 gli succedette l'arcivescovo Franc Rod\u00e9. Mor\u00ec il 29 giugno 2007 nell'Istituto di San Stanislao dove lavorava da dopo la pensione.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4546638", "revid": "1863889", "url": "https://it.wikipedia.org/wiki?curid=4546638", "title": "Il terzo gemello (film)", "text": "Il terzo gemello (\"The Third Twin\") \u00e8 un film per la televisione del 1997 diretto da Tom McLoughlin, tratto dall'omonimo romanzo di Ken Follett. Invece in Italia viene trasmessa su Canale 5 in due parti tra il 28 e il 29 luglio 1998.\nTrama.\nQuando la dottoressa Jeannie Ferrami, una giovane ricercatrice universitaria, cerca di portare alla luce il gene che causa il comportamento aggressivo, e individua dei gemelli identici tra loro che sono nati da madri diverse e in date diverse, si ritrova in conflitto con dei colleghi ricercatori e con importanti politici che hanno interessi nella ricerca biogenetica. La Ferrami finisce per innamorarsi di uno dei gemelli oggetto di studio, Steve Logan, che \u00e8 completamente identico all'uomo accusato di aver violentato la sua migliore amica Lisa, e scopre che tutto questo \u00e8 stato causato da un ingegnoso esperimento di clonazione condotto anni prima da uno scienziato egocentrico. Jeannie mette a rischio la sua vita e la sua carriera per scoprire il mistero, senza sapere se l'uomo che ama, Steve, \u00e8 un 'buon' clone oppure lo stupratore."}
{"id": "4546645", "revid": "1318658", "url": "https://it.wikipedia.org/wiki?curid=4546645", "title": "One (Bob James)", "text": "One \u00e8 l'albumo jazz di debutto del pianista, arrangiatore, compositore Bob James, pubblicato il 17 aprile 1974.\nFu un album importante, tra i primi di smooth jazz e famoso per la sua ultima traccia, \"Nautilus\", spesso campionata nell'hip hop.\n\"One\" entr\u00f2 in classifica su Billboard, raggiungendo la seconda posizione nella \"\"Billboard\" Top Jazz Albums\".\nSample &amp; cover.\nIl brano \"Nautilus\" \u00e8 stato usato come campionamento in numerosissimi altri brani: dai Ultramagnetic MCs in \"Ced-Gee (Delta Force One)\" nell'album Critical Beatdown del 1988 e per \"Raise It Up\" nell'album \"The Four Horsemen\" del 1993, Run\u2013D.M.C. in \"Beats To The Rhyme\" nell'album Tougher Than Leather del 1988, Public Enemy in \"Anti-Nigger Machine\" nell'album Fear of a Black Planet del 1990, Eric B. &amp; Rakim in \"Let The Rhythm Hit 'Em\" nell'album Let the Rhythm Hit 'Em del 1990, EPMD in \"Brothers On My Jock\" nell'album Business as Usual del 1990, Main Source in \"Live at the Barbeque\" nell'album Breaking Atoms del 1991, Kruder &amp; Dorfmeister in \"Original Bedroom Rockers\" on the G-Stoned EP del 1993, Onyx in \"Throw Ya Gunz\" nell'album Bacdafucup del 1993, Naughty by Nature in \"Cruddy Clique\" nell'album 19 Naughty III del 1993, Pete Rock &amp; CL Smooth in \"Sun Won't Come Out\" nell'album \"The Main Ingredient\" del 1993, A Tribe Called Quest in \"Clap Your Hands\" nell'album Midnight Marauders del 1993, Jeru the Damaja in \"My Mind Spray\" nell'album The Sun Rises in the East del 1994, Group Home in \"Inna Citi Life\" nell'album Livin' Proof del 1995, Ghostface Killah in \"Daytona 500\" nell'album Ironman del 1996, Murs &amp; 9th Wonder in \"Murray's Revenge\" nell'album Murray's Revenge del 2006.\nI Main Source hanno campionato \"Feel Like Makin' Love\" per il brano \"Scratch &amp; Kut\" nell'album \"Breaking Atoms\" del 1991."}
{"id": "4546649", "revid": "984922", "url": "https://it.wikipedia.org/wiki?curid=4546649", "title": "Vicious (serie televisiva)", "text": "Vicious \u00e8 una serie televisiva britannica ideata da Gary Janetti e Mark Ravenhill e trasmessa dal 29 aprile 2013 al 16 dicembre 2016 sul canale ITV. \u00c8 una sitcom interpretata da Ian McKellen e Derek Jacobi, rispettivamente nel ruolo di Freddie e Stuart, una coppia gay che convive da 50 anni.\nTrama.\nFreddie e Stuart vivono assieme nel loro appartamento a Covent Garden da quasi 50 anni. Freddie \u00e8 stato un attore principiante e Stuart ha lavorato nel bar nel quale avvenne il loro primo incontro. Terminata la loro attivit\u00e0 lavorativa, la vita dei due consiste nell'intrattenere i loro frequenti ospiti, nel badare al loro vecchio cane Balthazar e nel punzecchiarsi verbalmente a vicenda."}
{"id": "4546651", "revid": "536159", "url": "https://it.wikipedia.org/wiki?curid=4546651", "title": "Linea 2 (metropolitana di Belo Horizonte)", "text": ""}
{"id": "4546658", "revid": "288300", "url": "https://it.wikipedia.org/wiki?curid=4546658", "title": "AS Pirae", "text": ""}
{"id": "4546659", "revid": "121250125", "url": "https://it.wikipedia.org/wiki?curid=4546659", "title": "Chiesa di San Vincenzo (Modena)", "text": "La chiesa di San Vincenzo della chiesa cattolica \u00e8 in stile barocco ed \u00e8 situata in Corso Canalgrande 75 a Modena.\nStoria.\nCostruita sul sito di una precedente chiesa del XIII secolo, l'ordine dei Teatini demol\u00ec la struttura per costruire una nuova chiesa. \nLa pianta della chiesa assomiglia a quella di altre chiese teatine come Sant'Andrea della Valle a Roma, con una lunga navata e un numero di cappelle laterali. L'architetto, poco dopo il 1634, fu Bartolomeo Avanzini. Lo stucco interno era principalmente opera di Avanzini, che era attivo anche in decorazione simile al Palazzo Ducale di Sassuolo. \nNel 13 maggio 1944 una bomba distrusse il presbiterio e il coro, distruggendo l'abside e gli affreschi della cupola (1671) di Sigismondo Caula. L'abside, ora spoglia, aveva una \"Gloria di San Vincenzo\". L'altare maggiore, restaurato dopo il bombardamento, fu scolpito da Tommaso Loraghi.\nUna cappella funeraria per i duchi d'Este e la loro famiglia fu costruita nel 1836 dal duca Francesco IV su disegno di Francesco Vandelli.\nDomina il primo altare da sinistra la grande tela raffigurante la \"Madonna in trono con\" \"San Giovanni Evangelista e San Gregorio Taumaturgo\" del Guercino. Il quadro \u00e8 stato trafugato nell\u2019agosto del 2014 e poi ritrovato nel 2017 dai carabinieri in Marocco. Dopo un lungo restauro resosi necessario a causa dei gravi danneggiamenti subiti, nel 2019 la tela \u00e8 stata temporaneamente esposta nella Galleria Estense e poi riportata nella sua sede originaria, dove \u00e8 tuttora visibile."}
{"id": "4546665", "revid": "125148063", "url": "https://it.wikipedia.org/wiki?curid=4546665", "title": "Anna di Sassonia (1437-1512)", "text": "Biografia.\nEra una figlia del principe elettore Federico II di Sassonia, e di sua moglie, Margherita d'Austria, figlia di Ernesto I d'Asburgo.\nMatrimonio.\nSpos\u00f2, il 12 novembre 1458 a Ansbach, Alberto Achille di Brandeburgo, dopo Alberto III di Brandeburgo. Per cementare ulteriormente il legame tra la Casa di Wettin e la Casa di Hohenzollern, era previsto anche un contratto di matrimonio tra il fratello di Anna, Alberto, e la figlia del primo matrimonio di Alberto Achille, Ursula.\nEbbero tredici figli:\nMorte.\nMor\u00ec il 31 ottobre 1512, a 76 anni, a Neustadt an der Aisch."}
{"id": "4546669", "revid": "599013", "url": "https://it.wikipedia.org/wiki?curid=4546669", "title": "For the Love of a Girl", "text": ""}
{"id": "4546673", "revid": "767487", "url": "https://it.wikipedia.org/wiki?curid=4546673", "title": "Quiviut", "text": "Il quiviut, conosciuto anche come qiviut o qiviuq, \u00e8 una parola della lingua inuktitut generalmente utilizzata per indicare una fibra tessile di origine animale proveniente dal bue muschiato. \nI buoi muschiati possiedono una folta pelliccia esterna, scura e ruvida, e un morbidissimo sottopelo interno, il quiviut appunto. \nIn natura questi animali perdono naturalmente il sottopelo durante la primavera, ma negli allevamenti esso \u00e8 raccolto tramite spazzole. \nIl quiviut \u00e8 una delle fibre pi\u00f9 fini, calde e morbide e sicuramente \u00e8 la pi\u00f9 costosa tra le fibre animali. \nViene generalmente lavorato industrialmente sotto forma di filati, articoli di maglieria e tessuti, ma \u00e8 anche venduto grezzo nei negozi specializzati in filatura a mano."}
{"id": "4546686", "revid": "767487", "url": "https://it.wikipedia.org/wiki?curid=4546686", "title": "For the Love of a Girl (film 1912)", "text": "For the Love of a Girl \u00e8 un cortometraggio muto del 1912 diretto da Barry O'Neil.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale statunitensi il 29 agosto 1912."}
{"id": "4546688", "revid": "1305772", "url": "https://it.wikipedia.org/wiki?curid=4546688", "title": "Canove", "text": ""}
{"id": "4546691", "revid": "161273", "url": "https://it.wikipedia.org/wiki?curid=4546691", "title": "Direttor Cavalier Diego Catellani", "text": ""}
{"id": "4546692", "revid": "344503", "url": "https://it.wikipedia.org/wiki?curid=4546692", "title": "The Purge", "text": ""}
{"id": "4546698", "revid": "287204", "url": "https://it.wikipedia.org/wiki?curid=4546698", "title": "Pallacanestro Bellinzona", "text": "La Pallacanestro Bellinzona \u00e8 una squadra di pallacanestro di Bellinzona, nel Canton Ticino. Gioca le sue partite in casa al Palasport di Bellinzona che ha una capienza di circa 4.000 spettatori.\nStoria.\nLa societ\u00e0 nasce nel 1948. La squadra ha vissuto il suo massimo splendore a met\u00e0 degli anni '90 quando sotto la guida di Joe Whelton vinsero tre campionato consecutivi e vinsero consecutivamente quattro Coppe Svizzere. Nel 1997 vi \u00e8 stato il distacco dal settore maschile. Dopo questo periodo la societ\u00e0 subisce un declino e nel 2005 comunica il ritiro della squadra di seria A femminile. Nel 2012-13 la Pallacanestro Bellinzona riacquisisce un posto nella massima lega femminile, dove conduce 6 stagioni. Tuttavia la societ\u00e0 viene costretta a ritirare la squadra per la stagione 2018-19 a causa della mancanza di contingente. Nella stagione 2020-21, grazie anche alla collaborazione con la societ\u00e0 italiana Minibasket e Basket Verbano, la societ\u00e0 iscrive una squadra al campionato di Lega B femminile.\nSettore giovanile.\nLa Pallacanestro Bellinzona \u00e8 conosciuta per il suo impegno nello sviluppo di un settore giovanile femminile. L'obbiettivo \u00e8 quello di formare delle ragazze da portare nel campionato di massima lega.\nNella stagione 2020-21 ha iscritto una squadra per ogni seguente categoria: U9, U11, U13, U15 e U17.\nCollegamenti esterni.\nSito ufficiale pallacanestro Bellinzona"}
{"id": "4546699", "revid": "1305772", "url": "https://it.wikipedia.org/wiki?curid=4546699", "title": "Nusach", "text": "Nusach ( \"nosa\u0127\", pronuncia moderna \"n\u00f3sakh\" o \"n\u00fasakh\" - plur. nuschaot o nusachim), \u00e8 un concetto nell'Ebraismo che ha due significati distinti: uno \u00e8 lo stile di un servizio liturgico di preghiera ebraica (\"Nusach Teiman\", \"Nusach aschenazita\", \"Nusach sefardita\" o \"Nusach Ari\"); l'altro \u00e8 la melodia del servizio in base a dove il servizio venga celebrato.\nSignificato del termine.\n\"Nusach\" significa principalmente \"testo\" o \"versione\", cio\u00e8 le parole giuste di un testo religioso o di una liturgia. Quindi il \"nusach tefillah\" \u00e8 il testo delle preghiere, in generale o quello usato da una comunit\u00e0 particolare. Nell'uso comune, \"nusach\" viene ora a significare l'intera tradizione liturgica della comunit\u00e0, inclusa la parte musicale. \u00c8 un esempio di \"minhag\", che comprende le tradizioni ebraiche di tutti i tipi.\nServizi liturgici.\nNusach aschenazita.\nIl \"Nusach aschenazita\" \u00e8 lo stile di servizio liturgico condotto dagli ebrei aschenaziti, che provengono dell'Europa centrale e orientale. \u00c8 il pi\u00f9 breve come durata (eccetto che per il Nusach yemenita \"Baladi\").\nPu\u00f2 essere suddiviso in branca tedesca, o occidentale, (\"Minhag Askenaz\"), usata in Europa occidentale e centrale, e branca polacca/lituana (\"Minhag Polin\"), usata in Europa orientale, negli Stati Uniti e tra gli aschenaziti, in particolare quelli che si identificano come \"ebrei lituani\", e in Israele. La forma utilizzata nel Regno Unito e nel Commonwealth, nota come \"Minhag Anglia\", \u00e8 tecnicamente una sotto forma di \"Minhag Polin\", ma ha molte analogie con il rito tedesco.\nNusach sefardita.\nIl \"Nusach sefardita\" \u00e8 lo stile di servizio usato da alcuni ebrei di origine europea centrale ed orientale, specialmente i chassidim, che hanno adottato alcune usanze sefardite che emulano la pratica del circolo dei cabalisti di Isaac Luria (detto l'Ari), la maggioranza dei quali vivevano nella Terra d'Israele. Testualmente, \u00e8 basato sul rito sefardita, ma per la melodia e il sentimento \u00e8 predominantemente aschenazita.\nNusach Ari.\n\"Nusach Ari\" \u00e8 una variante del Nusach sefardita, usato dai chassidim di Chabad.\nSephardi and Mizrachi nuschaot.\nNon esiste un solo Nusach generalmente riconosciuto dagli ebrei sefarditi ed ebrei mizrah\u00ec. Invece, sefarditi e mizrahim seguono alcuni nuschaot leggermente diversi ma strettamente connessi.\nL'approccio pi\u00f9 vicino ad un testo standard si trova nei siddurim stampati a Livorno dal 1840 fino agli inizi del XX secolo. Questi (e versioni successive stampate a Vienna) sono stati ampiamente utilizzati in tutto il mondo sefardita e mizrahi. Un'altra variante popolare \u00e8 stato il testo conosciuto come \"Nusach ha-Hida\", dal nome di Rabbi Chaim Joseph David Azulai (che era noto con l'acronimo \"Hida\"). Entrambe queste versioni sono state particolarmente influenti in Grecia, Turchia e Nord Africa. Tuttavia, la maggior parte delle comunit\u00e0 hanno avuto anche usanze non scritte che osservano invece di seguire esattamente i siddurim stampati.\nCi sono inoltre altre varianti liturgiche, che hanno subito l'influenza dei riti spagnoli, portoghesi ed italiani e mancano di elementi cabalistici.\nNusach Teman.\nIl nusach \"Teman\" era lo standard tra gli ebrei yemeniti. \u00c8 suddiviso in versione \"Baladi\" (puramente yemenita) e in versione \"Shami\" (di stile sefardita).\nEntrambi i riti sono recitati usando la speciale pronuncia ebraica yemenita. Gli ebrei yemeniti, e alcuni studiosi, li considerano tra i pi\u00f9 autentici e strettamente connessi all'ebraico dell'antico Israele.\nNusach musicali.\nL'intero stile o la tradizione musicali di una comunit\u00e0 \u00e8 a volte indicato come il \" Nusach\", ma questo termine \u00e8 pi\u00f9 spesso utilizzato in connessione con i canti usati per passi recitativi, in particolare, l'Amidah.\nMolti dei passi del libro di preghiere ebraico, come ad esempio l'Amidah e i Salmi, sono cantati in modo recitativo piuttosto che letti con discorso normale o cantati con una melodia ritmica. Le recitazioni seguono un sistema di modi musicali, un po' simili ai \"maq\u0101m\u0101t\" della musica araba. Ad esempio, la pratica cantoriale aschenazita distingue una serie di \"Steiger\" (scale) intitolata secondo i nomi delle preghiere che vengono utilizzate pi\u00f9 di frequente, come l`\"Adonoi moloch Steiger\" e il \" Ahavoh rabboh Steiger\". Le comunit\u00e0 ebree mizrah\u00ec, come quella siriana, utilizzano il sistema \"maqam\" completo.\nLe scale utilizzate possono variare sia con la particolare preghiera che con la stagione liturgica. Per esempio, ci sono spesso modalit\u00e0 speciali per i \"grandi giorni festivi\", e nella pratica siriana la scala utilizzata dipende dalla lettura biblica settimanale. In alcuni casi le melodie sono fisse, mentre in altri il lettore ha la libert\u00e0 di improvvisazione."}
{"id": "4546700", "revid": "54253", "url": "https://it.wikipedia.org/wiki?curid=4546700", "title": "Routing Table", "text": ""}
{"id": "4546706", "revid": "438678", "url": "https://it.wikipedia.org/wiki?curid=4546706", "title": "Routing table", "text": ""}
{"id": "4546707", "revid": "438678", "url": "https://it.wikipedia.org/wiki?curid=4546707", "title": "Tabella di instradamento", "text": ""}
{"id": "4546709", "revid": "729019", "url": "https://it.wikipedia.org/wiki?curid=4546709", "title": "Tranvia Ospedaletti-Sanremo-Taggia", "text": "La tranvia Ospedaletti-Sanremo-Taggia era un impianto di trasporto pubblico caratteristico della Riviera dei Fiori, progenitrice dell'attuale filovia. Inaugurata nel 1913, la linea, che serviva prevalentemente la citt\u00e0 di Sanremo, fu soppressa nel 1942.\nStoria.\nLa realizzazione della tranvia fu autorizzata il 23 ottobre 1902 in risposta alla presentazione del primo progetto da parte della societ\u00e0 Riviera Electric Supply Company fondata dagli inglesi Claude H. Woodhouse e Granville H. Baillie (societ\u00e0 Woodhouse &amp; Baillie), che gi\u00e0 aveva avviato l'esercizio della linea Ventimiglia-Bordighera.\nIn quell'epoca l'attivit\u00e0 di produzione di energia elettrica era sovente legata a quella del trasporto mediante tram elettrici; una seconda compagnia, la Societ\u00e0 Elettrica Riviera di Ponente, diretta dall'ing. Rinaldo Negri, risultava allora in forte espansione divenendo nel 1927, con il nome di Compagnia Imprese Elettriche Liguri (CIELI), allora uno dei principali attori nel panorama economico italiano.\nNel 1906 si costitu\u00ec un consorzio fra Provincia e Comuni interessati allo scopo di realizzare una tranvia fra Bordighera e Taggia e di completare il tratto di collegamento mancante con la rete francese fra Ventimiglia ed il confine di Stato, pur rimanendo la concessione assegnata alla Woodhouse &amp; Baillie.\nIl progetto della Bordighera-Taggia fu elaborato dagli imprenditori sanremesi Vincenzo e Roberto Marsaglia, che a loro volta si fecero promotori della costruzione della stessa in contrapposizione rispetto alla W&amp;B, richiedendone nel 1904 la concessione. Segu\u00ec dunque un periodo di contenzioso fra i due gruppi industriali, ciascuno appoggiato dai propri referenti politici, che si risolse con la Convenzione, firmata il 20 gennaio 1912, fra il comune di Sanremo e i fratelli Marsaglia.\nI lavori per la costruzione della tranvia furono avviati lo stesso anno, a partire dal deposito ubicato in localit\u00e0 Foce; gli stessi furono curati dall'ing. Bartolomeo Enrico Narizzano, storico direttore di esercizio della linea. Il servizio regolare fino alla localit\u00e0 di Bussana, in corrispondenza del ponte sul torrente Armea fu avviato l'8 marzo 1913.\nLa neocostituita societ\u00e0 anonima per azioni Tranvie Elettriche Sanremo Litorale (TESL) istitu\u00ec subito due tipi di servizi:\nIl secondo servizio fu prolungato ad Ospedaletti il 1\u00ba dicembre 1913, grazie alla costruzione di un nuovo tratto di linea lungo 4,390\u00a0km.\nIl proseguimento verso Taggia present\u00f2 rilevanti problemi di natura tecnica, a causa della necessit\u00e0 di superare in modo opportuno la ferrovia Genova-Ventimiglia in un paio di punti critici. Tali ostacoli furono superati realizzando a Bussana un sottopasso, mentre nei pressi della Fortezza di Arma si costru\u00ec un breve tratto in sede propria che consentiva l'accesso ad un manufatto di scavalco in ferro. Terminati tali lavori il servizio extraurbano pot\u00e9 essere riorganizzato in maniera definitiva con corse da Ospedaletti per Arma e Taggia a cadenza oraria in ragione di 15 al giorno.\nI risultati di esercizio, inizialmente buoni, risentirono delle ristrettezze imposte dalla prima guerra mondiale e soprattutto dalla profonda crisi economica che ne segu\u00ec. Per reagire a tale situazione la compagnia di gestione fu ristrutturata sotto forma di societ\u00e0 per azioni che, ricapitalizzata, prese il nome di Societ\u00e0 Tranvie Elettriche Liguri (STEL); la stessa deposit\u00f2 il proprio statuto il 16 luglio 1920.\nIl servizio gestito dalla STEL, nel frattempo entrato a pieno regime rispetto a quello previsto nei primi orari della precedente gestione, si sviluppava su 5 direttrici distinte, sulle quali era svolto servizio passeggeri e merci:\nSul finire degli anni trenta tuttavia, anche a causa dell'aggraversi della crisi economica successiva al crollo delle borse del 1929 e considerati gli investimenti necessari per il rinnovo degli impianti, la STEL prese in considerazione l'ipotesi di trasformare la linea in filovia. L'acquisizione del pacchetto di maggioranza della compagnia da parte della FIAT, allora il maggiore produttore di filobus in Italia, tramut\u00f2 tale progetto in una scelta obbligata: contestualmente all'avvio dell'esercizio della nuova filovia dei fiori, il 21 aprile 1942, l'esercizio tranviario fu definitivamente soppresso.\nCaratteristiche tecniche.\nLa tranvia, a scartamento metrico, era alimentata alla tensione continua di 600 V.\nLe pendenze massime, imposte dalla tormentata orografia del territorio, risultavano del 55 per mille, con raggi di curvatura di 40 metri.\nIl binario era costituito da rotaie Phoenix da 48,7\u00a0kg/m per estese della lunghezza complessiva di 16,972 in sede promiscua; le tratte in sede propria erano invece armate con le classiche rotaie vignoles da 27,3\u00a0kg/m.\nLo sviluppo totale della rete, nella sua massima estensione, raggiunse i 17,979\u00a0km, di cui 17,334 d'esercizio. In ambito urbano, soprattutto a Sanremo, il binario era inserito nel selciato cittadino, mentre lungo l'Aurelia, lungo la quale il binario si manteneva prevalentemente sul lato mare, lo stesso era compreso nel caratteristico macadam che allora caratterizzava le strade carrabili.\nLa distanza media fra i punti di incrocio era di circa 1,5\u00a0km in ambito extraurbano, ridotta nelle strade di Sanremo. Il numero di fermate, sull'intera tratta Ospedaletti-Taggia era pari a 65.\nPartendo da Taggia, dove in prossimit\u00e0 del capolinea era presente una rimessa per il ricovero dei convogli destinati alle partenze del mattino con annessa palazzina ad uso del personale aziendale, la linea procedeva verso sud, incontrando il posto di incrocio di Scoff\u00e9ri e, successivamente, il capolinea urbano posto di fronte alla stazione ferroviaria di Taggia Arma. Da qui il tracciato volgeva ad ovest, impegnando l'Aurelia, dove per superare la ferrovia in due punti furono costruiti un ponte in ferro, tuttora esistente, ed un sottopasso stradale, incontrando in successione i posti di incrocio di Bussana e di Capo Verde, per giungere alla periferia di Sanremo, dove era presente il capolinea urbano in localit\u00e0 Passo Poggio.\nA Sanremo punti di incrocio si trovavano all'altezza del bivio stradale per Ceriana, presso villa Nobel e in prossimit\u00e0 dell'hotel Roma, superati i quali i convogli STEL raggiungevano la stazione tranviaria di piazza Colombo, dove un raccordo consentiva alle vetture di stazionare e reimmettersi in via Vittorio Emanuele II. Da qui, proseguendo ancora verso ovest, si incrociava nuovamente di fronte al Casin\u00f2, con un binario di raddoppio che fungeva anche da capolinea per alcune corse speciali serali. Ulteriori punti di incrocio si incontravano in corso Imperatrice, dov'era inoltre presente una diramazione verso lo scalo merci della stazione FS e in localit\u00e0 Foce, dove era presente il deposito tranviario e, poco oltre, in passo Coldirodi, il capolinea occidentale del servizio urbano.\nLe corse dirette ad Ospedaletti incontravano da qui i punti di incrocio di regione Villa, Capo Nero ed Ospedaletti; in quest'ultima localit\u00e0 il capolinea tranviario era ubicato d'innanzi all'ex casin\u00f2 di corso Regina Margherita. Nel 1922 fu inaugurato il nuovo mercato dei fiori cittadino, situato in un'area prossima alla stazione ferroviaria, che venne raccordato alla tranvia.\nMateriale rotabile.\nLa dotazione originaria della TESL consisteva di due gruppi di elettromotrici bidirezionali a 2 assi realizzate da Carminati &amp; Toselli, cui si aggiungevano 7 rimorchiate. Il primo gruppo, numerato 1\u00f79, era destinato ai servizi urbani di Sanremo; si trattava di tram lunghi 8,78 metri con una potenza di 70\u00a0kW, dotati della classica presa di corrente con asta e rotella. Il secondo, costituito dai due sottogruppi 11\u00f715 e 21\u00f722, per un totale di 7 motrici, era formato da motrici pi\u00f9 potenti (100\u00a0kW).\nTali rotabili rivestivano in origine un'elegante livrea bianco/rosso cupo, sostituita negli anni venti con una interamente bianca completata da una fascia gialla per le motrici urbane.\nNel 1923 al parco si aggiunsero due locomotive dotate di comparto per il trasporto delle merci, progettate dallo stesso ing. Narizzano e realizzate dalle officine aziendali a partire da telai di altrettante elettromotrici urbane. La potenza di tali veicoli era di 140\u00a0kW.\nUn sostanziale incremento del parco si registr\u00f2 nel 1927 allorch\u00e9 furono consegnate 2 elettromotrici lunghe 13,660\u00a0m; queste ultime, progettate e costruite da Carminati e Toselli, risultarono particolarmente confortevoli e prestanti, grazie alla loro potenza di 150\u00a0kW.\nCompletavano il parco, come di consueto per le tranvie dell'epoca, alcuni carri merci di vario tipo.\nNel 1948, ad impianti tranviari ormai dismessi, due elettromotrici provenienti dal parco sanremasco furono acquistate dalle Tranvie del Friuli, che le misero in servizio sulla rete urbana di Udine."}
{"id": "4546715", "revid": "1543377", "url": "https://it.wikipedia.org/wiki?curid=4546715", "title": "Acheri", "text": "Nella mitologia indiana (anche se alcune fonti lo attribuiscono erroneamente ai nativi americani) un Acheri \u00e8 il fantasma o spirito di una bambina che scende, di notte, dalle montagne per portare malattie agli umani, in particolare ai bambini. L'unica difesa contro un Acheri \u00e8 legare un nastro rosso intorno al collo. Si dice che gli Acheri portino la morte agli anziani e a coloro che possiedono un basso livello di difese immunitarie."}
{"id": "4546716", "revid": "830939", "url": "https://it.wikipedia.org/wiki?curid=4546716", "title": "Libro delle Invasioni", "text": ""}
{"id": "4546718", "revid": "111704356", "url": "https://it.wikipedia.org/wiki?curid=4546718", "title": "Bay Olympic", "text": "Il Bay Olympic \u00e8 una societ\u00e0 calcistica neozelandese con sede nella citt\u00e0 di Auckland. La squadra gioca all'Olympic Park di New Lynn (Auckland).\nStoria.\nIl club nacque nel 1998 dalla fusione del Blockhouse Bay (fondato nel 1948) e del Green Bay-Titirangi United (fondato nel 1973). Il Blockhouse Bay vinse il Campionato neozelandese e la Chatham Cup nel 1970, e fu finalista nella Chatham Cup nel 1975 e nel 1980. Il Bay Olympic ha poi raggiunto nuovamente la finale di Chatham Cup nel 2010 e vinto per 4 volte la Lotto Sport Italia NRFL Premier."}
{"id": "4546724", "revid": "606039", "url": "https://it.wikipedia.org/wiki?curid=4546724", "title": "Cichlasoma managuense", "text": ""}
{"id": "4546726", "revid": "606039", "url": "https://it.wikipedia.org/wiki?curid=4546726", "title": "Cichlasoma managueuse", "text": ""}
{"id": "4546728", "revid": "606039", "url": "https://it.wikipedia.org/wiki?curid=4546728", "title": "Cichlosoma managuense", "text": ""}
{"id": "4546730", "revid": "606039", "url": "https://it.wikipedia.org/wiki?curid=4546730", "title": "Herichthys managuense", "text": ""}
{"id": "4546731", "revid": "606039", "url": "https://it.wikipedia.org/wiki?curid=4546731", "title": "Heros managuensis", "text": ""}
{"id": "4546732", "revid": "606039", "url": "https://it.wikipedia.org/wiki?curid=4546732", "title": "Nandopsis managuense", "text": ""}
{"id": "4546733", "revid": "606039", "url": "https://it.wikipedia.org/wiki?curid=4546733", "title": "Parachromis gulosus", "text": ""}
{"id": "4546745", "revid": "110157", "url": "https://it.wikipedia.org/wiki?curid=4546745", "title": "Ossiconazolo", "text": "L'ossiconazolo o oxiconazolo \u00e8 un farmaco antifungino appartenente alla sottocategoria dei derivati ossimici imidazolidinici. Viene somministrato come ossiconazolo nitrato.\nMeccanismo d'azione.\nCome tutti gli antimicotici della famiglia degli azoli l'ossiconazolo \u00e8 in grado di inibire l'azione dell'enzima lanosterolo-14-\u03b1-demetilasi responsabile della conversione del lanosterolo nei precursori dell'ergosterolo, un importante componente della membrana cellulare fungina in assenza del quale si ha l'alterazione della permeabilit\u00e0 e delle funzioni di trasporto della membrana, condizione dovuta anche all'accumulo intracellulare di intermedi non demetilati."}
{"id": "4546758", "revid": "767487", "url": "https://it.wikipedia.org/wiki?curid=4546758", "title": "Danny Robinson", "text": "Carriera.\nA 11 anni entra nel settore giovanile del Derby County e compie tutta la trafila sino a giocare con la squadra under-18 del club. Firma il suo primo contratto da professionista all'et\u00e0 di 17 anni con il .\nDopo due anni con presenze nella squadra giovanile e nella squadra riserve si trasferisce al Burton Albion allenato da Nigel Clough. Con il nuovo club gioca quattro stagioni, incluso un breve prestito trimestrale alla squadra neozelandese del Gisborne City. Una volta terminato il rapporto col Burton Albion, Robinson si trasferisce definitivamente in Nuova Zelanda trovando un ingaggio proprio al Gisborne City che gli offre il doppio ruolo di portiere e responsabile delle giovanili. Dopo una sola stagione passa al , squadra di Hamilton militante nella New Zealand Football Championship. Dopo un biennio trascorso ad Hamilton passa al Waitakere United, con il club vince due campionati neozelandesi ed ha preso parte a due finali della OFC Champions League (2009-10 e 2012-13), entrambe perse."}
{"id": "4546759", "revid": "732240", "url": "https://it.wikipedia.org/wiki?curid=4546759", "title": "Reazione a catena della polimerasi disaccoppiante", "text": ""}
{"id": "4546764", "revid": "648716", "url": "https://it.wikipedia.org/wiki?curid=4546764", "title": "Erik Goeddel", "text": "Minor League (MiLB).\nGoeddel frequent\u00f2 la Bellarmine College Preparatory di San Jose e poi l'Universit\u00e0 della California di Los Angeles, dove venne scelto al 24\u00ba giro del draft amatoriale MLB del 2010, come 722 scelta dai New York Mets. Nello stesso anno inizi\u00f2 a livello rookie coi GCL Mets nella Gulf Coast League, giocando una sola partita chiudendo con nessuna vittoria o sconfitta, 0.00 di ERA e .250 alla battuta contro di lui (1.0 inning). Nel 2011 gioc\u00f2 con due squadre finendo con 3 vittorie e 5 sconfitte, 3.24 di ERA e .220 alla battuta contro di lui in 18 partite di cui 16 da partente (77.2 inning).\nNel 2012 pass\u00f2 a livello A+ con i St. Lucie Mets nella Florida State League finendo con 5 vittorie e 6 sconfitte, 3.41 di ERA e .263 alla battuta contro di lui in 22 partite di cui 20 da partente (108.1 inning). Nel 2013 sal\u00ec in AA con i Binghamton Mets nella Eastern League. Fin\u00ec con 9 vittorie e 7 sconfitte, 4.37 di ERA e .265 alla battuta contro di lui in 25 partite tutte da partente (134.0 inning). Il 20 novembre venne inserito nel roster dei New York Mets per proteggerlo dal Rule 5 Draft .\nNel 2014 pass\u00f2 a livello AAA con i Las Vegas 51s nella Pacific Coast League, finendo con 3 vittorie e 2 sconfitte, 5.37 di ERA, nessuna salvezza in 2 opportunit\u00e0 e .296 alla battuta contro di lui in 49 partite (63.2 inning). Nel 2015 gioc\u00f2 con due squadre finendo con nessuna vittoria o sconfitta, 5.06 di ERA e .310 alla battuta contro di lui in 11 partite (10.2 inning).\nNel 2016 con i 51s fin\u00ec con una vittoria e una sconfitta, 4.08 di ERA, una salvezza su 2 opportunit\u00e0 e .262 alla battuta contro di lui in 24 partite di cui una da partente (28.2 inning).\nMajor League (MLB).\nNew York Mets (2014-2017).\nGoeddel venne promosso e debutt\u00f2 nella MLB il 1\u00ba settembre 2014, al Marlins Park di Miami contro i Miami Marlins. Fin\u00ec con nessuna vittoria o sconfitte, 2.70 di ERA e .136 alla battuta contro di lui in 6 partite (6.2 inning). Termin\u00f2 la stagione con 6 presenze nella MLB e 49 nella Tripla-A.\nIl 4 aprile 2015 venne opzionato ai 51s, ma solo dopo 3 giorni venne richiamato nei Mets. Il 2 giugno fin\u00ec sulla lista infortuni a causa di una distorsione al gomito destro, il 27 luglio venne spostato sulla lista dei 60 giorni. Il 1\u00ba settembre venne reinserito in prima squadra finendo la stagione con una vittoria e altrettanta sconfitta, 2.43 di ERA e .203 alla battuta contro di lui in 35 partite (33.1 inning).\nIl 1\u00ba aprile 2016 \u00e8 stato opzionato ai 51s, il 12 giugno venne richiamato e rimase coi Mets fino al 20 agosto. Il 24 dello stesso mese \u00e8 stato promosso per un solo giorno. Il 6 settembre venne richiamato per l'ultima volta in stagione. Termin\u00f2 con 2 vittorie e altrettante sconfitte, 4.54 di ERA, nessuna salvezza su una opportunit\u00e0 e .234 alla battuta contro di lui in 36 partite (35.2 inning), lanciando prevalentemente una four-seam fastball con una media di 92,28\u00a0mph.\nIl 22 marzo 2017 venne opzionato nei Las Vegas 51 della MiLB, ma fu poi richiamato in Major League il 21 giugno. Divenne free agent il 6 novembre 2017 a stagione ultimata.\nTexas Rangers (2017-2018).\nIl 19 dicembre 2017, Goeddel firm\u00f2 un contratto di minor league con i Texas Rangers, con incluso un invito allo spring training. Venne svincolato dalla franchigia il 19 marzo 2018, prima dell'inizio della stagione regolare.\nSeattle Mariners e Los Angeles Dodgers (2018).\nIl 20 marzo 2018, firm\u00f2 un contratto di minor league con i Seattle Mariners e venne designato per la riassegnazione il 16 Maggio 2018.\nIl 18 maggio 2018, Goeddel venne prelevato dai Los Angeles Dodgers. Lanci\u00f2 in 26 partite nella MLB con i Dodgers, con un media PGL di 3.38. In agosto un infortunio al gomito lo costrinse ad abbandonare prematuramente la stagione. Goeddel venne designato per la riassegnazione il 20 Novembre e svincolato il 21 novembre 2018.\nVita privata.\nGoeddel ha un fratello di nome Tyler, anche lui \u00e8 un giocatore di baseball professionista. Suo padre David Goeddel \u00e8 pioniere della biologia, responsabile dello sviluppo dell'insulina sintetica e umana l'ormone della crescita."}
{"id": "4546774", "revid": "1543377", "url": "https://it.wikipedia.org/wiki?curid=4546774", "title": "Giulia Volpi", "text": "Campionessa assoluta nazionale per cinque volte tra il 1985 e il 1992, partecip\u00f2 anche a cinque campionati europei e a sei mondiali.\nDopo la fine dell'attivit\u00e0 agonistica \u00e8 divenuta ballerina e, successivamente, coreografa, attivit\u00e0 che esercita presso la societ\u00e0 Forza e Virt\u00f9 di Novi Ligure.\nCarriera sportiva.\nGli esordi e il successo a Genova.\nGiulia Volpi comincia a gareggiare nella ginnastica artistica con la societ\u00e0 Vigor Ginnastica di Parma, allenata dalla professoressa Marzia Rigoni; passa poi alla Ginnastica Genova.\nL'esordio internazionale avviene nel 1981, nella competizione Italia-Cecoslovacchia; all'incontro Italia-Russia si classifica al 9\u00ba posto della classifica individuale juniores.\nNel 1983, all'incontro Italia-Svizzera vince il concorso individuale juniores. Ai IX Giochi del Mediterraneo vince la medaglia di bronzo nel volteggio.\nNel 1984 partecipa alle Gymnasiadi con la nazionale italiana che si classifica al 2\u00ba posto. All'incontro Italia-Svizzera vince il concorso individuale.\nAi Campionati europei di ginnastica artistica si classifica al 10\u00ba posto della classifica individuale. Partecipa all'Ontario Cup di Coppa del Mondo, vincendo la medaglia d'argento.\nNel 1985 vince per la prima volta i Campionati italiani assoluti di ginnastica artistica. Partecipa all'American Cup, ottenendo il 9\u00ba posto ai preliminari di qualificazione. Agli europei si posiziona al 22\u00ba posto.\nNel 1987 a Firenze vince nuovamente gli Assoluti, mentre agli Europei si posiziona al 40\u00ba posto nella classifica generale individuale. Nell'incontro Italia-Romania la squadra italiana ottiene la medaglia d'argento, Giulia conquista l'ottava posizione in classifica individuale. Ai Giochi del Mediterraneo 1987 si classifica al 5\u00ba posto nel concorso individuale e vince una medaglia di bronzo alle parallele asimmetriche. Ai Mondiali si piazza al 27\u00ba posto.\nNel 1988 all'European Cup ottiene la 7\u00aa posizione del concorso individuale, vince la medaglia d'argento all'incontro Italia-Ungheria. Vince per la terza volta i Campionati assoluti, e partecipa alle Olimpiadi di Seoul, classificandosi 27\u00aa nel concorso generale individuale.\nIl passaggio alla Lissonese.\nNel 1989 passa alla GAL Lissone per allenarsi con l'allenatore Walter Consonni; nel periodo tra il 1987 e 1988 i due si erano conosciuti quando egli si occupava degli allenamenti estivi delle squadre federali. In quest'anno agli Assoluti vince la medaglia d'argento del concorso generale, e la medaglia d'oro alle parallele; Si classifica al trentaseiesimo posto in classifica generale sia ai Campionati europei che ai mondiali. Vince la medaglia d'oro all'incontro internazionale Italia-Olanda.\nNel 1990 agli Assoluti vince la medaglia d'argento al concorso individuale e quella d'argento alla trave; si classifica al 24\u00ba posto in classifica generale ai Campionati europei. Al Grand Prix d'Italia, tenutosi a Bolzano, vince una medaglia d'argento alle parallele.\nNel 1991 vince nuovamente gli assoluti, una medaglia d'oro sia nel concorso individuale che alla trave; si classifica al trentaseiesimo posto ai mondiali. Partecipa agli XI Giochi del Mediterraneo, classificandosi 11\u00aa al concorso generale, e al 7\u00ba posto sia alla trave che alle parallele; la squadra nazionale ottiene la medaglia d'argento. Partecipa infine alla Tokyo Cup, classificandosi 6\u00aa al volteggio e 7\u00aa alla trave.\nNel 1992 si piazza al 24\u00ba posto agli europei; vince per la quinta volta gli assoluti, e ottiene anche una medaglia d'argento al corpo libero (in tutti gli altri attrezzi si classifica al 6\u00ba posto). Partecipa alle olimpiadi di Barcellona, ma si ferma al 76\u00ba posto nelle fasi preliminari. Al Grand Prix d'Italia, tenutosi a Milano, vince una medaglia d'argento.\nI \u00abVolpi\u00bb.\nGiulia ha inventato due esercizi, alle parallele asimmetriche, inseriti nel Codice Internazionale dei Punteggi con il suo nome.\nTelevisione e spettacolo.\nIl passato da ginnasta ha permesso a Giulia Volpi di partecipare anche nel mondo della televisione come danzatrice professionista, sia in RAI che in Mediaset, tra il 1993 e il 1999.\nNel 1993, a Giardini-Naxos, ha ballato con il coreografo Guido Silveri nel programma televisivo Premio Regia Televisiva su Rai Uno; ha poi ballato le coreografie di Franco Miseria ne \"La tombola di Sanremo\" condotto da Pippo Baudo.\nNel 1995 e 1996 \u00e8 stata nel corpo di ballo di \"Buona Domenica\" e poi di \"Campioni di ballo\" con Lorella Cuccarini.\nNel 1997 ha ballato ne \"Il gatto e la volpe\" condotto da Paolo Bonolis.\nNel 1998 ha fatto parte del corpo di ballo di \"Scopriamo le carte\", con Natalia Estrada, condotto da Gerry Scotti, e delle \"singilline\" nella trasmissione \"Tira &amp; Molla Estate\" con Giampiero Ingrassia e Luisa Corna. \nL'ultimo impegno televisivo \u00e8 stato nelle prime due edizioni del programma pre-serale \"In bocca al lupo!\" con Carlo Conti (1998 e 1999).\nInterrompe l'attivit\u00e0 di ballerina per 3 gravidanze. Suo marito, Alessandro Pilati, attualmente preparatore atletico del Genoa, \u00e8 stato un campione di judo.\nHa anche sostenuto una sfida di danza nel programma \"Saranno famosi\" di Maria De Filippi."}
{"id": "4546778", "revid": "732240", "url": "https://it.wikipedia.org/wiki?curid=4546778", "title": "PCI-SIG", "text": ""}
{"id": "4546788", "revid": "1305772", "url": "https://it.wikipedia.org/wiki?curid=4546788", "title": "Curiosity - What's Inside the Cube?", "text": "Curiosity - What's Inside the Cube? \u00e8 stato un esperimento dello studio 22Cans di Peter Molyneux. Originariamente chiamato \"Curiosity\", il gioco \u00e8 stato poi rinominato per evitare confusione con il rover in missione su Marte. L'esperimento sociale \u00e8 concluso il 26 maggio ed \u00e8 stato vinto da Bryan Henderson da Edimburgo, in Scozia.\nBackground.\n\"Curiosity\" \u00e8 un esperimento sociale multiplayer. L'impostazione di gioco \u00e8 una stanza bianca informe e minimalista nel mezzo del quale galleggia un cubo gigante fatto di miliardi di cubi pi\u00f9 piccoli (\"cubelets\"), e del testo fluttuante bianco su ogni strato, di solito argomento correlati al gioco (hashtag, notifiche, ecc), contenenti piccoli messaggi. I giocatori devono toccare i cubelets per scavare attraverso la superficie di ogni strato e mostrare il livello immediatamente inferiore. L'obiettivo \u00e8 di raggiungere il centro per scoprire cosa c'\u00e8 dentro il cubo. Ogni strato, che ha un aspetto o design distinto, contiene un indizio su ci\u00f2 che \u00e8 nel centro del cubo. Ogni Cubelet distrutto d\u00e0 al giocatore un premio in monete. Le monete possono essere spese per strumenti che migliorano temporaneamente le abilit\u00e0 del giocatore, con varianti che vanno dal ferro all'acciaio al diamante, che aumenta il numero di cubelets distrutti ad ogni colpo, o petardi che possono essere posati sul cubo in lunghe stringhe per creare esplosioni concatenate.\n22Cans intende aggiungere ulteriori meccaniche di gioco come i progressi dei giocatori. La versione 2 distribuita il 7 dicembre ha incluso tre nuove caratteristiche: Draw mode, Badgers and Golden Badgers, nonch\u00e9 una pagina con varie statistiche. Inoltre, Peter Molyneux fa intendere che ci pu\u00f2 essere nel gioco pi\u00f9 di quanto sembri: \"Non abbiamo detto tutto quello che succede quando si gioca con il cubo. Quando si gioca, si stanno facendo pi\u00f9 cose allo stesso tempo.\"\nPeter Molyneux ha detto che \"ci\u00f2 che \u00e8 dentro il cubo \u00e8 la vita mutevole, sorprendente in qualsiasi definizione\".\nLe statistiche della versione 2 del gioco indicano che dall'8 Dicembre, il numero dei giocatori \u00e8 di 3 milioni. 22Cans non ha previsto inizialmente un flusso di giocatori cos\u00ec elevato, il che ha portato, nella prima settimana dal lancio, ad avere problemi di connettivit\u00e0 persistenti.\nIl testo fluttuante di tutti i livelli di solito portano l'hashtag relativo all' 'esperimento/gioco', #Curiosity, o messaggi brevi e informali da parte del personale.\nDistribuzione.\nIl gioco \u00e8 stato sottoposto ad Apple il 28 settembre 2012. Il gioco era destinato ad essere messo in commercio alle 00:22 del 7 novembre 2012, ma Apple ha messo in commercio il gioco all'oscuro di 22Cans il 6 novembre.\nLa versione Android di Curiosity \u00e8 stata messa in commercio il 6 novembre. Il giorno del lancio l'applicazione non \u00e8 stata in grado di connettersi al server ufficiale per la mole di utenti connessi. Dal suo lancio su Google Play, le recensioni sono state divise per circa un terzo degli utenti con voto 5 stelle e per due terzi con voto 1 stella. Le recensioni sono costantemente migliorate dalla versione 2, che ha introdotto tre nuove caratteristiche di gioco. Essa \u00e8 stata distribuita nello store di Android il 7 dicembre.\nAnche se una versione per PC non \u00e8 stata ancora distribuita, gli utenti PC possono giocare Curiosity tramite programmi come BlueStacks App Player, e molte altre.\nLivelli.\nOgni strato del cubo ha un aspetto distinto o un disegno, di solito si alternano fra foto e tinte unite. Gli sviluppatori hanno dichiarato che il cubo in origine conteneva circa 69 miliardi di cublets. A partire da aprile 2013, vi erano circa 50 strati rimanenti, composti da 3,6 miliardi di cublets. L'ultimo strato \u00e8 stato rimosso il 26 maggio.\nCompletamento.\nIl 26 maggio 2013, 22cans e Peter Molyneux hanno annunciato via Twitter che l'ultimo strato era stato rimosso e il Cubo era stato aperto, rivelando il video premio al giocatore vincente che aveva rimosso tale strato finale. Al vincitore Bryan Henderson di Edimburgo, \u00e8 stata data l'opzione di mantenere il contenuto del cubo per s\u00e9 stesso o condividerlo con il pubblico. Molyneux ha annunciato che Henderson ha scelto di condividere il premio.\nSecondo il video che Henderson ha visto e 22cans pubblicato su YouTube il giorno in cui l'esperimento si \u00e8 concluso, i contenuti all'interno del cubo includevano la capacit\u00e0 di essere l'unico, onnipotente, dio digitale all'interno del gioco in imminente distribuzione dei 22cans, ossia Godus. Il premio per il completamento del cubo include anche la possibilit\u00e0 di guadagnare una piccola porzione di tutte le entrate derivanti dal gioco Godus.\nTuttavia, da Gennaio 2015, Henderson ha ricevuto da poche a nessune notizie da 22cans, e visto lo stato disastroso del progetto( abbandono del lead designer Molyneux, mancanza di aggiornamenti da mesi) non ricever\u00e0 niente di quanto gli sia stato promesso."}
{"id": "4546791", "revid": "1573940", "url": "https://it.wikipedia.org/wiki?curid=4546791", "title": "Calopteryx splendens", "text": "Calopteryx splendens () \u00e8 un insetto della famiglia Calopterygidae (Odonata: Zygoptera). \nDescrizione.\nI maschi adulti presentano colorazioni metalliche blu-verdi, ha le ali trasparenti, che presentano un'ampia, macchia scura, particolare che la differenzia dalla specie simile \"Calopteryx virgo\". Il corpo delle femmine ha un colore verde metallizzato, depongono fino a 10 uova al minuto per 45 minuti. Queste si schiudono dopo 14 giorni dando alla luce larve che si svilupperanno nell'arco di 2 anni.\nDistribuzione e habitat.\n\u00c8 presente in quasi tutta l'Europa ad eccezione della Penisola Iberica, in alta montagna e nella Scandinavia settentrionale.\nFrequenta le zone umide, ed \u00e8 piuttosto frequente in prossimit\u00e0 di fiumi e canali."}
{"id": "4546793", "revid": "767487", "url": "https://it.wikipedia.org/wiki?curid=4546793", "title": "The Thirteenth Commandment", "text": "The Thirteenth Commandment \u00e8 un film muto del 1920 diretto da Robert G. Vignola. Prodotto dalla Famous Players-Lasky Corporation, aveva come interpreti Ethel Clayton, Charles Meredith, Monte Blue, Anna Q. Nilsson, Winter Hall, Arthur Maude.&lt;br&gt;\nLa sceneggiatura di Alice Eyton si basava sull'omonimo romanzo di Rupert Hughes, uscito dapprima sul \"Red Book Magazine\" tra il settembre 1915 e il giugno 1916, e poi pubblicato a New York nel 1916.\nTrama.\nResasi conto dopo il disastro finanziario di suo padre che la vita non \u00e8 pi\u00f9 una tranquilla passeggiata come l'aveva vissuta fino a quel momento, Daphne Kip si accorge che pure Clay, il suo fidanzato, non naviga in acque tranquille, essendosi fortemente indebitato per inondarla di regali. La ragazza decide cos\u00ec che \u00e8 giunto il momento di rendersi finanziariamente indipendente. Dopo che suo fratello Bayard si \u00e8 sposato con una stravagante ragazza del coro di Broadway, Daphne comincia la sua battaglia senza aiuto alcuno. Dapprima tenta la strada del palcoscenico, ma le va male. Allora si rivolge agli affari, aprendo un negozio di biancheria intima. Rompe anche il fidanzamento con Clay che parte alla volta del West, in cerca di fortuna. L'attivit\u00e0 commerciale di Daphne ingrana bene e la ragazza raggiunge il suo scopo, quello di diventare indipendente. E quando anche Clay torna avendo fatto pure lui i soldi, lei accetta di sposarlo solo a condizione di condividere con lui tutte le spese.\nProduzione.\nIl film fu prodotto dalla Famous Players-Lasky Corporation.\nDistribuzione.\nIl copyright del film, richiesto dalla Famous Players-Lasky Corp., fu registrato il 3 dicembre 1919 con il numero LP14533.&lt;br&gt;\nDistribuito negli Stati Uniti dalla Paramount-Artcraft Pictures, il film - presentato da Jesse L. Lasky - usc\u00ec nelle sale cinematografiche nel 1920. In Svezia, fu distribuito con il titolo \"Elfte budet\" il 15 agosto 1921.\nNon si conoscono copie ancora esistenti della pellicola che viene considerata presumibilmente perduta."}
{"id": "4546818", "revid": "486946", "url": "https://it.wikipedia.org/wiki?curid=4546818", "title": "Comunisti Sinistra Popolare", "text": ""}
{"id": "4546819", "revid": "1543377", "url": "https://it.wikipedia.org/wiki?curid=4546819", "title": "Dodge Colt", "text": "La Dodge Colt \u00e8 un'autovettura prodotta dalla Mitsubishi con marchio Dodge, Plymouth ed Eagle dal 1971 al 1994. Il modello \u00e8 stato commercializzato quindi anche con i nomi Plymouth Champ, Plymouth Colt, Eagle Summit e Plymouth Cricket in base al mercato dove era venduto.\nDal 1971 al 1979 il modello appartenne alla categoria delle vetture compact, mentre dal 1979 al 1994 fece parte della classe delle vetture subcompact. Infatti, le vetture erano importate dal Giappone, dove erano prodotte a Kurashiki, e poi commercializzate con i vari marchi. Pi\u00f9 precisamente, dal 1971 al 1979, cio\u00e8 quando appartenevano alla categoria delle compact, i modelli furono sostanzialmente delle Mitsubishi Galant rimarchiate, mentre furono delle \"gemelle\" della Mitsubishi Mirage nell'altro periodo citato. Nel primo caso la trazione era posteriore, mentre nel secondo era anteriore. Nel 1994, con l'introduzione della Dodge/Plymouth Neon, la Chrysler non sent\u00ec pi\u00f9 il bisogno di vendere modelli prodotti all'estero e successivamente importati. La Eagle Summit (altro clone della Mirage) fu per\u00f2 venduta fino al 1996.\nLa prima serie: 1971-1973.\nIntrodotta nel 1970 per il model year 1971, la prima generazione di Dodge Colt era sostanzialmente un clone della prima serie della Mitsubishi Galant.\nEra disponibile con quattro tipi di carrozzeria monoscocca, cio\u00e8 coup\u00e9 due porte, hardtop due porte, berlina quattro porte e Familiare cinque porte. Era possibile ottenerla con un solo tipo di motore, vale a dire un Mitsubishi \"4G32\" a quattro cilindri in linea da 1.597 cm\u00b3 di cilindrata. Il propulsore era montato anteriormente. Le sospensioni anteriori erano MacPherson, mentre quelle posteriori erano ad assale rigido. Il cambio offerto di serie era manuale quattro rapporti, mentre era disponibile tra gli \"optional\" un cambio automatico a tre rapporti. Il motore, nel primo periodo in cui fu commercializzato, produceva 100 CV di potenza. Nel 1972 quest'ultima scese infatti a 93 CV a causa dell'entrata in vigore di norme pi\u00f9 stringenti sulle emissioni inquinanti.\nNel 1973 fu aggiunta all'offerta la versione hardtop GT, che era caratterizzata dall'avere delle decorazioni di derivazione rallistica, dalla presenza di ruote sportive e dall'avere una consolle centrale.\nLa Dodge Colt fu originariamente concepita per essere la risposta della Chrysler alle AMC Gremlin, Ford Pinto e Chevrolet Vega, ma essendo in sostanza una Mitsubishi e non una vera Chrysler, la prima serie della Colt alla fine fin\u00ec in diretta competizione con modelli giapponesi come la Toyota Corolla e la Datsun 510.\nAltri nomi con cui questa serie di Colt fu commercializzata furono Mitsubishi Colt Galant e Plymouth Cricket.\nLa seconda serie: 1974-1977.\nBasate sulla meccanica della generazione precedente, le Galant berline e coup\u00e9 ebbero in dotazione dal 1973 un corpo vettura dai profili pi\u00f9 arrotondati. Al contrario, le familiari non furono modificate e continuarono a conservare le linee precedenti. La nuova versione della vettura, che era caratterizzata dall'avere dei fanali anteriori singoli piuttosto che i fanali doppi caratterizzanti la generazione precedente, divent\u00f2, negli Stati Uniti, la nuova serie della Colt. All'inizio, i due modelli \"cloni\" ebbero in comune gli stessi corpi vettura.\nIl motore base era il medesimo di quello della serie precedente. Fu per\u00f2 offerto un propulsore opzionale anch'esso a quattro cilindri in linea che aveva una cilindrata di 2 L e che era per\u00f2 disponibile di serie sulla coup\u00e9. Esso sviluppava 96 CV di potenza a 5.500 giri al minuto e la sua sigla identificativa era \"G52B\". I dati erano per\u00f2 diversi in base alle pubblicazioni: per il motore base la potenza era compresa tra i 79 ed i 83 CV, mentre nel secondo caso essi spaziavano tra gli 89 ed i 96 CV, e quindi non si hanno valori univoci.\nI cambi a tre e quattro rapporti della generazione precedente furono confermati, anche se dal 1977 fu disponibile un cambio a cinque rapporti. Quest'ultimo era comunque offerto di serie sulle coup\u00e9. Nel 1975 fu introdotta la versione \"Carousel\", che era una coup\u00e9 con paraurti pi\u00f9 grandi, interni pi\u00f9 lussuosi ed una verniciatura bianca e blu. Nel 1977 fu introdotta una versione del motore con contralbero di equilibratura, versione che era offerta di serie sulle coup\u00e9. L'introduzione della nuova Dodge Colt \"Mileage Maker\" (la terza generazione del modello) indic\u00f2 che per il 1977 non ci sarebbe stata nessuna versione quattro porte appartenente alla seconda serie. La familiare era disponibile anche con il pacchetto \"Estate\", che includeva pannelli delle fiancate in finto legno e sedili reclinabili.\nIl motore ea installato anteriormente, mentre la trazione era posteriore.\nAltri nomi con cui questa serie di Colt fu commercializzata furono Mitsubishi Galant, Chrysler Galant/Valiant Galant, Plymouth Colt e Plymouth Cricket.\nLa terza serie: 1977-1979.\nLa terza generazione di Dodge Colt fu commercializzata, in sostanza, in due categorie: alla prima appartenevano le berline quattro porte e le coup\u00e9 due porte, che erano basate sulla Mitsubishi Lancer, mentre della seconda facevano parte le familiari cinque porte, che derivavano invece dalla Mitsubishi Galant Sigma e che vennero introdotte successivamente (1978).\nRispetto alla seconda generazione, il passo venne ridotto leggermente, ma la lunghezza totale pass\u00f2 da 4.346\u00a0mm a 4.130\u00a0mm. Per differenziarla dalla serie precedente, la nuova Colt fu soprannominata \"Mileage Maker\". Comunque, le coup\u00e9 e le familiari della seconda serie restarono in produzione per una parte del model year 1977, quindi in contemporanea con la terza serie.\nL'unico motore disponibile era ancora il Mitsubishi \"4G32\" a quattro cilindri in linea da 1.597 cm\u00b3 di cilindrata, che erogava 83 CV di potenza a 5.500 giri al minuto. Il pacchetto \"Freeway Cruise\" comprendeva invece il motore con contralbero di equilibratura, il cambio a cinque rapporti (entrambi gi\u00e0 disponibili per la generazione precedente) ed una verniciatura marrone e bianca. Nel 1978 la potenza erogata scese a 77 CV per l'introduzione del sistema \"MCA-JET\" a combustione magra.\nNel 1978 fu introdotta la terza serie della familiare, che era in sostanza una Mitsubishi Galant Sigma terza generazione. Aveva in dotazione lo stesso motore a combustione magra delle berline e coup\u00e9, ma era possibile scegliere anche l'opzionale propulsore \"Mitsubishi Astron\" a quattro cilindri in linea da 2,6 L e 105 CV. Mentre il 1979 fu l'ultimo anno per le Colt su base Lancer, la versione familiare rimase a listino fino al 1981 a fianco della quarta generazione basata sulla Mirage a trazione anteriore, anno in cui venne di fatto sostituita dalla Dodge Aries K familiare, di produzione strettamente statunitense. Le berline/coup\u00e9 e le familiari differivano anche per il passo. Per le prime esso era infatti 2.340\u00a0mm, mentre per le seconde era 2.515\u00a0mm.\nGli altri nomi con cui fu commercializzata la terza serie della Dodge Colt furono Mitsubishi Galant Sigma, Chrysler Sigma, Mitsubishi Sigma e Plymouth Colt. Questa generazione di Colt fu l'ultima a trazione posteriore.\nLa quarta serie: 1978-1984.\nDal 1978 (model year 1979) i nomi \"Dodge Colt\" e \"Plymouth Champ\" furono associati alle Mitsubishi Mirage importate in Nord America. I modelli passarono, quindi, alla trazione anteriore. La Colt e la Champ (\"Plymouth Colt\" dopo il 1982) furono originariamente commercializzate solo in versione tre porte hatchback. I livelli di allestimento erano due, \"Standard\" e \"Custom\". I modelli erano disponibili, nel primo di commercializzazione, solo con un motore a quattro cilindri in linea da 1,4 L e valvole in testa che erogava 70 CV di potenza. Questo propulsore, che aveva come sigla identificativa \"4G33\", ottenne il punteggio pi\u00f9 alto dall'United States Environmental Protection Agency nella categoria dei motori che consumavano meno carburante. L'anno successivo, questo motore fu affiancato dal motore \"4G32\" a quattro cilindri in linea da 1,6 L e 80 CV.\nI cambi disponibili erano tre di tipo manuale ed uno di tipo automatico. Erano infatti offerti il \"KM110\" manuale a quattro rapporti ed una nuova versione di trasmissione, la \"Twin Stick\", che utilizzava una scatola supplementare a due velocit\u00e0 per fornire un totale di 8 rapporti avanti e due marce indietro. L'offerta comprendeva anche il \"KM119\" manuale a cinque rapporti e il \"TorqueFlite\" automatico a tre marce.\nNel 1982 fu aggiunta all'offerta la versione hatchback cinque porte. I nomi degli allestimenti cambiarono in \"E\" e \"DL\". Le potenze dei motori da 1,4 L e 1,6 L scesero, rispettivamente, a 64 CV e 72 CV. Nel 1984, cio\u00e8 nell'ultimo anno di produzione di questa serie di Colt, fu introdotta la versione \"GTS Turbo\", che si affianc\u00f2 alla normalmente aspirata \"GTS\". La versione sovralimentata aveva installato un motore da 1,6 L che erogava 102 CV e che forniva ottime prestazioni. Questa versione, inoltre era dotata del cambio \"Twin Stick\" e di freni anteriori ventilati.\nGli altri nomi con cui fu commercializzata la quarta serie della Dodge Colt furono Mitsubishi Mirage/Colt, Mitsubishi Lancer Fiore, Plymouth Colt e Plymouth Champ. I modelli avevano il motore montato anteriormente. \nLa quinta serie: 1984-1988.\nNel 1984, per il model year 1985, fu lanciata sui mercati la Dodge/Plymouth Colt quinta generazione. Il motore base era un quattro cilindri in linea da 1.468 cm\u00b3 di cilindrata, mentre sulla berline versione \"Premium\" e sulle \"GTS Turbo\" era montato il propulsore sovralimentato da 1,6 L gi\u00e0 disponibile sulla serie precedente. Una novit\u00e0 per le Colt a trazione anteriore fu la disponibilit\u00e0 di una carrozzeria di tipo berlina a tre volumi, sebbene non fu pi\u00f9 proposta gi\u00e0 dal 1986. Dal 1988 al 1991 questa versione fu denominata \"Eagle Vista\" in Canada. Era anche offerta una versione familiare cinque porte che era chiamata Dodge/Plymouth \"Colt Vista\" e che era sostanzialmente una Mitsubishi Chariot rimarchiata. La Colt familiare, che non fu mai disponibile con il motore sovralimentato, ebbe per\u00f2 in dotazione, quando erano presenti le quattro ruote motrici, un propulsore da 1.755\u00a0cm\u00b3. A differenza per\u00f2 della versione a trazione anteriore, quella integrale non ebbe mai in dotazione il cambio automatico. Mentre le Colt hatchback furono sostituite da quelle della generazione successiva nel 1989, la Colt familiare continu\u00f2 ad essere disponibile fino al 1991, cio\u00e8 fino all'introduzione della nuova serie, che era basata sulla RVR. Questa nuova Colt familiare era commerciata in Canada come \"Eagle Vista Wagon\".\nErano disponibili tre tipi di cambio, vale a dire due di tipo manuale (quattro o cinque rapporti) ed uno di tipo automatico (a tre marce).\nGli altri nomi con cui fu commercializzata la quinta serie della Dodge Colt furono Mitsubishi Mirage, Mitsubishi Colt, Mitsubishi Lance, Eagle Vista e Plymouth Colt. I modelli avevano il motore montato anteriormente. \nLa sesta serie: 1989-1992.\nNel 1989 di aggiunse ai modelli cloni della Mitsubishi Mirage la \"Eagle Summit\".\nDopo che le Dodge Omni/Plymouth Horizon vennero tolte dal mercato nel 1990, la Colt fu la sola vettura subcompact presente nelle gamme Dodge e Plymouth. La versione berlina della Colt non venne venduta negli Stati Uniti, anche se fu commercializzata in Canada. Ci\u00f2 accadde perch\u00e9 venne sostituita negli Stati Uniti dai modelli gemelli Dodge Shadow e Plymouth Sundance con carrozzeria hatchback. La versione berlina fu disponibile sul mercato statunitense come Eagle Summit, sebbene le Dodge/Plymouth Colt berlina fossero tornate nel 1993 come variante della generazione successiva della Summit. Le Dodge/Plymouth Colt, Eagle Summit, e Mitsubishi Mirage di questa serie erano disponibili con due tipi di motore a quattro cilindri in linea che avevano una cilindrata di 1,5 L e di 1,6 L. Quest'ultimo era disponibile anche in versione sovralimentata da 135 CV di potenza. Fu prodotto per\u00f2 solo nel 1989. Di questa versione ne furono fabbricati 1.500 esemplari, che erano denominati Mirage e Colt GT Turbo e che erano caratterizzati da un assetto ribassato e dalla presenza di uno spoiler, oltre che di un equipaggiamento che non si poteva trovare sui modelli regolari. Esso comprendeva i sedili regolabili elettricamente, gli alzacristalli elettrici, la chiusura centralizzata, gli specchietti retrovisori regolabili elettricamente e degli interni speciali. La versione Turbo fu inserita dalla rivista \"Car and Driver\" nell'elenco dei 10 migliori modelli del 1989. Una versione naturalmente aspirata di questo motore fu disponibile nell'anno successivo sulla Colt GT, con la potenza che venne per\u00f2 abbassata a 113 CV. La potenza del propulsore da 1,5 L crebbe a 82 CV grazie all'installazione di un sistema di iniezione multipoint. La velocit\u00e0 massima raggiunta dal modello era di 160\u00a0km/h.\nLa Colt versione familiare venne riprogettata nel 1991, venendo ora basata sulla RVR. Questa nuova versione fu in produzione fino al 1996.\nGli altri nomi con cui fu commercializzata la sesta serie della Dodge Colt furono Mitsubishi Mirage, Mitsubishi Lancer, Plymouth Colt e Eagle Summit. I modelli avevano il motore montato anteriormente e la trazione all\u2019avantreno. Erano disponibili un cambio automatico a tre rapporti e due cambi manuali, uno a quattro marce ed uno a cinque. La versione hatchback era prodotta a Kurashiki, in Giappone, mentre quella berlina a Normal, negli Stati Uniti. \nLa settima serie: 1993-1994.\nLa settima generazione di Colt fu introdotta nel 1993. Era commercializzata anche con marchio Plymouth e Eagle. Come le precedenti, anche questa serie di Colt era una versione ottenuta tramite badge engineering dalla Mitsubishi Mirage/Lancer. La versione coup\u00e9 di questa serie fu commercializzata solo in Nord America, dove le hatchback non erano molto popolari. Di questa generazione del modello non vennero commercializzate per\u00f2 versioni hartchback, ed oltre la coup\u00e9 vennero prodotte solo le versioni berlina e furgonetta. Furono offerti tre livelli di allestimento, vale a dire quello base, il \"GL\" e l'\"ES\". I primi due furono offerti fin dall'inizio mentre l'ultimo, che era quello pi\u00f9 sportivo, fu disponibile in un secondo momento.\nI motori offerti furono due, entrambi a quattro cilindri in linea. Il primo aveva una cilindrata di 1,5 L, mentre il secondo di 1,8 L. Originariamente, il motore da 1,8 L fu disponibile solo sui modelli a quattro porte. Mentre le versioni sportive della sesta serie non furono pi\u00f9 offerte per la settima generazione, nel 1994 fu invece disponibile la versione ES con motore da 1,8 L. Il motore pi\u00f9 piccolo erogava 92 CV di potenza, mentre l'altro 113 CV. La precedente Colt familiare continu\u00f2 ad essere prodotta fino al 1996, ma le altre versioni di Dodge Colt furono sostituite dalla Neon.\nGli altri nomi con cui fu commercializzata la settima serie della Dodge Colt furono Mitsubishi Mirage, Eagle Summit e Plymouth Colt. I modelli avevano il motore montato anteriormente e la trazione all\u2019avantreno. Erano disponibili un cambio manuale a cinque rapporti due cambi automatici, uno a tre ed uno a quattro marce.\nLe competizioni.\nSimilmente alla Mirage, la Colt ed i modelli cloni furono utilizzati nei rally sia negli Stati Uniti che all'estero. La Colt fu di gran lunga la pi\u00f9 utilizzata tra i modelli \"gemelli\", partecipando a molti eventi sportivi tra gli anni settanta ed ottanta. Nel 1973 arriv\u00f2 terza alla prima edizione dello Sno*Drift, ripetendo il risultato l'anno seguente e nel 1982.\nLe versioni collegate.\nIl nome \"Plymouth Cricket\" fu usato, insieme a Dodge Colt, sulle Galant vendute in Canada tra il 1973 ed il 1975 dopo che la Chrysler cess\u00f2 di usare il primo nome citato per una versione rimarchiata di un modello basato sulla Hillman Avenger proveniente dal Regno Unito (e venduta in Nord America dal 1971 al 1973).\nLa \"Plymouth Arrow\" fu offerta dal 1976 al 1980 come versione rimarchiata della Mitsubishi Lancer Celeste. Essa non va per\u00f2 confusa con la Arrow commercializzata dal 1979."}
{"id": "4546826", "revid": "1522738", "url": "https://it.wikipedia.org/wiki?curid=4546826", "title": "Paracyprichromis nigripinnis", "text": "Paracyprichromis nigripinnis \u00e8 un pesce d'acqua dolce appartenente alla famiglia Cichlidae.\nDistribuzione e habitat.\nQuesta specie \u00e8 endemica del lago Tanganica.\nRiproduzione.\n\u00c8 specie ovipara: la femmina cova le uova in bocca, cos\u00ec come anche gli avannotti, fino ad una taglia di 18\u00a0mm.\nAlimentazione.\n\"P. nigripinnis\" si nutre di invertebrati.\nAcquariofilia.\nNon molto diffuso, \u00e8 tuttavia commercializzato per l'allevamento in acquario."}
{"id": "4546829", "revid": "327094", "url": "https://it.wikipedia.org/wiki?curid=4546829", "title": "Tupuji Imere FC", "text": ""}
{"id": "4546831", "revid": "1305772", "url": "https://it.wikipedia.org/wiki?curid=4546831", "title": "Giorni contati", "text": ""}
{"id": "4546833", "revid": "438678", "url": "https://it.wikipedia.org/wiki?curid=4546833", "title": "Kotoko (film)", "text": "Kotoko \u00e8 un film del 2011 diretto da Shinya Tsukamoto e interpretato da Cocco e Shinya Tsukamoto. \u00c8 stato presentato in anteprima in Italia al 68\u00ba Festival di Venezia, attraverso il quale ha vinto il premio come miglior film nella sezione Orizzonti.\nTrama.\nKotoko, che vive da sola col figlio piccolo, \u00e8 afflitta da una forma di visione doppia. Prendersi cura del suo neonato si trasforma in un incubo quando la madre diventa paranoica. L'unico momento in cui la madre non vede doppio \u00e8 quando canta. Trova altres\u00ec una sorta di conforto nel tagliarsi, facendo in modo che il sangue grondi liberamente per sentirsi viva. Ne deriva una tormentata caduta della sua stabilit\u00e0 mentale. Quando perde il controllo degli eventi, il suo bambino le verr\u00e0 sottratto, e verr\u00e0 affidato alla sorella di lei.\nComincia una tormentosa relazione con un famoso scrittore, che si innamora di lei dopo averla vista cantare su di un autobus. Il loro rapporto \u00e8 basato sul reciproco farsi violenza fisica. Lui per\u00f2 scompare dalla sua vita proprio quando il figlio pu\u00f2 tornare a casa dalla madre. Ci\u00f2 causa un crescente disagio psicologico, e nell'apice del delirio paranoide Kotoko strangola il figlio.\nSegue una lunga allucinazione, al cui risveglio lei realizza di trovarsi in un ospedale psichiatrico. Nel finale vediamo che sono passati anni, e il figlio, vivo, va spesso a trovare la madre regalandole origami. Lui non le parla ma lei lo riconosce, e lo saluta timidamente dalle finestre dell'ospedale."}
{"id": "4546834", "revid": "767487", "url": "https://it.wikipedia.org/wiki?curid=4546834", "title": "J\u00e9r\u00e9my Choplin", "text": "Carriera.\nHa giocato in massima serie con Le Mans e Bastia."}
{"id": "4546837", "revid": "767487", "url": "https://it.wikipedia.org/wiki?curid=4546837", "title": "Gilles Cioni", "text": "Carriera.\nNella stagione 2012-2013 ha disputato 28 incontri in Ligue 1 con il Bastia."}
{"id": "4546838", "revid": "2225615", "url": "https://it.wikipedia.org/wiki?curid=4546838", "title": "Paolo Arrigoni (1964)", "text": "Biografia.\nNato a Lecco, vive a Calolziocorte. \u00e8 sposato con due figlie.\nAttivit\u00e0 politica.\nHa ricoperto la carica di sindaco di Calolziocorte per due mandati consecutivi, dal 2003 al 2013, ed \u00e8 stato consigliere della provincia di Lecco dal 2004 al 2014.\nElezione a senatore.\nAlle elezioni politiche italiane del 2013 viene candidato ed eletto al Senato della Repubblica, nelle liste della Lega Nord nella circoscrizione Lombardia. \nAlle elezioni politiche del 2018 viene rieletto senatore nella medesima circoscrizione. Il 28 marzo 2018 viene eletto Questore del Senato della Repubblica con 130 voti.\nIl 24 giugno 2020 \u00e8 nominato dal segretario federale della Lega Matteo Salvini Responsabile del Dipartimento Energia della Lega\nPosizioni politiche.\nSi definisce free vax."}
{"id": "4546839", "revid": "124446897", "url": "https://it.wikipedia.org/wiki?curid=4546839", "title": "Claudio Beauvue", "text": "Carriera.\nNella stagione 2012-2013 ha disputato 15 incontri in Ligue 1 con il Bastia. Il 1\u00ba luglio 2013 \u00e8 passato al Guingamp.\nIl 25 aprile 2015, nella partita Caen contro Guingamp vinta dal Guingamp per 0 a 2, realizz\u00f2 il gol dello 0 a 1 con uno splendido tiro dalla distanza.\nNella seguente estate, viene ceduto all'Olympique Lyonnais per 4,5 milioni e firma un quadriennale. Segna il suo primo gol con la nuova maglia il 15 agosto nella partita vinta 0-1 contro il Guingamp, sua ex squadra. Il 16 gennaio 2016 \u00e8 ceduto al Celta Vigo e \u00e8 subito vittima di gravi infortuni (lesione al tallone d'Achille)."}
{"id": "4546841", "revid": "126257", "url": "https://it.wikipedia.org/wiki?curid=4546841", "title": "Plymouth Champ", "text": ""}
{"id": "4546846", "revid": "371529", "url": "https://it.wikipedia.org/wiki?curid=4546846", "title": "Blue Jean", "text": "Blue Jean \u00e8 un brano musicale scritto ed interpretato dal musicista rock britannico David Bowie, incluso nell'album \"Tonight\" del 1984. Una delle due sole canzoni scritte interamente da Bowie sull'album, venne pubblicata su singolo prima dell'uscita del disco stesso.\nIl brano.\nVagamente ispirata allo stile musicale di Eddie Cochran, la canzone possiede una struttura semplice ed orecchiabile in stile rock and roll anni cinquanta, ricordando nell'impostazione precedenti brani rock di Bowie come \"The Jean Genie\", e viene generalmente considerata uno dei pezzi migliori di un album altrimenti deludente.\nGiungendo proprio dopo il notevole successo commerciale del precedente disco di Bowie, \"Let's Dance\", e i trionfi del Serious Moonlight Tour, \"Blue Jean\" fu lanciata con un grande battage pubblicitario promozionale. Julien Temple venne ingaggiato come regista per girare il video del brano, un anomalo cortometraggio della durata di 21 minuti intitolato \"Jazzin' for Blue Jean\".\n\"Blue Jean\" si rivel\u00f2 un successo sia in Gran Bretagna sia in America, raggiungendo rispettivamente la posizione numero 6 e 8 in classifica.\nLa canzone sarebbe rimasta presenza fissa nelle esibizioni di Bowie per anni, venendo eseguita nel corso dei tour del 1987, 1990, e 2004.\nVideo.\nEsistono tre diversi videoclip di \"Blue Jean\":\nDavid Bowie su \"Blue Jean\".\nIntervistato nel 1987 Bowie cos\u00ec si espresse nei confronti della canzone: \u00ab\"Blue Jean\" \u00e8 un pezzo di rock and roll sessista. [risate] Tratta di come rimorchiare le ragazze. Non \u00e8 molto cerebrale come canzone...\u00bb\nIn un'altra occasione disse che \"il brano era ispirato da un certo feeling anni cinquanta alla Eddie Cochran, ma che era anche molto vicino alle sonorit\u00e0 dei Troggs essendo una canzone molto eclettica\"."}
{"id": "4546847", "revid": "1915706", "url": "https://it.wikipedia.org/wiki?curid=4546847", "title": "1-esanolo", "text": "L'1-esanolo \u00e8 un alcool avente una catena lineare di sei atomi di carbonio e una formula strutturale cos\u00ec rappresentata: CH3(CH2)5OH.\nEsso \u00e8 un liquido incolore debolmente solubile in acqua, ma miscibile con etere dietilico e etanolo.\nEsistono due isomeri dell'1-esanolo che pure possiedono una catena alchilica lineare: il 2-esanolo e il 3-esanolo; entrambi differiscono unicamente per la posizione del gruppo ossidrilico.\nEsistono inoltre molti alcoli isomeri che hanno uguale formula bruta: C6H14O.\nL'1-esanolo \u00e8 utilizzato nell'industria dei profumi.\nSintesi.\nIndustrialmente l'1-esanolo \u00e8 prodotto per oligomerizzazione dell'etilene utilizzando trietilalluminio e successiva ossidazione degli alchilalluminati prodotti.\nSi mostra di seguito una sintesi schematizzata:\nIl processo genera una serie di oligomeri che sono poi separati mediante distillazione.\nMetodi alternativi.\nUn altro metodo di sintesi coinvolge l'idroformilazione dell'1-pentene seguita dall'idrogenazione delle aldeidi risultanti. Questo metodo \u00e8 utilizzato nell'industria per produrre miscele di alcoli C6 isomeri, che sono usati a loro volta come precursori di plastificanti.\nIn linea di principio, l'1-esene potrebbe essere convertito ad 1-esanolo mediante l'idroborazione (diborano in tetraidrofurano seguito dal trattamento con perossido di idrogeno e sodio idrossido):\nQuesto metodo \u00e8 utile nella sintesi di laboratorio e a fini didattici, ma non ha rilevanza pratica nella sintesi industriale a causa della disponibilit\u00e0 commerciale di 1-esanolo prodotto in maniera molto economica dall'etilene.\nDistribuzione in natura.\nSi ritiene che l'1-esanolo sia un componente dell'odore dell'erba appena tagliata.\nIl feromone di allarme emesso dalla ghiandola di Koschevnikov delle api contiene 1-esanolo."}
{"id": "4546848", "revid": "767487", "url": "https://it.wikipedia.org/wiki?curid=4546848", "title": "Magno Macedo Novaes", "text": "Carriera.\nNella stagione 2012-2013 ha disputato 12 incontri in Ligue 1 con il Bastia."}
{"id": "4546850", "revid": "1354930", "url": "https://it.wikipedia.org/wiki?curid=4546850", "title": "Partecipanti al Giro d'Italia 2001", "text": "Elenco dei partecipanti al Giro d'Italia 2001.\nIl Giro d'Italia 2001 fu l'ottantaquattresima edizione della corsa. Alla competizione presero parte 18 squadre, ciascuna delle quali composta da nove corridori, per un totale di 180 ciclisti. La corsa part\u00ec il 19 maggio da Montesilvano e termin\u00f2 il 10 giugno a Milano; in quest'ultima localit\u00e0 portarono a termine la competizione 136 corridori. \nCorridori per squadra.\n\"Nota: R ritirato, NP non partito, FT fuori tempo, SQ squalificato.\"\nCorridori per nazione.\nLe nazionalit\u00e0 rappresentate nella manifestazione sono 22; in tabella il numero dei ciclisti suddivisi per la propria nazione di appartenenza:"}
{"id": "4546852", "revid": "767487", "url": "https://it.wikipedia.org/wiki?curid=4546852", "title": "F\u00e9thi Harek", "text": "Carriera.\nNella stagione 2012-2013 ha disputato 33 incontri in Ligue 1 con il Bastia."}
{"id": "4546854", "revid": "235890", "url": "https://it.wikipedia.org/wiki?curid=4546854", "title": "Divergenza del gradiente", "text": ""}
{"id": "4546864", "revid": "1573940", "url": "https://it.wikipedia.org/wiki?curid=4546864", "title": "Incurvariinae", "text": "Le Incurvariinae sono una sottofamiglia di lepidotteri, appartenente alla famiglia Incurvariidae, diffusa in tutti i continenti con 41 specie.\nEtimologia.\nIl nome del taxon, dovuto al genere tipo \"Incurvaria\" , si deve alla particolare inclinazione dei palpi mascellari (dal latino \"Incurvo\" = incurvare, piegare).\nDescrizione.\nAdulto.\nLa sottofamiglia \u00e8 costituita da piccole falene diurne, piuttosto primitive, con nervatura alare di tipo eteroneuro e apparato riproduttore femminile provvisto di un'unica apertura per l'accoppiamento e per l'ovodeposizione; per quest'ultima caratteristica anatomica, in passato venivano collocate all'interno della divisione Monotrysia, oggi considerata obsoleta in quanto polifiletica.\nIn questo taxon \u00e8 presente il processo tergosternale sul primo segmento addominale, tipico della maggior parte degli Adeloidea.\nLe ali sono aculeate, lanceolate (con lunghezza circa tripla rispetto alla larghezza), spesso grigio-brunastre, talvolta con macchie argentate su parte dell'ala anteriore, nella quale il tornus non \u00e8 individuabile. Il termen \u00e8 convesso e manca una macchia discale. L'ala posteriore presenta apice arrotondato, \u00e8 pi\u00f9 corta dell'anteriore e adorna di una lunga peluria. Sono assenti le nervature trasversali, mentre quelle longitudinali sono ridotte e poco ramificate. Le nervature anali sono due nell'ala anteriore e tre in quella posteriore.\nL'accoppiamento alare \u00e8 solitamente di tipo frenato (con frenulum pi\u00f9 robusto nei maschi), mentre \u00e8 presente l'apparato di connessione tra ala anteriore e metatorace; si pu\u00f2 inoltre riscontrare un ponte precoxale.\nIl capo \u00e8 ricoperto di fitte scaglie, che appaiono addossate alla capsula cefalica particolarmente in prossimit\u00e0 del vertice, cos\u00ec come si osserva ad esempio nella famiglia Heliozelidae.\nLe antenne non sono molto lunghe, a differenza di quanto si osserva negli Adelidae, raggiungendo al massimo i tre quarti della lunghezza della costa dell'ala anteriore: possono essere pettinate (p. es. in \"Incurvaria\") o moniliformi, ma mai clavate; lo scapo non \u00e8 conformato a formare una \"visiera\".\nGli occhi sono glabri. Gli ocelli sono assenti, come pure i chaetosemata. I palpi mascellari sono ben sviluppati, con quattro o cinque articoli e spesso dotati di invaginazioni a funzione sensoriale; quelli labiali sono essi pure ben sviluppati, ascendenti e trisegmentati; la spirotromba pu\u00f2 essere assente, oppure corta e vestigiale o addirittura ben sviluppata, priva di scaglie o con scaglie solo in prossimit\u00e0 della base, conformemente a quanto si riscontra negli Heliozelidae.\nNelle zampe, l'epifisi \u00e8 di regola presente (ma assente nel genere australiano \"Perthida\"), mentre gli speroni tibiali hanno formula 0-2-4.\nNell'apparato genitale maschile non si notano, su ogni valva, la struttura a pettine definita \"pectinifer\", e questo viene considerato un carattere autapomorfico del gruppo all'interno degli Adeloidea, ma sono invece osservabili piccole spine appiattite di forma simile a delle scaglie.\nNel genitale femminile, l'ovopositore \u00e8 ben sviluppato e di tipo perforante, tipico degli Adeloidea, tale da consentire l'inserimento delle uova all'interno dei tessuti fogliari della pianta ospite.\nL'apertura alare pu\u00f2 variare da 7 a 16\u00a0mm, a seconda della specie considerata.\nUovo.\nLe uova, lisce o lievemente punteggiate, vengono inserite singolarmente nei tessuti della pianta ospite, cosicch\u00e9 assumono la forma della \"tasca\" che le ospita.\nLarva.\nI bruchi sono simili per struttura e comportamento a quelli degli Adelidae; possiedono solitamente un capo prognato. Le zampe toraciche sono di regola ridotte e poco funzionali; le pseudozampe sono quasi sempre assenti o vestigiali, con uncini (quando presenti) disposti su singole file nei segmenti addominali da III a VI. In \"Paraclemensia\" e \"Vespina\" si hanno uncini anche sul X segmento addominale.\nPupa.\nLa pupa o crisalide, \u00e8 exarata e relativamente mobile, con appendici libere e ben distinte (pupa dectica).\nBiologia.\nComportamento.\nLe uova vengono deposte una per volta, solitamente al di sotto dell'epidermide di un ramoscello della pianta ospite, ma in alcuni casi anche direttamente nel picciolo di una foglia. La larva, che \u00e8 di regola una minatrice fogliare, si fa strada verso il picciolo e poi verso la lamina della foglia, producendo mine fogliari di forma caratteristica. \u00c8 ad esempio il caso dei membri del genere olartico \"Alloclemensia\".\nAl termine della fase di accrescimento all'interno delle mine, la larva si ritaglia un involucro ovale a partire dai lembi della mina stessa (ad esempio in \"Alloclemensia mesospilella\"), e si rinchiude all'interno di questo fodero, che lascia come ultimo risultato una sorta di foro ovoidale nella pagina della foglia; quando la larva ha raggiunto l'ultimo stadio di maturazione, il fodero si stacca e cade sul terreno, ed inizia l'impupamento. Un ciclo vitale affine si osserva anche nei membri del genere \"Paraclemensia\", come ad esempio \"P. acerifoliella\", che attacca soprattutto le foglie dell'Acero da zucchero (\"Acer saccharum\") in Nordamerica. In alcune specie (p. es. \"Paraclemensia caerulea\" e \"Vespina quercivora\") si \u00e8 notato che mano a mano che il bruco si accresce, taglia altri pezzi di foglia e li aggiunge al fodero iniziale, per aumentarne le dimensioni.\nEsiste anche qualche rara specie la cui larva \u00e8 in grado di produrre un cecidio, a differenza di quanto avviene nei Cecidosidae, ove questa evenienza rappresenta la regola.\nIn alcuni casi \u00e8 stata riportata la presenza di densi sciami di queste falene, in particolare di \"Perthida glyphopa\" attorno ad alberi di \"Eucalyptus marginata\" ed \"Eucalyptus rudis\" nell'Australia occidentale.\nAlimentazione.\nLe larve delle Incurvariinae si accrescono principalmente su piante nutrici appartenenti alle famiglie Myrtaceae (come nel caso di \"Perthida\" e \"Simacauda\"), oppure Proteaceae (p. es. il genere sudafricano \"Protaephagus\"), o ancora Fagaceae (come nel caso di alcune \"Incurvaria\"), ma \u00e8 tuttavia abbastanza ampio lo spettro delle essenze vegetali che vengono attaccate da questi bruchi. Parecchie larve possono attaccare una stessa foglia, provocando nell'insieme seri danni che talvolta arrivano a compromettere la sopravvivenza stessa della pianta ospite.\nUn comportamento peculiare \u00e8 stato osservato nel caso dell'australiana \"Perthida glyphopa\", quando attacca le foglie di \"Eucalyptus\"; gli oli essenziali della pianta assumono presumibilmente uno scopo difensivo, ma la larva al primo stadio di sviluppo evita accuratamente di assumerli, mentre inizia a produrre la mina fogliare; in seguito, durante gli stadi successivi, essa spinge le sostanze per lei tossiche contro gli escrementi che man mano produce, e lungo le pareti della mina in formazione, onde evitare di venirne a contatto diretto.\nFa seguito un elenco parziale di generi e specie attaccati da questi bruchi:\nParassitoidismo.\nSi conoscono da tempo fenomeni di parassitoidismo ai danni delle larve di Incurvariinae, da parte di diverse specie di imenotteri appartenenti alle superfamiglie Chalcidoidea e Ichneumonoidea; tra queste citiamo:\nDistribuzione e habitat.\nLa sottofamiglia \u00e8 cosmopolita, pur con una maggiore biodiversit\u00e0 nel Paleartico ed in Australia. Le specie dell'emisfero meridionale sembrano essere pi\u00f9 primitive.\nL'habitat \u00e8 rappresentato da boschi e foreste a latifoglie.\nTassonomia.\nGeneri.\nLa sottofamiglia si compone, a livello mondiale, di 12 generi (cui se ne aggiungono altri due fossili), per un totale di 41 specie; di questi, 5 generi e 13 specie sono presenti in Europa, mentre solo 3 generi e 11 specie sono diffusi anche in Italia. Non sono noti endemismi italiani.\nVa aggiunto tuttavia che al momento non c'\u00e8 accordo tra gli studiosi riguardo al numero complessivo delle specie ascrivibili a questa sottofamiglia, particolarmente per quanto concerne quelle appartenenti ai generi \"Perthida\" e soprattutto \"Incurvaria\", con diversi membri che vengono di volta in volta ascritti ai Prodoxidae o addirittura ai Tineidae.\nSinonimi.\nNon sono stati riportati sinonimi.\nConservazione.\nNessuna specie appartenente a questa sottofamiglia \u00e8 stata inserita nella Lista rossa IUCN."}
{"id": "4546866", "revid": "767487", "url": "https://it.wikipedia.org/wiki?curid=4546866", "title": "Pulsar (gruppo musicale)", "text": "I Pulsar sono un gruppo musicale francese di rock progressivo con influenze che spaziano dai Pink Floyd ed i King Crimson a compositori classici come ad esempio Gustav Mahler.\nBiografia.\nI Pulsar furono la prima band francese a firmare un contratto con una casa discografica britannica, la Kingdom Records.\nLa band registr\u00f2 e pubblic\u00f2 il suo primo album, \"Pollen\", nel 1975. Philip Roman avrebbe lasciato la band di l\u00ec a poco. L'anno seguente, il gruppo reclut\u00f2 il bassista Michel Masson, che pi\u00f9 tardi collabor\u00f2 con loro per gli album \"The Strands of the Future\" (1976) e \"Halloween\" (1977).\nNei primi anni ottanta, insieme al regista Bruno Carlucci, nell'ambito dei musical, i Pulsar riadattarono un racconto del romanziere austriaco Peter Handke, \"Bienvenue au Conseil D'Administration!\" (1981). Il quintetto comprendeva Gilbert Gandil alla chitarra ed il basso, Victo Bosch alla batteria, Jacques Roman alle tastiere, e Roland Richiard al flauto ed il sassofono, insieme a Luis Paralis che prese il posto di Michel Masson.\nDal 1974 al 1989, i loro album furono prodotti dalla CBS. Pi\u00f9 tardi vennero prodotti dalla casa discografica francese Musea, che ne aveva acquistato i diritti di distribuzione. La band annunci\u00f2 il suo ritorno sulle scene nel 1989, pubblicando \"G\u00f6rlitz\".\nL'album pi\u00f9 recente della band \u00e8 \"Memory Ashes\" (2007), prodotto dalla Cypress Music. Nel 2008 il giornale \"Goldmine\" inser\u00ec l'album \"Halloween\" nella top 25 degli album di rock progressivo di tutti i tempi."}
{"id": "4546877", "revid": "256896", "url": "https://it.wikipedia.org/wiki?curid=4546877", "title": "Accademia Israeliana delle Scienze e delle Lettere", "text": ""}
{"id": "4546878", "revid": "256896", "url": "https://it.wikipedia.org/wiki?curid=4546878", "title": "Centro Culturale Heydar Aliyev", "text": ""}
{"id": "4546879", "revid": "256896", "url": "https://it.wikipedia.org/wiki?curid=4546879", "title": "Scuola Archeologica Italiana di Atene", "text": ""}
{"id": "4546881", "revid": "599013", "url": "https://it.wikipedia.org/wiki?curid=4546881", "title": "More Deadly Than the Male", "text": ""}
{"id": "4546887", "revid": "767487", "url": "https://it.wikipedia.org/wiki?curid=4546887", "title": "More Deadly Than the Male (film 1919)", "text": "More Deadly Than the Male \u00e8 un film muto del 1919 diretto da Robert G. Vignola. La sceneggiatura di Julia Crawford Ivers si basa su \"The Female of the Species\", racconto di Joseph Gollomb pubblicato su \"Saucy Stories\".\nTrama.\nL'attrice Helen O'Hara flirta con il ricco Richard Carlin. Questi, un amante dell'avventura, dichiara che le relazioni tranquille lo annoiano e che lui, invece, ama il pepe del pericolo e del rischio, preferendo a una signora civilizzata una bella selvaggia africana, guardata a vista dai suoi maschi gelosi e muscolosi. Helen, appellandosi al suo senso di avventura, lo invita ad andare con lei tra i monti. L\u00ec, Richard riesce ad abbracciare la donna, ma al campo arriva Terry, il marito di Helen, che li interrompe. I due uomini lottano tra di loro e Terry resta a terra gravemente ferito. Intanto, la diga della valle ha ceduto e Richard ed Helen si trovano a lavorare fianco a fianco per aiutare i bambini dell'ospedale. La donna confessa a Richard che loro due si erano gi\u00e0 conosciuti all'universit\u00e0 e che ora lei \u00e8 innamorata di lui. Richard la rapisce e la porta a bordo di uno yacht. La polizia insegue e abborda l'imbarcazione: Richard si getta in acqua, rimanendo per\u00f2 colpito alla testa dalla lancia.\nQuando si sveglia, scopre che \u00e8 tutto un imbroglio di Helen: Terry \u00e8 vivo e vegeto. Non solo: non \u00e8 neanche suo marito, ma il fratello che si \u00e8 prestato ad aiutarla a mettere su la commedia. Helen, insomma, ha coinvolto Richard in tutta una serie di avventure per dimostrargli che anche le donne \"civilizzate\" possono essere eccitanti e pericolose, portandolo - in questo modo - a farlo innamorare di lei.\nProduzione.\nIl film, prodotto dalla Famous Players-Lasky Corporation, venne girato nel settembre 1919; le riprese in esterni furono fatte nella Big Bear Valley mentre per gli interni si usarono i Bosworth-Morosco Studios a Los Angeles.\nDistribuzione.\nIl copyright del film, richiesto dalla Famous Players-Lasky Corp., fu registrato il 3 novembre 1919 con il numero LP14410.\nDistribuito dalla Paramount Artcraft Picture, il film - presentato da Jesse L. Lasky - usc\u00ec nelle sale cinematografiche statunitensi nel 1919, presentato in prima a New York il 9 dicembre.\nNon si conoscono copie ancora esistenti della pellicola che viene considerata presumibilmente perduta."}
{"id": "4546888", "revid": "3831", "url": "https://it.wikipedia.org/wiki?curid=4546888", "title": "Gruppo Archeologico Ambrosiano", "text": ""}
{"id": "4546890", "revid": "256896", "url": "https://it.wikipedia.org/wiki?curid=4546890", "title": "Numismatici Italiani Professionisti", "text": ""}
{"id": "4546891", "revid": "287204", "url": "https://it.wikipedia.org/wiki?curid=4546891", "title": "Victor Moya", "text": ""}
{"id": "4546893", "revid": "256896", "url": "https://it.wikipedia.org/wiki?curid=4546893", "title": "Societ\u00e0 Numismatica Italiana", "text": ""}
{"id": "4546895", "revid": "256896", "url": "https://it.wikipedia.org/wiki?curid=4546895", "title": "Societ\u00e0 Svizzera di Numismatica", "text": ""}
{"id": "4546896", "revid": "256896", "url": "https://it.wikipedia.org/wiki?curid=4546896", "title": "Rivista Svizzera di Numismatica", "text": ""}
{"id": "4546904", "revid": "256896", "url": "https://it.wikipedia.org/wiki?curid=4546904", "title": "Caserma dei Vigili del Fuoco", "text": ""}
{"id": "4546905", "revid": "196390", "url": "https://it.wikipedia.org/wiki?curid=4546905", "title": "Caserma dei Vigili (Ostia)", "text": ""}
{"id": "4546914", "revid": "31886", "url": "https://it.wikipedia.org/wiki?curid=4546914", "title": "Carl Jakob Sundevall", "text": ""}
{"id": "4546915", "revid": "117294040", "url": "https://it.wikipedia.org/wiki?curid=4546915", "title": "Publio Servilio Casca", "text": "Biografia.\nSebbene la sua famiglia fosse fedele a Cesare, Publio Servilio e suo fratello Gaio Servilio Casca, anch'egli amico di Cesare, parteciparono all'assassinio. Casca sferr\u00f2 il primo colpo, attaccando Cesare da dietro e colpendolo sul collo, dopo che Lucio Tillio Cimbro ebbe distratto il senatore afferrando la sua toga. Solo dopo gli altri assassini si unirono ai due.\nFu poi tribuno della plebe; proscritto venne privato della sua caricae dovette fuggire da Roma per andare in Oriente presso Marco Giunio Bruto e Gaio Cassio Longino, mor\u00ec suicida nel 42 a.C. in seguito alla sconfitta nella battaglia di Filippi.\nMagistrato monetario.\nCasca \u00e8 stato magistrato monetario ed ha emesso due monete; un denario e un aureo.\nSul primo \u00e8 raffigurato accanto al suo nome il dio Nettuno (divinit\u00e0) e al rovescio, accanto al nome di Bruto e al titolo di \"imperator\", una Vittoria che cammina sopra uno scettro spezzato. \nSull'aureo \u00e8 presente al dritto il ritratto di Bruto e al rovescio \u00e8 raffigurato un trofeo militare posto sopra due prore."}
{"id": "4546921", "revid": "123470075", "url": "https://it.wikipedia.org/wiki?curid=4546921", "title": "Mohammed Nadir Shah", "text": "Biografia.\nRegn\u00f2 dal 1929 fino al suo assassinio, avvenuto nel 1933 per mano dello studente diciassettenne di etnia hazara Abdul Khaliq Hazara, che con tale gesto intendeva protestare per la repressione governativa della propria etnia di appartenenza. Precedentemente fu Ministro della Guerra, Ambasciatore in Francia, e Generale dell'esercito del suo paese. Lui e suo figlio Mohammed Zahir Shah, che gli successe, sono spesso nominati con l'appellativo \"Musahiban\"."}
{"id": "4546926", "revid": "640277", "url": "https://it.wikipedia.org/wiki?curid=4546926", "title": "Enneagramma (Gurdjieff)", "text": "L'enneagramma (dalle parole Greche \u03b5\u03bd\u03bd\u03ad\u03b1, ennea, \"nove\" e \u03b3\u03c1\u03b1\u03bc\u03bc\u03b1, gramma, \"scrittura\") \u00e8 un simbolo pubblicato per la prima volta nel 1949 nel testo Frammenti di un insegnamento sconosciuto di P\u00ebtr Dem'janovi\u010d Uspenskij, nel quale l'autore rende conto dei suoi otto anni di lavoro con il mistico Georges Ivanovi\u010d Gurdjieff. \u00c8 una figura alla base dell'insegnamento di Gurdjieff, che la utilizza in molteplici casi, come un modello matematico del modo di procedere dei fenomeni.\nFra le altre cose \u00e8 anche un modello della personalit\u00e0 umana, ed in questa accezione \u00e8 utilizzato come un sistema di nove tipi di personalit\u00e0 interconnessi. Esso si basa su tecniche introdotte negli insegnamenti di Gurdjieff. Gli Archetipi definiscono nove tipi di personalit\u00e0 (a volte chiamati \"enneatipi\"), che sono rappresentati dai punti della figura geometrica, che serve anche da schema rappresentativo delle connessioni tra i tipi.\nStoricamente sia l'Enneagramma che il pensiero di Gurdjieff hanno influenzato varie persone nei pi\u00f9 svariati campi della cultura, come ad esempio l'architetto Frank Lloyd Wright, la scrittrice Pamela Lyndon Travers e il regista Peter Brook, che fa comparire il simbolo nel suo film Incontri con uomini straordinari. Famoso tra gli italiani \u00e8 il cantante Franco Battiato, nelle cui opere ricorre questo schema concettuale.\nNel mondo ci sono varie associazioni o gruppi che studiano tale metodo, come ad esempio"}
{"id": "4546947", "revid": "786133", "url": "https://it.wikipedia.org/wiki?curid=4546947", "title": "Adorazione dei pastori (Franco Siciliano)", "text": ""}
{"id": "4546949", "revid": "47767", "url": "https://it.wikipedia.org/wiki?curid=4546949", "title": "Angelo Poliziano", "text": ""}
{"id": "4546953", "revid": "47767", "url": "https://it.wikipedia.org/wiki?curid=4546953", "title": "ChessGames.com", "text": ""}
{"id": "4546965", "revid": "110157", "url": "https://it.wikipedia.org/wiki?curid=4546965", "title": "Surakarta", "text": "Surakarta, spesso chiamata Solo o Sala, \u00e8 una citt\u00e0 (\"kota\") dell'Indonesia, nella provincia di Giava Centrale."}
{"id": "4546970", "revid": "110157", "url": "https://it.wikipedia.org/wiki?curid=4546970", "title": "Pekalongan", "text": "Pekalongan \u00e8 una citt\u00e0 (\"kota\") dell'Indonesia, nella provincia di Giava Centrale."}
