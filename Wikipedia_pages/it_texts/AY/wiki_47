{"id": "4679606", "revid": "1318658", "url": "https://it.wikipedia.org/wiki?curid=4679606", "title": "Io canto (quarta edizione)", "text": "La quarta edizione del talent show Io canto \u00e8 andata in onda dall'8 settembre al 10 novembre 2013 in prima serata, con la conduzione di Gerry Scotti e la regia di Roberto Cenci. Conclusasi con uno share medio del 13,36% dopo 10 puntate, ha visto il trionfo di Miriam Di Pisa.\nRegolamento.\nLa divisione in squadre avviene mediante l'espressione di una preferenza operata da un caposquadra scelto casualmente al termine delle esibizioni di ogni singolo gruppo di ragazzi, precedentemente selezionato. La selezione dei ballerini, invece, viene operata attraverso la segnalazione progressiva degli stessi da parte dei giurati nel corso dell'esibizione. Al termine di tutte le manche, i ragazzi \"esclusi\" al primo turno ridivisi in gruppi, cantano 30-40 secondi di una nuova canzone. Al termine di ogni singolo gruppo il giurato selezionato casualmente indica quale interprete ammettere alla propria squadra. Dalla terza puntata inizia la gara. Le manche sono composte dalle esibizioni di 3 ragazzi indicati dai propri caposquadra, i quali possono scegliere se affiancare il ballo all'esibizione. Per ogni gruppo, la giuria vota quale sia il vincitore. Per i concorrenti non ancora inseriti in una squadra, i caposquadra scelgono prima della valutazione della giuria quale interprete selezionare, ascoltando l'esibizione a cappella (l'interprete, invece, ascolta la base musicale mediante le cuffie). Alla squadra vincitrice viene attribuito 1 punto (3 per l'ultima manche). Disputano la finale di puntata le 2 squadre con pi\u00f9 punti. Al termine delle 2 esibizioni dei ragazzi scelti dai caposquadra, la giuria indica quale sia l'interprete (e quindi la squadra) vincitrice. La squadra risultata vincitrice al termine delle puntate eliminatorie accede direttamente alla finale. Dalla semifinale \u00e8 presente il televoto che decreta direttamente la squadra vincitrice. I due interpreti pi\u00f9 votati della squadra vincitrice disputano la finale. L'interprete che ottiene pi\u00f9 voti al televoto vince l'edizione. Nel corso della stessa vengono presentati dei brani inediti presentati dagli autori nell'ambito del concorso \"grandi autori per piccoli talenti\", in collaborazione con SIAE. Vengono, quindi, attribuiti i \"premi SIAE\" da un'apposita giuria formata da rappresentanti delle radio e dal voto del web.\nCD.\nPer la quarta edizione del programma \u00e8 stato pubblicato il 4 novembre 2013 un doppio CD. Sono inclusi, oltre a 14 brani eseguiti nel corso delle puntate, i 14 inediti presentati in finale.\nTracce.\nCD 1\nCD 2"}
{"id": "4679607", "revid": "287204", "url": "https://it.wikipedia.org/wiki?curid=4679607", "title": "Timone (giornalismo)", "text": ""}
{"id": "4679608", "revid": "1149807", "url": "https://it.wikipedia.org/wiki?curid=4679608", "title": "Watashi ga motenai no wa d\u014d kangaetemo omaera ga warui!", "text": " , conosciuto anche con l'abbreviazione , \u00e8 un manga scritto e illustrato da Nico Tanigawa. La serializzazione della serie \u00e8 iniziata sul servizio \"Gangan Comics Online\" di Square Enix dal 4 agosto 2011. Un manga spin-off \"yonkoma\" ha iniziato la serializzazione su \"Gangan Joker\" dal 22 gennaio 2013. Una serie televisiva anime basata sul manga originale \u00e8 stata prodotta da Silver Link e trasmessa dall'8 luglio 2013 su TV Tokyo.\nTrama.\nLa storia riguarda la vita di Tomoko Kuroki, una ragazzina adolescente che pensava di diventare popolare una volta entrata alle superiori. Purtroppo per lei, le aspetta un duro risveglio; infatti scoprir\u00e0 che la realt\u00e0 \u00e8 molto differente dai dating sim ai quali era abituata. Far\u00e0 di tutto per diventare popolare, ma purtroppo non riesce a parlare con nessuno tranne che con una sola amica delle medie, con cui parla di rado.\nMedia.\nManga.\nLa serie, scritta e illustrata da Nico Tanigawa, inizi\u00f2 la serializzazione sul servizio \"Gangan Comics Online\" di Square Enix dal 4 agosto 2011. Il primo volume tank\u014dbon fu pubblicato il 21 gennaio 2012, con 20 volumi usciti entro il 10 settembre 2021 e un'antologia pubblicata il 22 giugno 2013. Il secondo volume, pubblicato il 22 maggio 2012, si \u00e8 classificato alla decima posizione nella classifica Oricon dei manga pi\u00f9 venduti in Giappone nella settimana dal 21 al 27 maggio 2012. A luglio 2013, la serie ha venduto oltre 1,5 milioni di copie. Yen Press ha pubblicato il manga in Nord America e nel Regno Unito il 29 ottobre 2013.\nUna serie manga spin-off \"yonkoma\" dal titolo , conosciuto anche con l'abbreviazione , \u00e8 stata serializzata sulla rivista \"Gangan Joker\" di Square Enix dal 22 gennaio 2013 al 22 luglio 2015.\nAnime.\nUna serie televisiva anime, adattamento del manga originale, \u00e8 stato prodotto da Silver Link e ha iniziato la sua messa in onda in Giappone dall'8 luglio 2013 su TV Tokyo nella fascia oraria seguente a quella di \"Kami nomi zo shiru sekai -Megami Hen-\" ed \u00e8 stata anche diffusa in streaming in simulcast da Crunchyroll. La trasmissione si \u00e8 fermata a quota dodici episodi il 23 settembre 2013. La serie \u00e8 diretta da Shin Oonuma e scritta da Takao Yoshioka, con il character design curato da Hideki Furukawa. Un episodio OAV \u00e8 stato pubblicato insieme al settimo volume del manga il 22 ottobre 2014. La sigla d'apertura \u00e8 cantata da Konomi Suzuki e Kiba of Akiba. Come sigle di chiusura sono stati impiegati quattro differenti brani musicali, questi in ordine sono: di Izumi Kitta (ep. 1, 3-4, 7-12 e OAV), (ep. 2) e (ep. 5), entrambe di Velvet.kodhy, di Utsu-P &amp; Minatsukitoka, con l'accompagnamento vocale di Hatsune Miku (la quale \u00e8 una cover dell'omonimo brano dei Jitterin' Jinn degli anni '90) (ep. 6) e infine di Velvet.Kodhy, Velvet.Kodhy, \u00b5 and \u00b5 (Velvet.kodhy\u3068Velvet.kodhy\u3068\u03bc\u3068\u03bc).\nSentai Filmworks ha acquisito i diritti per la pubblicazione di una edizione in lingua inglese per il Nord America. In Italia la serie \u00e8 inedita.\nAccoglienza.\n\"WataMote\" \u00e8 stato oggetto di molte discussioni e dibattiti, in particolare nel suo trattamento dell'ansia sociale e della protagonista Tomoko. Molti hanno discusso se la serie fosse una commedia o uno studio sulla nevrosi con molte opinioni diverse sul fatto che l'argomento fosse divertente o meno. Tuttavia, l'adattamento anime \u00e8 stato molto apprezzato dalla maggior parte dei siti web dedicati, in particolare per Tomoko e per l'interpretazione della sua doppiatrice Izumi Kitta. Tra gli aspetti pi\u00f9 apprezzati della serie, la sigla d'apertura ha ricevuto elogi unanimi per il suo brano musicali, le immagini e come veniva rappresenta la solitudine, la frustrazione e l'intensa ansia sociale di Tomoko.\nIl recensore e critico di anime Richard Eisenbeis di Kotaku ha dato alla serie una recensione estremamente negativa, descrivendo la serie come l'anime \"pi\u00f9 meschino\" che avesse mai visto come critico e fan. Ha criticato la principale fonte di umorismo, il disturbo d'ansia sociale della protagonista, definendolo un basso profilo e umiliante per i malati di mente.\nD'altra parte, la recensione di Anime News Network ha confrontato la serie con altri titoli ben noti che trattano argomenti di disadattati sociali, come \"Welcome to the NHK\" e \"Genshiken\". Inoltre, Tomoko \u00e8 ritratta come un personaggio completamente anti-moe, dal momento che \u00e8 arrabbiata e vendicativa, invece di essere una tipica ragazza allegra che sembra essere socialmente goffa. La recensione loda la serie per essere perspicace e diretta nel suo trattamento del disadattamento sociale."}
{"id": "4679613", "revid": "1926649", "url": "https://it.wikipedia.org/wiki?curid=4679613", "title": "Francesco Fedato", "text": "Caratteristiche tecniche.\nSi adatta a tutti i cambi di moduli, predilige il 4-3-3 facendo la punta larga a sinistra.\nCarriera.\nClub.\nGli esordi: Venezia e Lucchese.\nCresciuto nelle giovanili del , nella stagione 2010-2011, appena maggiorenne, entra nel giro della Prima squadra con la quale gioca 4 partite e mette a segno un gol in Serie D.\nDopo il cambio societario degli arancioneroverdi avvenuto nell'estate 2011, il Venezia non crede sulle sue doti, cos\u00ec si svincola e passa alla Lucchese, in Eccellenza, dove mette a segno 11 reti in 27 partite, contribuendo cos\u00ec alla promozione della squadra toscana in Serie D.\nBari e Catania.\nNell'estate 2012 il acquista l'intero cartellino del giocatore a titolo definitivo e nel contempo cede la met\u00e0 del calciatore al . Il giocatore esordisce con i \"Galletti\" in Serie B il 25 settembre 2012 nella vittoria 2-1 contro la Pro Vercelli. Sigla la sua prima rete fra i cadetti il 3 novembre successivo nella sconfitta 2-1 in trasferta contro il . Conclude la sua prima stagione in Serie B collezionando 26 presenze e 6 gol in Campionato e 1 partita di Coppa Italia.\nIl 19 giugno 2013 la compartecipazione tra Catania e Bari viene rinnovata con il giocatore che continua a vestire la maglia biancorossa anche per la stagione 2013-2014.\nIl 31 gennaio 2014, dopo aver collezionato altre 14 presenze in Serie B condite da 2 gol, la acquista dal la met\u00e0 del cartellino del giocatore diventando quindi la nuova detentrice dei diritti sportivi del giocatore decidendo, in accordo con il Catania, di lasciare il calciatore in Sicilia in prestito fino al termine della stagione.\nIl 9 febbraio seguente compie il suo esordio in Serie A subentrando, all'89' di -Catania 0-0, al posto di Lucas Castro. Termina la sua met\u00e0 stagione in Sicilia con 9 presenze (di cui una da titolare).\nSampdoria ed i prestiti a Modena e Livorno.\nIl 18 giugno 2014 Sampdoria e Catania decidono di rinnovare l'accordo di partecipazione relativo ai diritti sportivi del calciatore; al club ligure va il tesseramento dell'atleta per la stagione 2014-2015. Il 5 ottobre durante Samp-Atalanta 1-0 esordisce in \"blucerchiato\" subentrando al 50' ad \u00c9der.\nL'8 gennaio 2015 il comunica l'acquisto a titolo temporaneo dalla Sampdoria; Francesco nei sei mesi in Emilia gioca 19 partite di Serie B, mettendo a segno 3 reti (contro Lanciano, Spezia e Carpi), ed una gara dei playout salvezza vinti contro la Virtus Entella.\nIl 25 giugno seguente, data ultima per la scadenza delle compropriet\u00e0, la Sampdoria si aggiudica l'intero cartellino del giocatore dato che il Catania non deposita la busta.\nil 21 luglio 2015 viene ufficializzato il suo passaggio in prestito per un anno, con diritto di riscatto e contro-riscatto al Livorno.. Il 6 settembre all'esordio in Campionato segna il gol del definitivo 4 a 0 contro il Pescara.Il 12 settembre realizza la sua seconda rete quella che equivale il pareggio con il .\nIl ritorno a Bari e Carpi.\nIl 10 luglio 2016 ritorna al in prestito con diritto di riscatto. Senza aver segnato neanche un gol, il 26 gennaio 2017 si trasferisce, con la stessa formula, al Carpi ma neanche qui riesce ad andare in gol.\nLa cessione al Foggia e i passaggi in C.\nIl 12 luglio passa a titolo definitivo al Foggia, firmando un triennale. Dopo 17 presenze e 2 gol in B con i pugliesi, il 31 agosto 2018 viene ceduto in prestito al Piacenza in Serie C. Dopo un solo gol segnato nel girone A in 14 partite, il 9 gennaio 2019 si trasferisce sempre in prestito al nel girone C.\nPoco dopo l'inizio della stagione 2019-2020 il suo cartellino viene acquisito a titolo definitivo dal , militante nel girone A della terza serie.\nNella stagione seguente si divide tra e . Il club umbro il 31 agosto 2021 lo cede in prestito alla , ancora in Serie C.\nNazionale.\nIl 6 febbraio 2013 esordisce in Under-20 giocando il secondo tempo della partita Italia-Germania 0-2.\nSette mesi dopo (9 settembre) avviene invece l'esordio in Under-21 durante la partita Cipro-Italia (0-2), valevole per le Qualificazioni agli Europei Under-21 del 2015, nella quale segna al 67' il gol che sblocca la partita.\nStatistiche.\nPresenze e reti nei club.\n\"Statistiche aggiornate al 17 ottobre 2021.\""}
{"id": "4679617", "revid": "298229", "url": "https://it.wikipedia.org/wiki?curid=4679617", "title": "Olha Bryzhina", "text": ""}
{"id": "4679618", "revid": "767487", "url": "https://it.wikipedia.org/wiki?curid=4679618", "title": "Enemy (film)", "text": "Enemy \u00e8 un film del 2013 diretto da Denis Villeneuve e con protagonista Jake Gyllenhaal\nLa pellicola \u00e8 liberamente tratta dal romanzo \"L'uomo duplicato\" (2002) di Jos\u00e9 Saramago.\nTrama.\nUn uomo assiste a uno spettacolo erotico in un club sotterraneo, che culmina con una donna nuda in procinto di schiacciare una tarantola.\nAdam Bell, un impacciato professore universitario di storia, vive una vita tranquilla e monotona in una citt\u00e0 dominata da un cielo costantemente grigio. Su consiglio di un collega, noleggia un film di produzione locale, \"Volere \u00e8 potere\", notandovi con grande sorpresa una comparsa che sembra essere il suo sosia perfetto. Cercando online, identifica l'attore come Daniel St. Claire, nome d'arte di Anthony Claire. Adam affitta gli altri due film in cui ha recitato Anthony e ne diventa ossessionato, trascurando il lavoro e la sua ragazza, Mary. In casa sua ritrova anche una foto di qualcuno che gli assomiglia, con una mano femminile sulla sua spalla: tuttavia, parte della foto \u00e8 strappata, rendendo impossibile identificare la donna. Adam ha anche dei frequenti sogni in cui compare una tarantola.\nRecatosi all'agenzia di Anthony, viene scambiato per quest'ultimo e ritira una busta da cui ne ricava l'indirizzo. Lo chiama a casa, ma le sue farneticazioni finiscono solo per spaventare la moglie incinta di Anthony, Helen. Quest'ultima, convinta che si tratti dell'ennesima infedelt\u00e0 del marito, pedina Adam, rimanendo profondamente turbata dalla loro somiglianza. Alla fine, Anthony accetta di incontrarsi con lui in una camera d'albergo, dove constatano la rispettiva identicit\u00e0, fin nella medesima cicatrice sulla pancia. Quando Anthony lo incalza riguardo a una possibile parentela segreta, Adam \u00e8 preso alla sprovvista dalla personalit\u00e0 opposta dell'altro e, messo a disagio, se ne va. Il giorno dopo, \u00e8 Anthony che comincia a seguire Adam fino ad adocchiare Mary. Invaghitosi di lei, Anthony accusa Adam di aver avuto rapporti sessuali con Helen, sostenendo che lui in cambio dovrebbe permettergli di fare altrettanto con Mary.\nSi fa consegnare quindi i suoi vestiti e le chiavi della sua macchina per poter trascorrere una serata con lei, promettendo poi di sparire per sempre dalla vita di Adam. Mentre Anthony porta Mary nella camera d'albergo dell'incontro, Adam si reca nell'appartamento dell'altro, dove viene scambiato per Anthony dal portiere, che gli chiede disperatamente di riportarlo nel club sotterraneo. Nell'appartamento, Adam trova una foto incorniciata su una mensola, simile a quella di casa sua, ma intatta e con Helen assieme a lui. Adam cerca di fingersi Anthony di fronte a Helen, ma, anche se non sembra notare le sottili differenze o il comportamento timido, questa gli chiede comunque come \u00e8 andata la giornata a scuola. Pi\u00f9 tardi quella notte, Helen consola Adam, che le chiede scusa in lacrime: lei gli chiede di rimanere e i due fanno l'amore. Nel frattempo, Mary e Anthony stanno avendo un rapporto sessuale, quando questa si accorge del segno lasciato sulla pelle dalla fede nuziale di Anthony e va nel panico, realizzando la verit\u00e0. Costringe Anthony a riportarla a casa in macchina, ma durante il tragitto i due litigano furiosamente, finendo per fare un incidente, presumibilmente mortale.\nIl giorno dopo, Adam si veste con gli abiti di Anthony e apre la busta ritirata in precedenza dall'agenzia, trovandovi la chiave del club sotterraneo. Rientrato in camera da letto da Helen, scopre al suo posto una tarantola grande come la stanza e rannicchiata contro il muro posteriore.\nSignificato dell'opera.\nCriptico in alcuni frangenti e ricco di momenti non esattamente lineari, il film rappresenta in realt\u00e0 una critica verso le imposizioni sociali, verso gli \"obblighi\" morali che condizionano le scelte di un individuo e spingono l'evoluzione della sua esistenza in una direzione piuttosto che in un'altra. Da qui deriva il titolo del film: l'opera esprime infatti la concezione secondo cui ogni individuo sia l'unico vero nemico di se stesso.\nAnthony e Adam sono rappresentati come due persone perfettamente identiche fisicamente ma completamente agli antipodi sotto ogni altro aspetto proprio per questo: Adam vive una relazione abbastanza libera con una fidanzata e ha un lavoro molto stabile, ma ha dovuto affrontare il fallimento di un matrimonio e ha messo da parte il proposito di diventare attore per assicurarsi una carriera pi\u00f9 solida, come scopriamo dalla conversazione con sua madre; Anthony invece \u00e8 un attore professionista e ha una moglie incinta prossima al parto, ma ha interpretato pochi ruoli marginali lavorativamente e nel privato ha un costante bisogno di evadere dalla vita coniugale trascorrendo del tempo in un club erotico. Queste scelte hanno generato un temperamento dimesso e timido in Adam e uno decisamente pi\u00f9 focoso e aggressivo in Anthony, ma il risultato rimane simile: entrambi hanno rinunciato a una parte di s\u00e9 per un'imposizione sociale, sia essa il matrimonio monogamo o la carriera assicurata.\nIl ruolo delle donne del film \u00e8 ancora pi\u00f9 calato in quest'ottica, come se le inquadrasse come dei simboli delle convenzioni sociali: la madre che ha pretese e atteggiamenti piccolo-borghesi nei confronti del figlio, la moglie gelosa e che desidera che il suo uomo sia pi\u00f9 simile ad Adam che ad Anthony, la fidanzata che concorre nel determinare un epilogo non felice per uno dei due. Il finale ambiguo del film sottolinea infine uno dei messaggi cardine dell'opera: un vero cambiamento dell'individuo \u00e8 possibile solo qualora cambi effettivamente qualcosa dentro di lui.\nProduzione.\nLe riprese del film sono cominciate il 12 maggio 2012 a Toronto.\nDistribuzione.\nIl film \u00e8 stato presentato in anteprima al Toronto International Film Festival l'8 settembre 2013. \u00c8 stato distribuito nelle sale cinematografiche canadesi da Entertainment One a partire dal 14 marzo 2014 e in quelle spagnole da Alfa Pictures a partire dal 28 marzo dello stesso anno.\nIn Italia, il film \u00e8 stato distribuito direttamente in home video da PFA Films e 102 Distribution il 24 ottobre 2017.\nAccoglienza.\nAccoglienza.\nSecondo Rotten Tomatoes, il film ha ottenuto un indice di gradimento del 71% e un voto di 6,60 su 10 sulla base di 121 recensioni. Secondo Metacritic, il film ha ottenuto un voto di 61 su 100 sulla base di 30 recensioni.\nIncassi.\nIl film ha incassato circa 3,4 milioni di dollari al botteghino."}
{"id": "4679620", "revid": "830579", "url": "https://it.wikipedia.org/wiki?curid=4679620", "title": "Albi di Dylan Dog (1994)", "text": "Albi del fumetto Dylan Dog pubblicati nel 1994\nOltre la morte.\nDylan scopre che il suo grande amore Bree Daniels, conosciuta tempo prima, ha contratto l'AIDS e ora si ritrova all'interno di una clinica per malati terminali. Decide cos\u00ec di fare un patto con la Morte: Bree potr\u00e0 continuare a vivere se Dylan uccider\u00e0 al suo posto una qualsiasi altra persona. L'occasione si presenta quando Dylan riceve una sfida da parte di Johnny Dark, uno spietato serial killer che lo stesso indagatore dell'incubo riteneva di aver ucciso in passato.\nI cavalieri del tempo.\nSabrina, una scrittrice di romanzi rosa di ambientazione medievale, pensa di essere impazzita quando vede i personaggi dei suoi romanzi prendere vita. Lei e Dylan Dog si recheranno cos\u00ec a Rockland, il villaggio immaginato nella mente della scrittrice, per capire come sia possibile che l'universo da lei creato sia diventato realt\u00e0.\nTitanic.\nLender Pierce, un antropologo amico di Dylan Dog, muore dopo aver evocato gli Innuats, creature leggendarie. Dylan si imbarca cos\u00ec alla volta del Canada sul Titanic, nave dal nome poco promettente. Durante la traversata, dovr\u00e0 cos\u00ec scoprire il mistero che avvolge la nave. \nMetamorfosi.\nRebecca Stanford \u00e8 una bellissima donna di successo che una mattina si risveglia all'interno di corpo orribile e deforme. Dopo aver scoperto che il corpo in un cui si trova appartiene a Maude Randall, si reca da Dylan Dog per scoprire il motivo di questo scambio di corpi.\nIl mosaico dell'orrore.\nDylan Dog si ritrova ad indagare su Bloodsbury, un quartiere di Londra in cui accadono strani eventi. A Dylan spetta quindi il compito di capire se sul quartiere \u00e8 presente un'antica maledizione.\nPresenze....\nDylan Dog ha un incubo in cui un uomo ripete continuamente una richiesta: \"Devi uccidere Zorex\". La persona in questione altri non \u00e8 che uno spregevole avvocato, Harvey Zorex, pronto alla sua discesa in politica per saziare la sua fame di potere. Dylan \u00e8 proprio la persona scelta da Zorex per fare da testimonial durante la sua campagna elettorale. \nLa donna che uccide il passato.\nHannah \u00e8 una bellissima donna innamorata di Dylan Dog. Spinta dalla gelosia inizier\u00e0 ad uccidere tutte le ex fidanzate dell'indagatore dell'incubo.\nI giorni dell'incubo.\nDurante una lotta con Dan Granger, il capo di una setta che ha plagiato Gloria, l'attuale fidanzata di Dylan, a quest'ultimo viene buttata negli occhi una strana polvere. Inizier\u00e0 cos\u00ec a vedere il mondo circostante come sar\u00e0 nel futuro in una progressione via via sempre maggiore. \nLa sfida.\nBrett Pierce, oltre ad essere un esperto informatico, \u00e8 anche un serial killer che decide di recarsi da Dylan Dog per costituirsi. La sua mossa in realt\u00e0 non \u00e8 altro che una sfida lanciata a Dylan, al quale spetter\u00e0 quindi il compito di dimostrare la vera natura dell'uomo, ossia quella di uno spietato assassino.\nDietro il sipario.\nUn killer, dopo aver ucciso pi\u00f9 volte lo stesso uomo, decide di ingaggiare Dylan Dog per scoprire il mistero. Il presunto immortale \u00e8 Paul Ganz, un commediografo di successo che ha un gemello di nome Michael.\nLo sguardo di Satana.\nJulius Gronberg \u00e8 un regista che vuole realizzare film horror a basso costo, per fare questo decide di ingaggiare per i suoi film persone uscite dai manicomi, per catturare gli incubi che si annidano nel cervello della gente.\nSinfonia mortale.\nNel laboratorio di un alchimista viene rinvenuto uno strano vinile sul quale vengono effettuate delle analisi che lo daterebbero vecchio di cinquecento anni. La sinfonia incisa sul disco pu\u00f2 far impazzire chiunque la ascolti."}
{"id": "4679624", "revid": "88740", "url": "https://it.wikipedia.org/wiki?curid=4679624", "title": "UNAMET", "text": "UNAMET \u00e8 l'acronimo di United Nations Mission in East Timor, una missione compiuta da osservatori internazionali inviati dalle Nazioni Unite a Timor Est per controllare la regolare esecuzione delle operazioni elettorali relative al \"referendum\" del 30 agosto 1999, con il quale la popolazione est-timorese fu chiamata ad esprimersi pro o contro l'indipendenza dall'Indonesia, le cui truppe, nell'autunno del 1975 avevano occupato Timor Est facendone la loro 27\u00aa provincia, non appena il partito FRETILIN aveva proclamato l'indipendenza di Timor Est dal Portogallo, del quale il Paese era stato colonia per secoli. La missione era stata decisa con la Risoluzione n. 1246 del Consiglio di sicurezza delle Nazioni Unite. L'attuazione delle operazioni per la consultazione elettorale ebbe inizio l'11 giugno 1999, dopo l'accordo con Indonesia e Portogallo sulle modalit\u00e0 esecutive della medesima. La presenza della missione venne poi prorogata il 3 agosto 1999 anno con la Risoluzione n. 1257 e termin\u00f2 il 25 ottobre, circa due mesi dopo il \"referendum\". La popolazione di Timor Est con il \"referendum\" si espresse chiaramente a favore dell'indipendenza di Timor Est dall'Indonesia. Ci\u00f2 provoc\u00f2 la violenta reazione della Milizia pro-Indonesia, sostenuta dall'esercito occupante, che diede origine alla crisi di Timor Est del 1999, una serie di insostenibili violenze contro la popolazione civile che produssero massacri e distruzioni. A causa di ci\u00f2 agli osservatori di UNAMET subentr\u00f2 un nutrito corpo internazionale militare organizzato dalle Nazioni Unite per riportare la pace e ripristinare l'ordine pubblico a Timor Est detto INTERFET.\nAntefatti.\nNove giorni dopo che Timor Est aveva proclamato l'indipendenza dalla potenza coloniale portoghese, il 28 novembre 1975, e la nascita della Repubblica Democratica di Timor Est, le truppe indonesiane attraversarono il confine che divideva la ormai ex colonia portoghese dall'indonesiana Timor Ovest e la occuparono, annettendola come 27\u00aa provincia indonesiana. Il braccio armato del FRETILIN, il partito di maggioranza della neonata Repubblica, il FALINTIL, diede corso a numerose azioni di guerriglia contro gli occupanti, che portarono nel giro di alcuni anni al decesso di circa un quarto della popolazione di Timor Est. Nella repressione l'Indonesia utilizzava anche una Milizia formata da civili in armi e sostenuta dal suo esercito.\nLa fine in Indonesia della dittatura del generale Suharto e le crescenti pressioni della comunit\u00e0 internazionale, crearono le premesse per trattative che portassero ad una soluzione pacifica del conflitto. Infine le autorit\u00e0 indonesiane e il Consiglio Nazionale della Resistenza Timorese (CNRT) concordarono sull'organizzazione di un \"referendum\", tramite il quale la popolazione di Timor Est potesse esprimersi sulla volont\u00e0 di fare del territorio uno stato indipendente o rimanere una provincia indonesiana.\nMandato.\nLa missione UNAMET ebbe il compito di sorvegliare affinch\u00e9 il \"referendum\" si svolgesse secondo le regole della democrazia, cio\u00e8 che tutti gli aventi diritto potessero esprimere liberamente e nel segreto dell'urna la loro opinione sui quesiti posti.\nIn particolare doveva essere stabilito con questa consultazione se gli abitanti di Timor Est accettavano il quadro generale della Costituzione proposta che prevedeva una particolare autonomia del Paese ma all'interno dello stato indonesiano, o se preferivano una totale indipendenza di Timor Est quale stato sovrano. Responsabile della sicurezza e del libero svolgimento delle operazioni di voto era la polizia indonesiana.\nPer questo vennero inviati 280 poliziotti civili, ci quali dovevano far da consulenti alla polizia indonesiana con l'esperienza degl'incarichi di questo tipo gi\u00e0 da loro svolti. Inoltre sarebbero state sorvegliate le schede e le urne durante il trasporto nei vari seggi. In pi\u00f9 furono inviati, nel quadro della missione, 50 funzionari di collegamento, che avrebbero dovuto mantenere contatti con le Forze armate indonesiane, per consentire al Segretario Generale delle Nazioni Unite di esimersi dalla responsabilit\u00e0 esecutiva in merito agli accordi generali e quelli di sicurezza. Come mandatario personale del Segretario Generale venne incaricato il pakistano Jamsheed Marker.\nQuando l'8 settembre vennero uccisi quattro collaboratori locali dell'UNAMET, le Nazioni Unite disposero il ritiro della missione. Con il consenso dell'Indonesia il 15 settembre venne deciso l'invio a Timor Est di una forza militare internazionale, l'INTERFET."}
{"id": "4679628", "revid": "838137", "url": "https://it.wikipedia.org/wiki?curid=4679628", "title": "Fomepizolo", "text": "Il fomepizolo, o 4-metilpirazolo, \u00e8 un farmaco che ha l'attivit\u00e0 di inibire l'alcol deidrogenasi, enzima deputato alla sintesi di acetaldeide nel corso del metabolismo dell'etanolo. La funzione di questo farmaco \u00e8 impedire la formazione di metaboliti tossici in corso di avvelenamento da metanolo e glicole etilenico e di impedire la formazione di acetaldeide in corso di sindrome coprinica.\nUtilizzo in medicina.\nIl metanolo, una volta nell'organismo, viene metabolizzato dagli enzimi che metabolizzano l'etanolo in una serie di passaggi fino alla formazione di acido formico, sostanza fortemente tossica che comporta deplezione dei citocromi, tossicit\u00e0 per la retina ed acidosi metabolica. \nIl glicole etilenico, similmente, viene metabolizzato fino alla formazione di acido ossalico, sostanza che causa nefrite in seguito a precipitazione nei tubuli renali. \nIn corso di sindrome coprinica la coprina, metabolizzata nel proprio metabolita attivo, inibisce l'acetaldeide deidrogenasi causando accumulo di acetaldeide. In concomitanza di assunzione di etanolo, la via metabolica viene sovraccaricata di acetaldeide che causa marcata ipotensione, fino al collasso, eritema al volto, cefalea, vampate di calore, tachicardia. Il fine della somministrazione di fomepizolo \u00e8 limitare la formazione di acetaldeide inibendo l'alcol deidrogenasi, quindi limitare i sintomi."}
{"id": "4679630", "revid": "767487", "url": "https://it.wikipedia.org/wiki?curid=4679630", "title": "In Secret", "text": "In Secret \u00e8 un film del 2013 diretto da Charlie Stratton e con protagonisti Elizabeth Olsen, Tom Felton, Oscar Isaac e Jessica Lange. La sceneggiatura del film, scritta dallo stesso Charlie Stratton, si basa sul romanzo \"Teresa Raquin\" scritto da \u00c9mile Zola nel 1867.\nTrama.\nTh\u00e9r\u00e8se Raquin \u00e8 una giovane donna che vive nella Parigi del 1867, intrappolata in un matrimonio senza amore con il cugino cagionevole di salute Camille. Frustrata e insoddisfatta della sua vita e del suo matrimonio si lascia sedurre dall'amico di famiglia Laurent, uomo dal temperamento rude e focoso e i due amanti, travolti dalla passione, arriveranno ad uccidere Camille facendolo passare per un incidente. Nonostante il loro amore, anche dopo sposati i due non riusciranno a trovar pace per il gesto compiuto...\nDistribuzione.\nIl film \u00e8 stato proiettato in anteprima mondiale il 7 settembre 2013 alla trentottesima edizione del Toronto International Film Festival e sar\u00e0 distribuito nei cinema statunitensi a partire dal 21 febbraio 2014.\nTitolo.\nIl primo titolo del film era \"Th\u00e9r\u00e8se\", cambiato poi in \"In Secret\" con l'uscita del primo trailer ufficiale il 3 dicembre 2013."}
{"id": "4679631", "revid": "1005847", "url": "https://it.wikipedia.org/wiki?curid=4679631", "title": "Liceo classico Ernesto Cairoli", "text": "Il liceo classico statale \"Ernesto Cairoli\" \u00e8 una scuola di Varese. \u00c8 il principale liceo classico, nonch\u00e9 una delle scuole pi\u00f9 antiche della citt\u00e0 lombarda.\nStoria.\nGli studi classici nella citt\u00e0 di Varese hanno radici antiche: la prima proposta d\u2019istituire un corso scolastico di tale indirizzo venne dal prevosto cittadino nel 1588.\nNel 1628, grazie a un cospicuo lascito testamentario concesso a beneficio dell'ospedale cittadino (con espressa clausola che servisse a finanziare l\u2019istruzione di 15 ragazzi varesini in condizioni di povert\u00e0) fu creata la prima scuola, che per\u00f2 gi\u00e0 nel 1669, a causa del repentino esaurimento dei fondi, non fu pi\u00f9 in grado di sostenere la domanda di utenti che chiedevano di frequentarla: seppur con ridotte capacit\u00e0, l\u2019attivit\u00e0 fu comunque portata avanti fino al 1853.\nTale esperienza fu comunque la base da cui, nel 1908, venne istituito il Ginnasio, di durata quinquennale (abbinante i tre anni della scuola media pi\u00f9 due), su iniziativa dell'amministrazione comunale varesina e della neocostituita \"Societ\u00e0 del Collegio Civico\", capeggiata dai fratelli Giulio ed Enrico Macchi, futuri \"patron\" dell'Aermacchi. Pareggiato ai programmi ministeriali nel 1909, dal 1911 si \u00e8 stabilito nello stabile di via Dante Alighieri presso il Colle Campigli, alla congiunzione tra i quartieri di Casbeno e Brunella, un ex convento di Frati Cappuccini poi adattato a dimora privata col nome di \"Villa Quiete\", che ne costituisce a tutto il Terzo millennio la sede centrale. Nel 1915 il Ginnasio ottiene la \"regificazione\", entrando nel sistema d\u2019istruzione pubblica.\nTra il 1910 e il 1913 si aggiunge al Ginnasio il corso denominato Liceo, di durata triennale, che diverr\u00e0 stabilmente parte dell'offerta formativa a partire dal 1917. Nello stesso anno l'istituto riceve l'intitolazione ad Ernesto Cairoli, patriota garibaldino di origini pavesi caduto in battaglia a Biumo Inferiore il 26 maggio 1859.\nIl Liceo ottiene il pareggiamento nel 1926, per poi essere unito in un'unica istituzione, denominata \"Regio Liceo-Ginnasio\", a completa gestione statale, nel 1935.\nStruttura.\nIl liceo classico \"Ernesto Cairoli\" ha sede dal 1911 in un vasto edificio di tre piani, localizzato sul colle Campigli che domina il rione varesino di Casbeno, e si estende su tre vie (via Dante Alighieri, via Guido Morselli e vicolo Luigi Russolo). La porzione di edificio che risponde su via Dante Alighieri e vicolo Russolo \u00e8 la pi\u00f9 antica: fu edificata nel 1689 a beneficio di una comunit\u00e0 di Frati Cappuccini, che ivi stabilirono il loro convento. Tale edificio fu poi espropriato nel 1797 dal governo della Repubblica Cisalpina e trasformato in una residenza privata, col nome di \"Villa Quiete\", per poi divenire sede dell'istituto scolastico. In tale ala dell'edificio hanno sede tuttora () la presidenza e gli uffici amministrativi.\nLa struttura fu via via ampliata, soprattutto negli anni 1960, quando fu aggiunta una nuova ala, sita in via Morselli, contestualmente all'edificazione della nuova sede della scuola magistrale (divenuta Liceo delle Scienze Umane Alessandro Manzoni). L'ala di via Morselli \u00e8 in parte condivisa con la Scuola Media Dante Alighieri, altro importante istituto scolastico varesino, la cui sede storica \u00e8 sita tra questo stabile ed il predetto Liceo Manzoni.\nTra il 1928 e il 1929, a poche centinaia di metri dall'intersezione di via Morselli e via XXV Aprile, fu edificata la monumentale Palestra XXV Aprile (gi\u00e0 nota come \"Palestra della Giovent\u00f9 del Littorio\" o \"Palestra dei Pompieri\"), in stile razionalista, di propriet\u00e0 comunale, che dal 1965 \u00e8 concessa in uso al Liceo Classico per lo svolgimento delle lezioni di educazione fisica e la pratica di attivit\u00e0 sportive nel quadro dei Giochi Sportivi Studenteschi.\nLaboratori.\nL'istituto dispone di laboratori opportunamente attrezzati per lo studio di biologia, chimica, fisica, informatica, lingua straniera e cittadinanza e costituzione, oltre che di un terminale radioamatoriale attrezzato anche per la ricezione dei dati del satellite Meteosat e lo studio della propagazione delle onde elettromagnetiche. Il Liceo Cairoli \u00e8 altres\u00ec l'unico liceo classico italiano cui il Ministero delle comunicazioni ha concesso un nominativo radioamatoriale (IK2TMC - Terminale Meteorologico Cairoli).\nBiblioteca.\nLa biblioteca, intitolata al professor Pio Fo\u00e0, raccoglie circa 20.000 testi, di cui 1000 di antiquaria: tra i \"pezzi\" pi\u00f9 pregiati figurano testi del XVI, XVII e XVIII secolo. Il catalogo completo \u00e8 consultabile online\nAltre iniziative.\nDal 2003 il liceo ospita un coro a cappella composto da allievi dell'istituto con la direzione dei Maestri Alessandro Cadario e Raffaele Cifani.\n che ha ricevuto molteplici riconoscimenti e ha partecipato al Festival di Primavera di Montecatini Terme, evento organizzato annualmente da Feniarco, evento per il quale collabora con il coro del Liceo Scientifico varesino \u201cGalileo Ferraris.\nCorsi.\nAl 2013 l'ordinamento del liceo classico tradizionale \u00e8 \"de facto\" scomparso dall'offerta formativa, sebbene la scuola sottolinei comunque il ruolo preponderante dello studio del greco antico e del latino \u00abquali formidabili strumenti per l'interpretazione del reale\u00bb. Nella fattispecie, tutte le sezioni prevedono l'insegnamento della lingua straniera (notabilmente l'inglese) fino all'esame di stato e via via anche un'ora supplementare di matematica, secondo i dettami del Piano Nazionale Informatica, e 1 ora supplementare di storia dell'Arte.\nUnica eccezione a queste ultime due caratteristiche \u00e8 la sezione bilingue, nella quale all'insegnamento dell'inglese si aggiunge quello della lingua francese. Dal 2009 tale insegnamento, che si estende anche alla letteratura ed alla storia, \u00e8 finalizzato al conseguimento di un diploma di maturit\u00e0 specifico, detto \"EsaBac\" (il nome deriva dalla contrazione di \"esame di stato\" e \"baccalaur\u00e9at\", a significare la validit\u00e0 del titolo di studio in Italia cos\u00ec come in Francia).\nDall'anno 2012 \u00e8 altres\u00ec partita l'implementazione progressiva in tutte le aule della Lavagna Interattiva Multimediale. Una sezione pilota, denominata progetto \"Arch\u00e9\" (dal termine greco \u03b1\u03c1\u03c7\u03ae che significa \"inizio\", \u201cprinicipio\u201d), ha iniziato nello stesso anno la sperimentazione di nuovo modello didattico: ad ogni studente \u00e8 concesso un notebook in comodato d'uso gratuito da usare nello studio, in parziale sostituzione dei libri; analoga \"smaterializzazione\" \u00e8 riservata al registro di classe, che \u00e8 solo elettronico. Per stimolare la collaborazione fra singoli, i banchi sono di forma esagonale ed accolgono 6 posti a sedere, ma possono all'occorrenza essere separati in postazioni singole.\nL'anno 2014, inoltre, ha dato inizio al progetto Erodoto. Le classi che partecipano a questo progetto, che presenta momenti di approfondimento e di esperienze laboratoriali focalizzate sulle forme della comunicazione, sviluppano capacit\u00e0 di analisi e comprensione della parola e dell'immagine; frequentando nel primo anno un corso di giornalismo e nel secondo uno di fotografia. Nel triennio il percorso continua in alternanza scuola-lavoro, con esperienze sempre legate alla comunicazione. Il nome di questo progetto deriva dall'autore greco Erodoto, ritenuto primo storico e quindi anche \"prototipo\" di giornalista.\nA partire da settembre 2018 il liceo ha avviato in qualit\u00e0 di progetto sperimentale il cosiddetto \"liceo classico quadriennale\", che prevede il compimento del percorso di studio in quattro anni al posto dei canonici cinque, mediante l\u2019aggiunta di ore al comune curricolo settimanale, nonch\u00e9 dell\u2019insegnamento della lingua tedesca.\nFilatelia.\nNel 2006, in occasione del 70\u00ba anniversario dell'istituzione del Liceo-Ginnasio statale unificato, le Poste Italiane hanno emesso un francobollo celebrativo dell'avvenimento."}
{"id": "4679633", "revid": "287204", "url": "https://it.wikipedia.org/wiki?curid=4679633", "title": "Hennig Brand", "text": "Biografia.\nLe circostanze della nascita di Brand sono sconosciute. Alcune fonti descrivono le sue origini umili e indicano che da giovane era stato un apprendista vetraio. Tuttavia, la corrispondenza con la sua seconda moglie Margaretha afferma che egli era di elevata posizione sociale. In ogni caso ricopr\u00ec un posto di ufficiale inferiore dell'esercito durante la Guerra dei trent'anni e la dote apportata dalla sua prima moglie fu notevole, cosa che gli consent\u00ec di perseguire l'alchimia e lasciare l'esercito.\nEgli fu uno dei molti cercatori della pietra filosofale.\nCome altri alchimisti dell'epoca, cerc\u00f2 la \"pietra filosofale\", una sostanza che presumibilmente avrebbe trasformato metalli (come piombo) in oro. Con la morte della sua prima moglie, aveva esaurito i suoi averi spesi in questa folle impresa. Spos\u00f2 quindi la sua seconda moglie, Margaretha, una ricca vedova le cui risorse finanziarie gli permisero di continuare la ricerca.\nCome molti prima di lui, si interesso allo studio dell'acqua (H2O) provando a combinarla con altri materiali, in centinaia di combinazioni. Aveva visto, casualmente in un libro, \"400 Auserlensene Chemische Process\", di F. T. Kessler di Strasburgo, che un miscuglio di allume, salnitro (nitrato di potassio) e urina concentrata avrebbe trasformato i metalli vili in argento (la ricetta che non funzion\u00f2).\nIntorno al 1669, riscaldando residui di urina in un recipiente, fino a portarli all'ebollizione e facendoli consumare, vide sprigionarsi dei fumi che si incendiarono producendo una fiamma verde pallido. Raccolse il liquido residuo facendolo solidificare in un barattolo. Ci\u00f2 che aveva raccolto era fosforo, che chiam\u00f2 cos\u00ec dal termine greco \"phosphorus\" che significa \"portatore di luce\".\nIl fosforo deve essere stato una grande scoperta per un alchimista del tempo: si trattava di un prodotto dell'uomo, che sembrava brillare di una \"forza vitale\" che non diminuiva nel tempo (e non aveva bisogno di ri-esposizione alla luce, come la gi\u00e0 scoperta pietra di Bologna). Brand mantenne segreta la scoperta, come era uso fra gli alchimisti del tempo, e lavor\u00f2 con il fosforo cercando, senza successo, di usarlo per produrre oro.\nLa sua ricetta era:\nLa reazione chimica di Brand fu la seguente: le urine contengono fosfati PO43-, come fosfato di sodio (per esempio con Na+), e varie sostanze organiche a base carboniosa. Sotto l'effetto di elevate temperature, l'ossigeno legato ai fosfati reagisce con il monossido di carbonio CO, rilasciando l'elemento chimico fosforo (P), sotto forma di gas. Il gas condensa in liquido a circa 280\u00a0\u00b0C e quindi solidifica (nell'allotropo fosforo bianco) al di sotto dei 44\u00a0\u00b0C (in funzione della purezza). Questa stessa reazione fondamentale \u00e8 usata ancora oggi (ma con minerali fosfatici, coke per il carbonio, e forni elettrici).\nIl processo di Brand produceva molto meno fosforo di quello che avrebbe potuto dare. La parte di sale scartato conteneva la maggior parte del fosfato. Egli us\u00f2 circa 5.500 litri di urina per produrre appena 120 grammi di fosforo. Se avesse tenuto l'intero residuo egli avrebbe potuto ottenere molte volte il quantitativo prodotto (1 litro di urina umana di adulto contiene circa 1,4 g di sali di fosforo, che ammontano a circa 0,11 grammi di fosforo bianco puro)."}
{"id": "4679637", "revid": "298229", "url": "https://it.wikipedia.org/wiki?curid=4679637", "title": "Mariya Kulchunova-Pinigina", "text": ""}
{"id": "4679643", "revid": "755885", "url": "https://it.wikipedia.org/wiki?curid=4679643", "title": "Fisico &amp; politico (singolo)", "text": "Fisico &amp; politico \u00e8 un singolo del cantautore italiano Luca Carboni, pubblicato il 6 settembre 2013 come primo estratto dalla raccolta omonima.\nDescrizione.\nTraccia d'apertura dell'album, \"Fisico &amp; politico\" ha visto la partecipazione vocale del rapper italiano Fabri Fibra, il quale ha curato anche la stesura dei testi e della musica. Alla musica ha inoltre collaborato Michele Canova Iorfida, produttore del brano.\nUna versione alternativa del brano, denominata Pinaxa Version, \u00e8 stata pubblicata come bonus track dell'edizione digitale della raccolta in vendita sull'iTunes Store.\nVideo musicale.\nIl videoclip, diretto da Fabio Jansen, \u00e8 stato pubblicato in anteprima il 5 settembre 2013 attraverso il sito del \"Corriere della Sera\".\nRiconoscimenti.\nCon \"Fisico &amp; politico\" Luca Carboni e Fabri Fibra hanno ricevuto due nomination ai Rockol Awards 2013, precisamente nelle categorie \"Miglior singolo italiano\" e \"Miglior video italiano\"."}
{"id": "4679653", "revid": "123833838", "url": "https://it.wikipedia.org/wiki?curid=4679653", "title": "Stallavena", "text": "Stallavena (\"Stalav\u00e9na\" o \"Stala\u00e9na\" in dialetto locale) \u00e8 una frazione del comune italiano di Grezzana, nella provincia di Verona, in Veneto.\nGeografia fisica.\nLa frazione si sviluppa in parallelo alla SP6 \"dei Lessini\", nella media Valpantena, e sorge appena a nord del capoluogo Grezzana dal quale dista circa 3 km.\nDista circa 12 km da Verona, capoluogo provinciale.\nEconomia.\nA Stallavena sono presenti diverse industrie di marmo che ne fanno, insieme a Lugo, la capitale del marmo in Valpantena. La sua ubicazione \u00e8 legata tradizionalmente allo sfruttamento delle acque del locale torrente che un tempo alimentava l'attivit\u00e0 molitoria.\nInfrastrutture e trasporti.\nLa frazione \u00e8 interessata dal percorso della strada provinciale 6 dei Lessini, che proprio all'altezza del paese inizia la sua risalita verso l'altopiano, in direzione di Bosco Chiesanuova e Malga San Giorgio.\nSempre fuori Stallavena ha inizio la strada provinciale 14 dell'alta Valpantena che, dopo aver attraversato il paese di Lugo risale lungo il vajo della Marciora e percorre l'altopiano lessinico fino alla localit\u00e0 di Bocca di Selva."}
{"id": "4679659", "revid": "124942765", "url": "https://it.wikipedia.org/wiki?curid=4679659", "title": "Stadio Antonio Tamborino Frisari", "text": "Lo stadio Antonio Tamborino Fris\u00e0ri \u00e8 un impianto sportivo di Maglie (LE) che ospita gli incontri interni della Toma Maglie.\n\u00c8 uno dei pi\u00f9 importanti impianti calcistici della provincia, oltre ad esserne il quarto pi\u00f9 capiente (con i suoi 2 550 posti), dopo gli stadi di Lecce, Casarano e Nard\u00f2.\nStoria.\nPrimo impianto.\nIl vecchio stadio, intitolato al figlio del senatore Vincenzo Tamborino, sorgeva su un terreno donato dal parlamentare al comune di Maglie nel 1934 ed era composto da due curve (nord e sud) e due gradinate (est e ovest), che garantivano una capienza di circa 10.000 spettatori. L'impianto era sprovvisto di pista d'atletica e al centro della gradinata est era presente una torre, oggi andata persa, molto simile a quella che \u00e8 possibile osservare nello stadio Dall'Ara di Bologna.\nNegli anni cinquanta la struttura fece da cornice ad una pagina importante della Toma Maglie: la vittoria del campionato di Serie C girone D 1951-1952 e i successivi spareggi con il Cagliari, il e il Vigevano per l'ammissione al campionato di Serie B.\nNel periodo d'oro l'impianto registr\u00f2 pi\u00f9 volte il tutto esaurito, come accadde il 30 marzo 1952 nel derby con l'Arsenaltaranto o il 1\u00ba giugno 1952 contro il Cagliari in una gara valevole per la fase finale per la qualificazione in Serie B.\nRistrutturazione.\nNel 1969 l'impianto fu quasi totalmente demolito: vennero ricostruite le tribune e abbattute entrambe le curve, oltre alla torre centrale presente in gradinata est. Lo stadio, inoltre, fu dotato di pista d'atletica e di un impianto di illuminazione.\nLa tribuna ovest venne dotata di una copertura in metallo e di una saletta stampa, dalla quale le partite della Toma Maglie iniziarono ad essere trasmesse in diretta radiofonica e televisiva dalle emittenti locali.\nDopo la ristrutturazione, la capienza del Tamborino si ridusse a circa 6.000 posti. \nAnche in questo periodo l'impianto raggiunse pi\u00f9 volte il tutto esaurito, come successo in un derby contro il Nard\u00f2 di fine anni settanta dove furono registrate quasi 8.000 presenze sugli spalti.\nAnni duemila.\nNel 2007 fu sottoposto a lavori di riqualificazione che riguardarono la sistemazione delle tribune e degli ambienti interni, mentre la gradinata est venne ricostruita e ridotta. Con la ricostruzione della gradinata est e la successiva numerazione dei posti, la capienza dello stadio scese a 2.550 posti.\nNel 2020 il Tamborino Frisari diviene nuovamente oggetto di lavori di ristrutturazione per rispettare le nuove normative in materia di sicurezza: viene dotato di spogliatoi confortevoli, nuovi impianti idrici, termici e di condizionamento, sistemi antincendio e un nuovo impianto audio/sonoro. Le quattro torri faro vengono rimosse e la copertura della Tribuna Ovest smantellata, poich\u00e9 considerate obsolete oltre che un rischio per la pubblica incolumit\u00e0.\nNell'estate dello stesso anno la gradinata est e la tribuna ovest vengono intitolate rispettivamente alla memoria di Marco Tunno (fondatore dei \"Boys Maglie\" e punto di riferimento per la tifoseria giallorossa, scomparso prematuramente nel marzo 2020) e Giorgio Anastasia (Presidente della Toma Maglie negli anni '70 e '80).\nSettori.\nAttualmente (dopo l'installazione di un divisorio nella tribuna ovest nel 2018) lo stadio \u00e8 composto da tre settori:\nL'impianto dispone di una pista d'atletica, un sistema di illuminazione e di un ampio parcheggio libero alle spalle della Tribuna Centrale.\nEventi.\nLo stadio ha ospitato squadre di Serie A e di Serie B. Di seguito alcuni dei principali eventi:\nIl 30 maggio 2013 lo stadio ha ospitato la seconda tappa della fase finale provinciale dei Giochi della Giovent\u00f9.\nCome arrivare.\nLa struttura \u00e8 situata nella periferia nord della citt\u00e0 ed \u00e8 facilmente raggiungibile, trovandosi in prossimit\u00e0 del primo svincolo per Maglie della Strada Statale 16 Adriatica Lecce-Maglie."}
{"id": "4679662", "revid": "110157", "url": "https://it.wikipedia.org/wiki?curid=4679662", "title": "Premijer Liga 2013-2014", "text": "La Nogometna Premijer liga Bosne i Hercegovine 2013-2014 (abbreviata in \"Premijer liga BiH 2013-2014\"), conosciuta anche come BH Telecom Premijer liga Bosne i Hercegovine 2013-2014 per motivi di sponsorizzazione, \u00e8 stata la quattordicesima edizione del campionato della Bosnia Erzegovina ed \u00e8 stata vinta dallo , al suo terzo titolo di Premijer.\nCapocannoniere del torneo fu Wagner Santos Lago () con 18 reti.\nNovit\u00e0.\nLe squadre Gradina Srebrenik e GO\u0160K Gabela sono retrocessi dopo essersi piazzati agli ultimi due posti nella stagione 2012-2013. Al loro posto sono stati promossi Vitez, vincitore della Prva liga BiH 2012-2013, e Mladost Velika Obarska, vincitore della Prva liga RS 2012-2013.\nFormula.\nLe 16 squadre partecipanti si affrontarono in un girone di andata e ritorno, per un totale di 30 giornate.\nLa squadra campione di Bosnia ed Erzegovina \u00e8 ammessa al secondo turno di qualificazione della UEFA Champions League 2014-2015.\nLa seconda e la terza classificata sono ammesse rispettivamente al primo turno di qualificazione della UEFA Europa League 2014-2015 insieme alla vincitrice della coppa nazionale.\nRetrocedono direttamente le ultime due classificate le quali finiranno ciascuna in Prva liga Federacija Bosne i Hercegovine o Prva liga Republike Srpske (a seconda della locazione).\nClassifica.\nLegenda:\nNote:"}
{"id": "4679665", "revid": "380654", "url": "https://it.wikipedia.org/wiki?curid=4679665", "title": "The Samaritan", "text": ""}
{"id": "4679667", "revid": "344503", "url": "https://it.wikipedia.org/wiki?curid=4679667", "title": "Tracy Letts", "text": "Biografia.\nNato in Oklahoma, figlio della scrittrice Billie Letts (nata Gipson) e del professore e attore Dennis Letts. Suo fratello Shawn \u00e8 un compositore e musicista jazz. Ha un altro fratello di nome Dana. Letts \u00e8 cresciuto a Durant, Oklahoma, dove si \u00e8 diplomato alla Durant High School nei primi anni ottanta. Dal 2013 \u00e8 sposato con l'attrice Carrie Coon.\nAll'et\u00e0 di vent'anni si trasferisce a Chicago, dove per i successivi undici anni lavora per la Steppenwolf Theatre Company. A tutt'oggi \u00e8 ancora un membro attivo della Steppenwolf Theatre Company. Letts \u00e8 stato uno dei membri fondatori del Bang Bang Spontaneous Theatre, di cui fanno parte Greg Kotis, Michael Shannon, Paul Dillon e Amy Pietz. Nel 1991 scrive la sua prima opera teatrale intitolata \"Kille Joe\", due anni pi\u00f9 tardi \u00e8 andata in scena al Lab Theater di Chicago, e successivamente al 29th Street Rep di New York. Da allora, \"Killer Joe\" \u00e8 stata eseguita in almeno 15 paesi in 12 lingue. Nel 2008 vince il premio Pulitzer e il Tony Award alla migliore opera teatrale per \"August: Osage County\". \nCome attore si divide principalmente tra teatro e televisione; a teatro ha preso parte a varie opere, tra \"Lo zoo di vetro\", \"Il servo di scena\" e \"Chi ha paura di Virginia Woolf?\", per quest'ultima nel 2013 ha vinto un Tony Award al miglior attore protagonista. Per la televisione ha recitato in varie serie televisive tra cui \"Ultime dal cielo\", \"Squadra Med - Il coraggio delle donne\", \"The District\" e \"Prison Break\". Nel 2013 interpreta il ruolo del senatore Andrew Lockhart nella terza stagione di \"Homeland - Caccia alla spia\". Alcune sue opere teatrali sono state adattate per il cinema; \"Bug - La paranoia \u00e8 contagiosa\", \"Killer Joe\" (entrambi diretti da William Friedkin) e \"I segreti di Osage County\", di cui ha curato personalmente le sceneggiature.\nDoppiatori italiani.\nNelle versioni in italiano delle opere in cui ha recitato, Tracy Letts \u00e8 stato doppiato da:\nCome doppiatore \u00e8 stato sostituito da:"}
{"id": "4679668", "revid": "71433", "url": "https://it.wikipedia.org/wiki?curid=4679668", "title": "The Chaperone", "text": ""}
{"id": "4679671", "revid": "228587", "url": "https://it.wikipedia.org/wiki?curid=4679671", "title": "Marketing di attribuzione", "text": "Con il termine Marketing di attribuzione si intende il processo di identificazione di un insieme di azioni compiute dal consumatore definiti \"eventi\", cui assegnare un valore, che conducono all'acquisto o all'intenzione d'acquisto. \nDefinizione.\nIl marketing di attribuzione ha sviluppato nuovi modelli e metodi, consentendo agli inserzionisti che usano strategie di visibilit\u00e0 nel WEB di applicare analisi pi\u00f9 sofisticate ed accurate nel loro approccio alla misurazione del \"return on investiment\" (ROI). \nLa possibilit\u00e0 di monitorare gli utenti su pi\u00f9 dispositivi MID \u00e8 percepita come una delle sfide pi\u00f9 importanti affrontate dai settori produttivi oggi. Il marketing attribuzione pu\u00f2 aiutare a misurare il grado di apprezzamento dell'utente, contribuendo a realizzare la promessa di pubblicit\u00e0 online con strumenti di misurabilit\u00e0 e responsabilizzando le agenzie ad un approccio pi\u00f9 scientifico in chiave statistica e strategica. \nIl consumatore per mezzo di eventi, sia passivi sia interattivi, \u00e8 sottoposto ad una serie di comunicazioni erogate su diversi canali, che contribuiscono in qualche modo a raggiungere un risultato desiderato, e quindi assegnare un valore a ciascuno di questi eventi. \nIl Marketing di Attribuzione fornisce un livello di comprensione nell'identificare quale combinazione di eventi influenzano maggiormente i consumatori a raggiungere un comportamento desiderato, generalmente indicato come una conversione o impulso all'acquisto.\nOrigini.\nCon l'avvento di cambiamenti radicali avvenuti nella pubblicit\u00e0 durante la prima decade del XXI secolo, il modo di pubblicizzare un prodotto o un servizio si \u00e8 arricchito grazie a una serie di canali che permettono di raggiungere il consumatore in molteplici contesti temporali e logistici e soprattutto interattivi. Questi canali si sono realizzati prevalentemente grazie al web, alla posta elettronica e alla diffusione delle apparecchiature \"mobili\" o dette Mobile Internet Device: smartphone e tablet. Questi nuovi canali, a differenza dei tradizionali, offrono il vantaggio di misurare immediatamente, grazie all'interattivit\u00e0, diversi gradi di risposta del consumatore destinatario dei messaggi pubblicitari.\nLa rapida crescita dei nuovi di comunicazione con il consumatore e la grande mole di dati analitici sul suo comportamento, la sua interazione e la sua risposta a questi stimoli, ha permesso alle agenzie di marketing di misurare meglio l'efficacia dei messaggi e il ritorno degli investimenti.\nNuove metriche e nuovi strumenti.\nQuesto cambiamento ha avuto un impatto notevole sui responsabili degli uffici marketing che hanno dovuto far fronte allo sviluppo di nuove metriche quali:\nPer meglio controllare il livello di complessit\u00e0 che questi nuovi canali contribuiscono a creare nel dialogo tra chi vende e chi compra sono stati creati molti strumenti e molte metodologie di aiuto, di gestione e di interpretazione.Il Marketing di attribuzione \u00e8 uno di questi.\nModelli.\nGrazie allo sviluppo e all'evoluzione degli strumenti tecnologici di consultazione interattiva gli strumenti di misurazione si sono via via sempre pi\u00f9 perfezionati e si sono delineati alcuni modelli ancora in fase di crescita:\nSingle Touch Attribution.\nFonte di attribuzione singola. Il modello assegna tutto il merito al singolo evento, come ad esempio: il primo click, l'ultimo click, il post pi\u00f9 letto, o la pagina di uscita. L'ultimo click o la pagina di uscita non sempre sono dimostrabili come valore positivo di evento, in quanto l'attribuzione pu\u00f2 essere assegnata come valore negativo o di disinteresse.\nFractional Attribution.\nAttribuisce pari valore al primo e ultimo evento non calcolando il percorso intermedio. L'attribuzione frazionale si basa sulla teoria economica dell'U-curva, dove l'interesse per il primo evento si affievolisce inducendo alla navigazione e alla ricerca all'interno del sito per poi ridestarsi nell'ultimo evento. Questa teoria pone comunque problemi sulla interpretazione del tasso di conversione, allocando tutto il credito al primo e all'ultimo evento.\nAlgorithmic or Probabilistic Attribution.\nModello che usa calcoli probabilistici proprietari per assegnare valore a tutti gli eventi che precedono la conversione, assegnando con calcoli statistici e di probabilit\u00e0 l'evento che pi\u00f9 di altri ha il credito dovuto. L'algoritmo di attribuzione analizza sia la conversione sia la non conversione su tutti i precorsi del canale o sito. I valori sono riconosciuti e raggruppati evidenziando le correlazioni palesi e nascoste, usando parametri di analogia, permettendo di modificare e perfezionare le strategie di marketing.\nAmbiti.\nL'attribuzione nel marketing non \u00e8 un modello di nuova generazione, soprattutto nell'analisi del ritorno pubblicitario o degli investimenti aziendali sotto forma di volumi di vendita in relazione alle campagne pubblicitarie. L'attribuzione \u00e8 pi\u00f9 accurata con i nuovi strumenti interattivi presenti nel web: siti, portali, social, blog, ecc. e oggi la si pu\u00f2 dividere in due grandi filoni operativi:\nInteractive Attribution.\nAttribuzione interattiva utilizzata solo ed esclusivamente sui canali digitali.\nCross-channel Attribution.\nStudio statistico con metodi tradizionali sulla valutazione di entrambi i canali online e offline."}
{"id": "4679673", "revid": "767487", "url": "https://it.wikipedia.org/wiki?curid=4679673", "title": "The Chaperone (film 1909)", "text": "The Chaperone \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 170 metri - usc\u00ec nelle sale cinematografiche USA il 14 aprile 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Rubes and the Bunco Men\"."}
{"id": "4679680", "revid": "729019", "url": "https://it.wikipedia.org/wiki?curid=4679680", "title": "Isaia Luigi Agazzi", "text": "Biografia.\nNacque a Bergamo il 10 dicembre 1838 da Alessandro e Giuseppa Mara. Nel 1860 con altri suoi compagni (Isacco Arcangeli, Giuseppe Bresciani, Ferdinando Cadei, Giuseppe Ghislotti, Agostino Pasquinelli, Carlo Scotti) lasci\u00f2 gli studi di matematica presso l'Universit\u00e0 di Pavia per partecipare alla spedizione dei Mille. Raggiunta Genova, si imbarc\u00f2 sulla nave \u201cPiemonte\u201d.\nIl 1\u00ba novembre 1860 fu nominato sottotenente addetto alle matricole nella Brigata Musolino.\nDopo la sedizione nel meridione entr\u00f2 nei ranghi dell'esercito prima nella Fanteria nel Corpo dei Volontari Italiani e poi nel Reggimento Granatieri di Lombardia.\nIn questo corpo partecip\u00f2 alla III Guerra d\u2019Indipendenza.\nNel 1910 ricevette la cittadinanza onoraria di Marsala.\nMor\u00ec nella sua citt\u00e0 natale il 9 gennaio 1917.\nVita privata.\nSi spos\u00f2 con Giuseppa Rota Latini dalla quale ebbe due figli: Giuseppe e Cesare.\nBibliografia.\nElenco Uff., N.26. \u2013"}
{"id": "4679692", "revid": "1310927", "url": "https://it.wikipedia.org/wiki?curid=4679692", "title": "Nick Bakker", "text": "Carriera.\nNella stagione 2011-2012 ha esordito in Eredivisie giocando una partita con il Groningen. Nella stagione successiva gioca invece 5 incontri in massima serie."}
{"id": "4679696", "revid": "76963", "url": "https://it.wikipedia.org/wiki?curid=4679696", "title": "Cosma Shiva Hagen", "text": "Biografia.\nFiglia della cantante tedesca Nina Hagen e del chitarrista olandese Ferdinand Karmelk, comincia la sua carriera di doppiatrice prestando la sua voce alla protagonista nell'edizione tedesca di \"Mulan\". Nello stesso anno, il 1998, \u00e8 la voce tedesca di Zoey in \"Rudolph, il cucciolo dal naso rosso\". Ha doppiato anche Vipera in \"Kung Fu Panda\" e \"Kung Fu Panda 2\".\nA partire dalla seconda met\u00e0 degli anni novanta ha recitato in molti film per la TV e serie televisive, perlopi\u00f9 di produzione tedesca."}
{"id": "4679698", "revid": "287204", "url": "https://it.wikipedia.org/wiki?curid=4679698", "title": "Ryosei Tayama", "text": ""}
{"id": "4679699", "revid": "298229", "url": "https://it.wikipedia.org/wiki?curid=4679699", "title": "Nadezhda Ryashkina", "text": ""}
{"id": "4679703", "revid": "1310927", "url": "https://it.wikipedia.org/wiki?curid=4679703", "title": "Mawouna Amevor", "text": "Carriera.\nDopo aver giocato per tre stagioni con il Dordrecht in seconda serie, nel 2013 passa al Go Ahead Eagles con cui esordisce in Eredivisie."}
{"id": "4679704", "revid": "1965197", "url": "https://it.wikipedia.org/wiki?curid=4679704", "title": "Luca Fonnesu", "text": "\u00c8 docente di filosofia morale presso l'Universit\u00e0 degli studi di Pavia.\nBiografia.\nLuca Fonnesu si \u00e8 laureato in Filosofia a Firenze con Claudio Cesa nel 1984, dove ha poi conseguito il titolo di dottore di ricerca in Filosofia nel 1991. Prima di conseguire la laurea, nel semestre invernale 1982-83, \u00e8 stato borsista della Fondazione Robert E. Schmidt di Heidelberg. Dal 1990 al 1992 \u00e8 stato borsista del Deutscher Akademischer Austauschdienst svolgendo la sua attivit\u00e0 di ricerca presso il Leibniz-Archiv di Hannover. Dal 1992 al 1994 \u00e8 stato borsista \u2018post-doc\u2019 presso il Dipartimento di Filosofia dell'Universit\u00e0 di Firenze. Dal 1995 al 2000 \u00e8 stato ricercatore in Filosofia politica presso la Scuola Superiore \u2018S. Anna' di Pisa.\nDal 2000 al 2007 \u00e8 stato professore associato di Filosofia morale presso la Facolt\u00e0 di Lettere e Filosofia dell'Universit\u00e0 di Pavia dove poi, dal 1\u00ba marzo del 2007, \u00e8 diventato professore straordinario di Storia della filosofia.\n\u00c8 inoltre socio dell'Associazione di cultura e politica \"il Mulino\", membro della Leibniz-Gesellschaft, della Fichte-Gesellschaft, della Societ\u00e0 italiana di studi kantiani, della Hegel-Vereinigung, della Societ\u00e0 italiana di filosofia analitica e del Comitato editoriale di \"Studi settecenteschi\".\nIl professor Fonnesu \u00e8 inoltre il coordinatore del Corso di dottorato di ricerca in Filosofia con sede presso l'Universit\u00e0 di Pavia, fa parte del Consiglio scientifico di \"Verifiche\" e del Comitato direttivo della \"Rivista di filosofia\".\nDal 25 maggio 2021 \u00e8 Socio corrispondente dell'Accademia delle Scienze di Torino. \nTemi di ricerca.\nI principali temi di ricerca dell'attivit\u00e0 accademica del professor Fonnesu possono essere sostanzialmente ricondotti alla filosofia morale e alla filosofia classica tedesca.\nPer quanto concerne la filosofia classica tedesca tra Kant e Hegel si \u00e8 concentrato sulle strutture concettuali, le fonti e la ricezione nella tradizione filosofica approfondendo inoltre la presenza dell'etica kantiana nel dibattito contemporaneo. Ha poi studiato il dibattito sulla teodicea nella tradizione filosofica, l'illuminismo europeo, la tradizione analitica e le altre tradizioni nell'etica contemporanea. In quest'ultimo ambito ha sviluppato in modo particolare la tematica del libero arbitrio e della responsabilit\u00e0 nella filosofia moderna e contemporanea. In generale \u00e8 un esperto di storia dell'etica.\nOpere e pubblicazioni.\nIN CORSO DI STAMPA"}
{"id": "4679706", "revid": "486946", "url": "https://it.wikipedia.org/wiki?curid=4679706", "title": "Anatoly Solomin", "text": ""}
{"id": "4679707", "revid": "767487", "url": "https://it.wikipedia.org/wiki?curid=4679707", "title": "Xandro Schenk", "text": "Carriera.\nDopo aver giocato con lo , passa al con cui prima ottiene la promozione in massima serie e quindi esordisce in Eredivisie."}
{"id": "4679708", "revid": "1868193", "url": "https://it.wikipedia.org/wiki?curid=4679708", "title": "Ernesto Abaterusso", "text": "Biografia.\nLaureato in scienze politiche. \u00c8 stato impegnato nella cooperazione agricola nel settore ortofrutticolo, olivicolo e tabacchicolo.\nDal 2008 al 2014 \u00e8 stato Presidente di Italia Navigando, societ\u00e0 del gruppo Invitalia controllata dal Ministero dell\u2019Economia.\nAttivit\u00e0 politica.\n\u00c8 stato consigliere della Provincia di Lecce dal 1985 al 1990 e dal 1990 al 1992 e sindaco di Pat\u00f9 dal 1988 al 1993 e ancora dal 1993 al 1997.\nAlle elezioni politiche del 1992 \u00e8 stato eletto alla Camera dei Deputati nelle liste del Partito Democratico della Sinistra nel collegio di Lecce, Brindisi e Taranto e successivamente, nel 1996, nel Partito dei Democratici di Sinistra \u2013 Ulivo nel collegio di Tricase. Ha ricoperto il ruolo di Deputato fino al 2001. In entrambe le legislature \u00e8 stato membro della XIII Commissione permanente all\u2019agricoltura.\nNel 2015 \u00e8 eletto consigliere regionale nella circoscrizione di Lecce per lista del Partito Democratico, \u00e8 risultato il secondo pi\u00f9 suffragato di Puglia e attualmente \u00e8 al suo primo mandato in Consiglio regionale della Puglia. \u00c8 vicepresidente della Commissione consiliare allo sviluppo economico e componente delle Commissioni consiliari agli Affari Generali e al Lavoro e Formazione professionale.\nDal marzo 2017 \u00e8 Presidente del Gruppo consiliare Articolo 1 - Movimento Democratico e Progressista.\nIl Referendum costituzionale.\nDi fronte al Referendum per le riforme costituzionali voluto da Matteo Renzi che proponeva, tra le altre cose, l'abolizione del bicameralismo perfetto e la modifica della struttura e delle funzioni del Senato della Repubblica e alla proposta di sostituzione del cosiddetto Porcellum, parzialmente annullato dalla Corte Costituzionale, con una nuova legge elettorale denominata \"Italicum\", Abaterusso ha deciso di sostenere la campagna per il \"NO\" in opposizione a Renzi diventando Coordinatore regionale dei Comitati \"Scelgo NO\" voluti da Massimo D'Alema.\nLa vittoria del No al Referendum Costituzionale.\nDopo la sconfitta di Renzi al Referendum Costituzionale, coloro che avevano aderito ai comitati \"Scelgo No\" decidono di proseguire lungo la strada intrapresa e lavorare per mantenere viva e rafforzare la rete di partecipazione presente in tutta Italia nel tentativo di estenderla e renderla ancora pi\u00f9 capillare su tutto il territorio nazionale. Nasce cos\u00ec \"ConSenso\". La mission di questo nuovo movimento, in continuit\u00e0 con l\u2019ispirazione della battaglia referendaria, \u00e8 quella di coinvolgere quante pi\u00f9 persone per avviare un'opera di ricostruzione e ricompattamento del centrosinistra.\nAbaterusso abbraccia da subito il nuovo movimento lanciato da Massimo D'Alema e lavora attivamente sul territorio regionale promuovendo la prima assemblea pubblica dei Comitati ConSenso del Salento, con la partecipazione dello stesso D'Alema.\nIl passaggio ad Articolo 1 - Movimento Democratico e Progressista.\nA marzo del 2017, a seguito di un dibattito sulla linea attuata dal Partito Democratico guidato da Matteo Renzi, Ernesto Abaterusso decide di lasciare il partito e insieme ad altri due colleghi (Pino Romano del Pd e Mauro Vizzino della lista Emiliano Sindaco di Puglia) d\u00e0 vita, in seno al Consiglio regionale, al gruppo Articolo 1 - Movimento Democratico e Progressista di cui diventa Capogruppo.\nAd inizio 2020 fonda , insieme ai colleghi Pino Romano, Alfonso Pisicchio, Peppo Turco, Sabino Zinni e Mino Borraccino il gruppo consiliare \" Senso Civico, Nuovo Ulivo per la Puglia \".\n\u00c8 segretario regionale e componente della segreteria nazionale di Articolo Uno .\n\u00c8 autore del libro autobiografico \" Una sola passione \"."}
{"id": "4679709", "revid": "1100311", "url": "https://it.wikipedia.org/wiki?curid=4679709", "title": "Jop van der Linden", "text": "Carriera.\nNel 2012 passa al Go Ahead Eagles con cui prima ottiene la promozione in massima serie e quindi esordisce in Eredivisie. Il 15 maggio 2015, in scadenza di contratto, si accorda con l', firmando un accordo valido fino al 2019."}
{"id": "4679713", "revid": "984922", "url": "https://it.wikipedia.org/wiki?curid=4679713", "title": "Bart Vriends", "text": "Carriera.\nNel gennaio del 2013 passa al Go Ahead Eagles con cui prima ottiene la promozione in massima serie e quindi esordisce in Eredivisie nella stagione 2013-2014."}
{"id": "4679716", "revid": "767487", "url": "https://it.wikipedia.org/wiki?curid=4679716", "title": "Lars Lambooij", "text": "Carriera.\nDopo aver giocato quattro stagioni con il Veendam, nel 2013 passa al Go Ahead Eagles con cui esordisce in Eredivisie."}
{"id": "4679718", "revid": "729019", "url": "https://it.wikipedia.org/wiki?curid=4679718", "title": "Vultee A-31 Vengeance", "text": "Il Vultee A-31 Vengeance era un monomotore ad ala media destinato al ruolo di cacciabombardiere sviluppato dall'azienda statunitense Vultee Aircraft negli anni quaranta ed utilizzato dalle forze alleate durante la seconda guerra mondiale.\nL'Aeronautica militare degli Stati Uniti utilizz\u00f2 tale velivolo, e la sua versione migliorata A-35 esclusivamente per compiti addestrativi. L'aereo fu esportato in base alla Legge Affitti e prestiti in Australia, Brasile, Francia, Gran Bretagna, India.\nStoria del progetto.\nNel 1940 l'ufficio tecnico della Vultee Aircraft inizi\u00f2 la progettazione di un bombardiere in picchiata monomotore, designato Vultee Model 72 (V-72), per soddisfare i requisiti dell'Arm\u00e9e de l'Air, l'aeronautica militare francese. Il V-72 fu realizzato con fondi privati, destinato esclusivamente alla vendita sui mercati esteri. Si trattava di monoplano ad ala bassa, monomotore, biposto ad abitacolo chiuso. Per la motorizzazione fu scelto il propulsore Wright GR-2600-A5B-5 Twin Cyclone raffreddato ad aria, da 1.600\u00a0hp. L'armamento iniziale prevedeva due mitragliatrici da 7,62\u00a0mm fisse, sparanti attraverso l'elica con dispositivo di sincronizzazione, mentre l'armamento difensivo posteriore era di due mitragliatrici da 7,62\u00a0mm su affusto brandeggiabile. Il carico di bombe massimo era di 680\u00a0kg, parte in una stiva ventrale interna, parte in rastrelliere alari.\nIl governo francese, alla disperata ricerca di qualsiasi armamento avanzato, ordin\u00f2 l'acquisto di 300 V-72, le cui consegne dovevano iniziare nell'ottobre 1940. La caduta della Francia, a giugno, port\u00f2 alla cancellazione dell'ordine. Nel frattempo la British Purchasing Commission, impressionata dalle prestazioni del cacciabombardiere Junkers Ju 87 Stuka, il 3 luglio 1940 emise un ordine per l'acquisto di 200 V-72 (unici altri aerei disponibili sul mercato, e subito denominati Vengeance dalla Vultee), cui segu\u00ec un ordine per altri 100 esemplari emesso nel dicembre dello stesso anno. Siccome lo stabilimento della Vultee di Downey era gi\u00e0 occupato nella produzione dell'addestratore BT-13 Valiant, gli aerei dovevano essere realizzati presso la fabbrica Stimson di Nashville, e su licenza presso la Northrop di Hawthorne, California.\nIl prototipo effettu\u00f2 il suo primo volo a Downey, California, il 30 marzo 1941. Un ulteriore lotto di velivoli fu ordinato dalla Gran Bretagna nel giugno 1941 in base al Lend-Lease Act, e questi velivoli furono designati dall'United States Army Air Corps A-31. Dopo l'attacco di Pearl Harbor, avvenuto il 7 dicembre dello stesso anno, gli Stati Uniti entrarono ufficialmente in guerra, e l'US Army Air Corps richiese un certo numero di V-72 e A-31 per il proprio bisogno.\nAnche l'US Army Air Corps si interess\u00f2 al bombardamento in picchiata, e ordin\u00f2 una versione migliorata del Vengeance, la A-35, dotata di armamento migliorato ed equipaggiata con il pi\u00f9 potente propulsore Wright R-2600-19 Twin Cyclone, che doveva essere fornita anche ai paesi alleati. Tuttavia ai piloti collaudatori dell'US Army Air Corps non piacque la scarsa visuale, risultato dall'incidenza zero dell'ala, e questo difetto fu corretto sulla successiva versione A-35: il pilotaggio miglior\u00f2 molto nel volo di crociera, ma perse precisione nel bombardamento in picchiata.\nTecnica.\nIl Vultee A-31 Vengeance era un monoplano, monomotore, biposto, dalla struttura interamente metallica, in duralluminio. L'ala a gabbiano era in posizione mediana, posizionata in corrispondenza della cabina di pilotaggio, che ospitava allineati il pilota e il puntatore/mitragliere. I piani di coda erano di tipo classico con gli stabilizzatori orizzontali situati alla base della deriva.metallica.\nIl carrello d'atterraggio era di tipo triciclo posteriore, completamente retrattile. Le gambe principali si ritraevano all'interno della struttura alare con movimento all'indietro, e le ruote alloggiavano in un apposito vano situato nella parte inferiore dell'ala. Il ruotino di coda, sterzabile, si ritraeva anch'esso in un apposito vano situato nella parte estrema della fusoliera per ridurre la resistenza aerodinamica.\nIl propulsore era un radiale Wright R-2600-A5B-5 Twin Cyclone a 14 cilindri a doppia stella, raffreddato ad aria. La potenza erogata era di 1\u00a0600\u00a0 hp (pari a circa 1\u00a0193\u00a0kW), ed azionava un'elica tripala metallica a passo variabile.\nL'armamento difensivo era di quattro mitragliatrici Browning M1919 calibro .30 in (7,62 mm) posizionate due per semiala, e due mitragliatrici Browning M1919 da 7,62\u00a0mm brandeggiabili posteriormente. Il carico offensivo massimo della stiva ventrale era di 450 kg.\nImpiego operativo.\nL'United States Army Air Force ricevette 243 V-72 e A-31 deviati dagli acquisti effettuati dalla RAF, oltre a numerosi esemplari della versione A-35 costruita appositamente per essa. Questi aerei non ebbero impiego bellico: furono usati come equipaggiamento iniziale degli Squadron da bombardamento leggero, in attesa della consegna di velivoli bimotore. Inoltre svolsero un importante ruolo come addestratori e traino bersagli.\nA partire dall'aprile 1944 un certo numero di Vengeance Mk.I e Mk IV della Royal Air Force fu messo a disposizione della 8th Air Force schierata in Gran Bretagna, assegnati alle squadriglie di addestramento ai voli per la ricerca degli obiettivi (target), ed ai centri di addestramento dei piloti di rimpiazzo destinati alle unit\u00e0 operative. Tutto l'armamento fu rimosso, e nella parte posteriore della fusoliera fu installato un verricello per il traino manica, unito ad un faro. Alcuni di questi aerei continuarono a volare con le insegne e i numeri di serie britannici. Verso la fine del giugno 1944, vi erano sette A-35B basati presso la base RAF Cluntoe, sette a Greencastle, 10 sulla RAF Sutton Bridge e sei presso la RAF East Wretham. Quando i C.C.R.C. vennero sciolti nell'autunno 1944, gli esemplari di A-35B furono ridistribuiti presso le unit\u00e0 da combattimento, prestando servizio in diversi gruppi caccia e bombardieri, che ne avevano tutti almeno uno in servizio nel corso del 1945. Gli A-35B non dimostrarono mai un elevato rateo di disponibilit\u00e0 operativa, e furono considerati di difficile manutenzione, assumendo nel contempo la designazione di RA-35B (R per \"Restricted\").\nAustralia.\nDopo la rinuncia all'acquisto del cacciabombardiere Brewster SB2A Buccaneer la Royal Australian Air Force emise, come misura di emergenza in seguito allo scoppio delle ostilit\u00e0 nell'Oceano Pacifico, un ordine per 400 Vultee Vengeance. Tale ordine venne evaso tramite la legge Affitti e prestiti, e con la cessione di un buon numero di velivoli dell'ordine destinato alla Gran Bretagna. Dato il carattere di urgenza il primo Vengeance venne consegnato alla R.A.A.F. nel maggio del 1942, ma per effettuare missioni belliche non furono disponibili aerei in numero sufficiente fino all'aprile 1943. Il primo Squadron ad esserne equipaggiato fu il No.12, che effettu\u00f2 la sua prima missione bellica sulle Isole Selaru, nelle Indie Orientali Olandesi.\nCon tale tipo di velivolo vennero successivamente equipaggiati i No. 21, 23, 24 e 25 Squadron. Di questi solo il No.25 Squadron fu usato operativamente, per un breve periodo, durante la campagna della Nuova Guinea. I Vengeance australiani effettuarono le loro ultime sortite operative l'8 marzo 1944, in quanto considerati meno efficienti dei nuovi cacciabombardieri, a causa del corto raggio d'azione e della lunga pista di decollo ad essi necessaria. Verso la met\u00e0 dello stesso mese furono ritirati dal servizio, cos\u00ec da consentire l'arrivo in quell'area di nuovi reparti modernamente equipaggianti.\nGli squadron originariamente dotati di Vengeance furono riequipaggiati con i moderni bombardieri pesanti Consolidated B-24 Liberator. Verso la fine del marzo 1944 la RAAF aveva ancora in ordine 58 Vengeance, ma la loro consegna fu annullata, e gli aerei mai consegnati. Un piccolo numero di Vengeance rimase in servizio con le unit\u00e0 di supporto e valutazione fino al 1946.\nBrasile.\nA partire dal 1944 gli Stati Uniti fornirono alla For\u00e7a A\u00e9rea Brasileira trentatr\u00e9 tra V-72 e A-35. Questi velivoli armarono un paio di squadriglie destinate al pattugliamento antisommergibile sulle rotte di approccio ai porti nazionali. Furono tutti ritirati dal servizio entro l'aprile 1948.\nFrancia.\nNessuno degli esemplari ordinati prima dell'invasione tedesca del maggio 1940 entr\u00f2 mai in servizio presso l'Arm\u00e9e de l'Air. Nel corso del 1943 le Forces a\u00e9riennes fran\u00e7aises libres ricevettero 67 tra A-35A e A-35B, assegnati a tre gruppi da bombardamento in Nord Africa. L'aeronautica francese, tuttavia, desiderosa di rendere operativo il velivolo al pi\u00f9 presto non fece incorporare sui propri aerei le modifiche, ritenute indispensabili, adottate da Gran Bretagna e Australia. I velivoli francesi si dimostrarono estremamente inaffidabili, caratterizzati dall'alto consumo di olio dei propri propulsori. A causa di ci\u00f2 non furono mia usati operativamente, ma destinati all'addestramento prima di essere radiati nel settembre 1944.\nGran Bretagna.\nQuando ormai la Royal Air Force aveva ricevuto un notevole numero di Vultee Vengeance, il parere degli alti comandi della RAF sull'utilit\u00e0 dei bombardieri in picchiata specializzati era cambiato. Durante la Battaglia d'Inghilterra, e nelle operazioni aeree nell'Africa Settentrionale, si era dimostrato come il bombardiere in picchiata fosse vulnerabile agli attacchi dei caccia, e questo fatto fu determinante nell'assumere la decisione di non impiegare il Vengeance nel teatro operativo europeo o mediterraneo. L'alto comando decise di utilizzare tale velivolo nel teatro della Birmania, in maniera che potesse essere usato in operazioni di bombardamento in picchiata a sostegno delle operazioni che le truppe indiane e britanniche stavano effettuando nelle giungle di quell'area.\nI primi squadron della RAF ad esserne equipaggiati furono il No.82 e No.110, che ricevettero i primi velivoli nell'ottobre 1942. L'esordio operativo contro le forze giapponesi, in qualit\u00e0 di bombardiere in picchiata, avvenne il 19 marzo 1943. Ulteriori due Squadron della RAF presenti in Birmania (No.84 e No.45), insieme a due dell'Indian Air Force (No.7 e No.8), vennero dotati di tale velivolo. I reparti furono intensamente impiegati durante la seconda campagna di Arakan, nel 1943-1944, e per la difesa di Imphal e Kohima nell'aprile-luglio 1944. In seguito alla fallimento dell'attacco giapponese, sia la RAF e che l'IAF iniziarono a eliminare gradualmente i Vengeance dai reparti di prima linea, in favore dei pi\u00f9 versatili cacciabombardieri e bombardieri leggeri bimotore. Le ultime operazioni in Birmania ebbero luogo il 16 luglio 1944.\nOltre a prestare servizio in Birmania, un detachment del No.110 RAF Squadron fu inviato a Takoradi, in Africa occidentale, attraverso il Medio Oriente. Durante il volo di trasferimento un certo numero di velivoli dovettero atterrare in emergenza, a causa di guasti meccanici di varia natura. Tra settembre e il dicembre del 1944, undici Vultee Vengeance effettuarono missioni di disinfestazione contro le zanzare portatrici della malaria, usando appositi dispenser subalari a spruzzo. Anche se gradualmente ritirato dal servizio di prima linea, la Royal Air Force continu\u00f2 a ricevere ha un gran numero di Vengeance in base alla legge Lend-Lease (al contrario di quelli acquistati direttamente dalla Gran Bretagna), le cui consegne erano appena iniziate. Molti di questi velivoli consegnati al Regno Unito vennero dichiarati in surplus, tra cui la maggior parte dei Vengeance Mk.IV, e modificati come traino-bersagli per l'uso presso la RAF e la Fleet Air Arm (FAA). Per adattare il velivolo a questo ruolo fu rimosso tutto l'armamento.\nEsemplari attualmente esistenti.\n\u00c8 nota l'esistenza di un solo esemplare completo della versione Vengeance Mk.IV, mai entrato in servizio presso la Royal Australian Air Force. Il velivolo si trova attualmente conservato presso il Camden Air Museum, Nuovo Galles del Sud, Australia."}
{"id": "4679720", "revid": "599013", "url": "https://it.wikipedia.org/wiki?curid=4679720", "title": "G. O. Smith", "text": "Caratteristiche tecniche.\nSmith era un centravanti dotato di grande equilibrio e controllo di palla. A differenza degli altri centravanti dell'epoca era anche un giocatore altruista, dotato di un ottimo passaggio con cui mandava spesso in gol i compagni: particolarmente proficuo fu il suo feeling in campo con Steve Bloomer, compagno di reparto nell'attacco dell'Inghilterra.\nI suoi principali difetti erano la corporatura esile ed il fisico debole che lo rendevano molto vulnerabile ai contrasti e poco adatto al colpo di testa. Sopperiva a queste carenze con un intelligente posizionamento in campo, che gli consentiva di evitare il pi\u00f9 possibile il contatto con i difensori avversari.\nCarriera.\nDal 1886 al 1892 studi\u00f2 alla Charterhouse School, dove impar\u00f2 anche a giocare a calcio. Fu poi ammesso all'Universit\u00e0 di Oxford e l\u00ec si un\u00ec alla selezione locale, con cui sconfisse in tre occasioni su quattro rivali dell'Universit\u00e0 di Cambridge. In quel periodo cominci\u00f2 a disputare anche incontri internazionali con la Nazionale inglese, di cui divenne anche capitano nel 1896. Finiti gli studi cominci\u00f2 ad insegnare al Lancing College e si un\u00ec agli Old Carthusians, formazione composta interamente da ex studenti della Charterhouse School. L'anno seguente and\u00f2 poi a giocare con il Corinthian di Londra, la pi\u00f9 importante squadra amatoriale dell'epoca. Con essi vinse lo Sheriff of London Charity Shield contro l'Aston Villa nel 1900, segnando anche il gol decisivo nella vittoria per 2-1. Si ritir\u00f2 nel 1901 dopo aver giocato contro la Scozia la sua ultima partita da capitano dell'Inghilterra. Suo erede nel ruolo di centravanti della Nazionale fu Viv Woodward.\nAltri sport.\nCome molti altri calciatori dell'epoca pratic\u00f2 anche il cricket negli anni dell'universit\u00e0, giocando per la Oxford University dal 1893 al 1896 e per il Surrey nel 1896."}
{"id": "4679721", "revid": "124767277", "url": "https://it.wikipedia.org/wiki?curid=4679721", "title": "Deniz T\u00fcr\u00fc\u00e7", "text": "Carriera.\nClub.\nNella stagione 2012-2013 ottiene la promozione in massima serie con il Go Ahead Eagles e quindi esordisce in Eredivisie nella stagione 2013-2014.\nIl 28 luglio 2015 si trasferisce per 500.000\u20ac al .\nIl 3 agosto 2019 viene acquistato per 2 milioni di \u20ac dal .\nNazionale.\nDopo aver rappresentato la Nazionale Under-19 turca ha rappresentato nel 2013 la Nazionale Under-20 olandese, nel 2015 opta per rappresentare la Turchia con cui gioca per la Nazionale Under-23. Esordisce con la Nazionale maggiore turca il 27 marzo 2017 subentrando al 65\u00ba minuto a O\u011fuzhan \u00d6zyakup."}
{"id": "4679722", "revid": "599013", "url": "https://it.wikipedia.org/wiki?curid=4679722", "title": "Deniz T\u00fcr\u00fcc", "text": ""}
{"id": "4679723", "revid": "287204", "url": "https://it.wikipedia.org/wiki?curid=4679723", "title": "Deniz Turuc", "text": ""}
{"id": "4679725", "revid": "324143", "url": "https://it.wikipedia.org/wiki?curid=4679725", "title": "Joey Godee", "text": "Carriera.\nHa giocato nella massima serie del campionato olandese con Sparta Rotterdam e Go Ahead Eagles e nella massima serie del campionato belga con il Cercle Bruges."}
{"id": "4679726", "revid": "164044", "url": "https://it.wikipedia.org/wiki?curid=4679726", "title": "Xander Houtkoop", "text": "Carriera.\nHa giocato nella massima serie del campionato olandese con Heracles e Go Ahead Eagles."}
{"id": "4679727", "revid": "729019", "url": "https://it.wikipedia.org/wiki?curid=4679727", "title": "Australian Championships 1965 - Doppio misto", "text": "Robyn Ebbern con Owen Davidson e Margaret Smith Court con John Newcombe hanno condiviso il titolo."}
{"id": "4679728", "revid": "61413219", "url": "https://it.wikipedia.org/wiki?curid=4679728", "title": "Gilbert Oswald Smith", "text": ""}
{"id": "4679730", "revid": "61413234", "url": "https://it.wikipedia.org/wiki?curid=4679730", "title": "Gilbert Smith", "text": ""}
{"id": "4679734", "revid": "599013", "url": "https://it.wikipedia.org/wiki?curid=4679734", "title": "Marnix Kolder", "text": "Carriera.\nHa giocato nella massima serie del campionato olandese con Groningen e Go Ahead Eagles. Con la prima squadra, nella stagione 2007-2008, ha pure giocato 2 partite in Coppa UEFA."}
{"id": "4679736", "revid": "287204", "url": "https://it.wikipedia.org/wiki?curid=4679736", "title": "Kurt Regling", "text": "Biografia.\nKurt Regling frequent\u00f2 a Berlino, dal 1886 al 1895, il Friedrich-Wilhelms-Gymnasium. Dal 1895 al 1899 studi\u00f2 alla Berliner Universit\u00e4t grazie a una borsa di studio intitolata a Friedrich Imhoof-Blumer. Nel 1899 ottenne il Ph.D. con il testo \"De belli Parthici Crassiani fontibus\". Dal 1899 fu al M\u00fcnzkabinett di Berlino come volontario, dal 1899 come collaboratore scientifico, dal 1902 come assistente della direzione, dal 1919 come custode. Nel 1921 divenne direttore della collezione, ruolo che mantenne fino alla morte. Regling ottenne l'abilitazione all'Universit\u00e0 di Berlino nel 1907. Da allora insegn\u00f2, come Privatdozent, numismatica all'Universit\u00e0 di Berlino e dal 1921 come professore onorario.\nIl campo principale di ricerca di Regling fu la numismatica antica e in seguito si interess\u00f2 dell'arte delle medaglie rinascimentali. Regling studi\u00f2 le monete prima di tutto in quanto opere d'arte.\nFu anche collaboratore del progetto accademico Griechisches M\u00fcnzwerk della Preu\u00dfische Akademie der Wissenschaften, dove, assieme a Behrendt Pick, pubblic\u00f2 il volume \"Dacien und Moesien\".\nGli fu assegnata nel 1929 la Archer M. Huntington Medal e nel 1933 la Medaglia della Royal Numismatic Society. In suo onore \u00e8 stata istituita la Kurt-Regling-Medaille."}
{"id": "4679738", "revid": "767487", "url": "https://it.wikipedia.org/wiki?curid=4679738", "title": "Furtivos", "text": "Furtivos \u00e8 un film del 1975 diretto da Jos\u00e9 Luis Borau."}
{"id": "4679739", "revid": "889336", "url": "https://it.wikipedia.org/wiki?curid=4679739", "title": "Jarchinio Antonia", "text": "Carriera.\nClub.\nHa giocato nella massima serie del campionato olandese con ADO Den Haag, Go Ahead Eagles e FC Groningen.\nNazionale.\nDal 2016 gioca per la selezione di Cura\u00e7ao."}
{"id": "4679745", "revid": "599013", "url": "https://it.wikipedia.org/wiki?curid=4679745", "title": "Leotichida (disambigua)", "text": ""}
{"id": "4679747", "revid": "673733", "url": "https://it.wikipedia.org/wiki?curid=4679747", "title": "Leotichide", "text": ""}
{"id": "4679751", "revid": "767487", "url": "https://it.wikipedia.org/wiki?curid=4679751", "title": "Anche gli zingari vanno in cielo", "text": "Anche gli zingari vanno in cielo (\"Tabor uchodit v nebo\") \u00e8 un film sovietico del 1976 diretto da Emil Loteanu.\nTrama.\nInizi del XX secolo. Al confine tra due imperi ormai in dissoluzione, quello austroungarico e quello russo, si consuma la storia d'amore e morte di due zingari, Zobar e Rada. Zobar, ricercato dall'esercito per un furto di cavalli, viene gravemente ferito e curato dalla bella e indomabile Rada. I due si innamorano, ma nemmeno per il forte sentimento che prova per Zobar, Rada \u00e8 disposta a rinunciare alla sua libert\u00e0. Schiavo delle convenzioni sociali della trib\u00f9, ed incapace di condividere con Rada il nuovo senso di libert\u00e0 che percorre l'Europa, Zobar la uccide."}
{"id": "4679752", "revid": "287204", "url": "https://it.wikipedia.org/wiki?curid=4679752", "title": "L'attacco delle tarantole", "text": "L'attacco delle tarantole (\"Kingdom of the Spiders\") \u00e8 un romanzo scritto da Bernhardt J. Hurwood nel 1977, appartenente al filone della fantascienza apocalittica. \u00c8 la trasposizione letteraria del film \"Kingdom of the Spiders\" di John 'Bud' Cardos del 1977 con protagonista l'attore William Shatner.\nTrama.\nIn una piccola cittadina dell'Arizona, Campo Verde, un vitello nella fattoria di Walter Colby si ammala e muore improvvisamente. Il giovane veterinario, Terry Hansen, indagando sulle cause del decesso scopre una nuova specie di ragni, letali e straordinariamente aggressivi. Nella cittadina viene inviata Diana Ashley, giovane entomologa che presto scopre la terribile minaccia che incombe; Campo Verde \u00e8 posizionata nel bel mezzo del percorso di un'immane migrazione di ragni. Uno sconvolgimento ambientale ne ha mutato le abitudini e i comportamenti; gli aracnidi diventati collaborativi e capaci di azioni coordinate ben presto stermineranno la popolazione locale."}
{"id": "4679760", "revid": "767487", "url": "https://it.wikipedia.org/wiki?curid=4679760", "title": "Partitura incompiuta per pianola meccanica", "text": "Partitura incompiuta per pianola meccanica (\"Neokon\u010dennaja pyesa dlja mechani\u010deskogo pianino\") \u00e8 un film del 1977 diretto da Nikita Sergeevi\u010d Michalkov, tratto dal dramma \"Platonov\" di Anton \u010cechov.\nTrama.\nAlcuni membri della nobilt\u00e0 si riuniscono in una casa nella Russia rurale all'inizio del ventesimo secolo. Nel corso della giornata, si sviluppano delle relazioni e ci si chiede dove porteranno queste nuove relazioni."}
{"id": "4679762", "revid": "767487", "url": "https://it.wikipedia.org/wiki?curid=4679762", "title": "Jaroslav Navr\u00e1til (calciatore)", "text": "Carriera.\nDopo aver giocato due stagioni in patria nel Breclav, nel gennaio del 2012 si trasferisce in Olanda, all'Heracles Almelo, giocando 4 partite in Eredivisie nella stagione 2012-2013."}
{"id": "4679764", "revid": "767487", "url": "https://it.wikipedia.org/wiki?curid=4679764", "title": "A Woman's Wit (film 1909)", "text": "A Woman's Wit \u00e8 un cortometraggio muto del 1909 diretto da Tom Ricketts.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 145 metri - usc\u00ec nelle sale cinematografiche USA il 20 ottobre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Widow\"."}
{"id": "4679768", "revid": "767487", "url": "https://it.wikipedia.org/wiki?curid=4679768", "title": "Maratona d'autunno", "text": "Maratona d'autunno () \u00e8 un film del 1979 diretto da Georgij Danelija."}
{"id": "4679770", "revid": "339392", "url": "https://it.wikipedia.org/wiki?curid=4679770", "title": "Aeroporto Campo Dell'Oro", "text": ""}
{"id": "4679781", "revid": "767487", "url": "https://it.wikipedia.org/wiki?curid=4679781", "title": "Malawania anachronus", "text": "La malawania (Malawania anachronus) \u00e8 un rettile marino estinto, appartenente agli ittiosauri. Visse nel Cretaceo inferiore (Hauteriviano/Barremiano, circa 130 milioni di anni fa) e suoi resti fossili sono stati ritrovati in Iraq. \u00c8 considerato un ittiosauro insolitamente primitivo.\nDescrizione.\nQuesto animale doveva essere lungo circa 2-3 metri e, come molti altri ittiosauri, possedeva un corpo idrodinamico simile a quello dei tonni. L'unico fossile rinvenuto \u00e8 uno scheletro parziale comprendente un cranio frammentario, le vertebre cervicali e toraciche, costole, cinto scapolare parziale e una pinna sinistra anteriore quasi completa.\nAlcuni aspetti della morfologia di \"Malawania \"sono sorprendentemente arcaici, e ricordano alcuni antichi ittiosauri del Triassico e del Giurassico, come \"Macgowania \"e \"Ichthyosaurus\". L'omero era trapezoidale ed era sprovvisto di un'espansione distale, mentre radio e ulna erano esagonali, pi\u00f9 lunghi che larghi. Un osso intermedio, vicino ai metacarpali, era di dimensioni simili al radio. I carpali, i metacarpali e gran parte delle falangi erano esagonali e formavano uno stretto mosaico simile a quello di \"Macgowania \"e di altri neoittiosauri basali. La pinna anteriore era dotata di quattro dita, al contrario di molti altri ittiosauri evoluti dotati di dita accessorie.\nClassificazione.\n\"Malawania \"\u00e8 noto per uno scheletro fossile ritrovato nella zona di Amadia, nella regione curda in Iraq, descritto per la prima volta nel 2013. Un'analisi filogenetica nello studio (Fischer et al., 2013) ha indicato che \"Malawania \"era un rappresentante basale dei tunnosauri, il gruppo di ittiosauri comprendenti gran parte delle forme del Giurassico e del Cretaceo. In particolare, sembra che \"Malawania \"sia il pi\u00f9 stretto parente di \"Ichthyosaurus\", i cui fossili pi\u00f9 antichi risalgono all'inizio dell'Hettangiano (circa 200 milioni di anni fa), nel Giurassico inferiore. Di seguito \u00e8 riportato un cladogramma tratto dallo studio di Fischer et al. (2013):\nSignificato dei fossili.\nLa linea evolutiva di \"Malawania\", essendo il \"sister taxon\" di \"Ichthyosaurus\", dovrebbe quindi essersi originata almeno nel Retico (fine Triassico, circa 202 milioni di anni fa) e rivela l'esistenza di una \"ghost lineage\" durata circa 66 milioni di anni (dal momento che \"Malawania \"\u00e8 del Cretaceo inferiore, circa 130 milioni di anni fa).\n\"Malawania \"rappresenta l'unico ittiosauro non-oftalmsauride vissuto dopo il Giurassico medio, e la struttura delle sue pinne anteriori richiama quella di \"Macgowania \"del Triassico superiore e di \"Ichthyosaurus \"del Giurassico inferiore, dimostrando quindi di non aver cambiato la struttura morfologica almeno dal Giurassico.\nSignificato del nome.\nIl nome generico \"Malawania \"deriva dalla parola curda \"Malawan \"(\"nuotatore\"), mentre l'epiteto specifico deriva dalla parola greca \"anachronus\" (\"fuori dal tempo\"), in riferimento alla struttura primitiva di un ittiosauro \"sopravvissuto\"."}
{"id": "4679783", "revid": "22356", "url": "https://it.wikipedia.org/wiki?curid=4679783", "title": "Malawania", "text": ""}
{"id": "4679787", "revid": "767487", "url": "https://it.wikipedia.org/wiki?curid=4679787", "title": "Homalonotus", "text": "L'omalonoto (gen. Homalonotus) \u00e8 un artropode estinto, appartenente ai trilobiti. Visse tra il Siluriano medio e il Devoniano medio (circa 420 - 370 milioni di anni fa) e i suoi resti fossili sono stati ritrovati principalmente in Europa.\nDescrizione.\nQuesto trilobite era solitamente di media taglia (meno di 10 centimetri di lunghezza), anche se sono note alcune specie (ad esempio \"Homalonotus major\") che potevano raggiungere dimensioni notevoli, con una lunghezza di quasi 40 centimetri. Il cephalon possedeva una forma triangolare, con una glabella poco distinguibile e gli occhi marginali. La sutura facciale, generalmente, interessava la parte dorsale del cephalon, ma era anteriore alla zona presuntiva delle punte genali. Il thorax era composto da 13 segmenti e presentava un rachide molto largo e poco visibile. Il pigidio, invece, era dotato di un rachide facilmente individuabile e segmentato. \nClassificazione.\n\"Homalonotus \"fa parte dell'ordine dei Phacopida, un gruppo di trilobiti molto espansi nel corso del Siluriano e del Devoniano. \"Homalonotus\", in particolare, richiama in alcuni aspetti i ben noti trilobiti del genere \"Calymene\", ma se ne differenzia per varie caratteristiche, tra le quali la presenza di una glabella liscia. \"Homalonotus \"\u00e8 conosciuto per numerosi fossili ritrovati in varie zone d'Europa, mentre altri fossili attribuiti a questo genere e rinvenuti in Africa, Nordamerica e Australia potrebbero non appartenere a \"Homalonotus\". "}
{"id": "4679793", "revid": "767487", "url": "https://it.wikipedia.org/wiki?curid=4679793", "title": "The Widow (film 1909)", "text": "The Widow \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film, che fu prodotto dalla Essanay Film Manufacturing Company, venne girato a Chicago, dove la casa di produzione aveva la sua sede principale.\nDistribuzione.\nIl film, un cortometraggio della lunghezza di 158 metri - usc\u00ec nelle sale cinematografiche USA il 20 ottobre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, il dramma \"A Woman's Wit\"."}
{"id": "4679794", "revid": "339392", "url": "https://it.wikipedia.org/wiki?curid=4679794", "title": "Pista ciclabile Framura-Levanto", "text": ""}
{"id": "4679797", "revid": "297745", "url": "https://it.wikipedia.org/wiki?curid=4679797", "title": "Cendrole", "text": ""}
{"id": "4679798", "revid": "767487", "url": "https://it.wikipedia.org/wiki?curid=4679798", "title": "Ampyx", "text": "Ampyx \u00e8 un genere di artropodi estinti, appartenenti ai trilobiti. Visse nell'Ordoviciano (circa 490 - 460 milioni di anni fa) e i suoi resti fossili sono stati ritrovati in Europa, in Nordamerica e in Asia orientale. \nDescrizione.\nQuesto piccolo trilobite non superava generalmente la lunghezza di 3,5 centimetri. \"Ampyx\" presentava una glabella dotata di un prolungamento oltre il cephalon, a formare una sorta di rostro a forma di spina mediana. Gli occhi erano assenti e le punte genali erano abbastanza corte (in altri generi affini esse erano molto allungate). La sutura facciale di \"Ampyx \"era opistoparia. Il thorax era piccolo, dotato di 5 o 6 segmenti, mentre il pigidio era ancora pi\u00f9 corto, trasverso e non segmentato. \nClassificazione.\n\"Ampyx \"appartiene ai rafioforidi, una famiglia di trilobiti di piccole dimensioni tipica dell'Ordoviciano. Durante questo periodo, \"Ampyx \"raggiunse una notevole distribuzione: i suoi fossili si rinvengono in tre continenti (Europa, Nordamerica, Asia). Tra le numerose specie di \"Ampyx\", si ricordano \"Ampyx compactus, Ampyx nasutus, Ampyx delicatulus, Ampyx laeviusculus, Ampyx lobatus, Ampyx porcus, Ampyx spongiosus, Ampyx toxotis, Ampyx virginiensis, Ampyx walcotti\".\nPaleobiologia.\nDi questo trilobite sono note anche le uova fossili, che sono lunghe circa 2 millimetri e possiedono una struttura calcitica ricoperta da un sottile strato di carbone. Lo stadio di sviluppo relativo al protaspis, invece, \u00e8 ancora sconosciuto. L'assenza di occhi in \"Ampyx \"indica che questo animale viveva sul fondale: la cecit\u00e0 \u00e8 infatti una caratteristica tipica di numerosi organismi bentonici e fossori. "}
{"id": "4679800", "revid": "767487", "url": "https://it.wikipedia.org/wiki?curid=4679800", "title": "Ogygopsis", "text": "L'ogigopside (gen. Ogygopsis) \u00e8 un artropode estinto, appartenente ai trilobiti. Visse nel Cambriano medio (circa 510 - 505 milioni di anni fa) e i suoi resti fossili sono stati ritrovati in Nordamerica e in Antartide.\nDescrizione.\nQuesto trilobite possedeva un esoscheletro compatto e allargato, di tipo isopigio (ovvero con un pigidio quasi identico, come forma e dimensioni,al cephalon). Il cephalon possedeva due spine genali ben pronunciate e rivolte all'indietro, ed era dotato di una glabella molto rilevata, allungata fino al bordo anteriore e sprovvista di solchi. Gli occhi, di grandezza media, erano posizionati all'incirca a met\u00e0 della glabella. Il torace era composto da otto segmenti, con ampie pleure sprovviste di spine alle estremit\u00e0. Il pigidio era molto sviluppato, e possedeva un asse plurisegmentatoche si allungava fino a raggiungere il bordo posteriore. Le parti laterali del pigidio erano attraversate da solchi pleurali trasversali; la parte posteriore del pigidio era liscia e arrotondata. Solitamente \"Ogygopsis \"non misurava pi\u00f9 di 10 centimetri di lunghezza.\nClassificazione.\n\"Ogygopsis \"\u00e8 il genere tipo degli Ogygopsidae (a volte inclusi nei Dorypygidae), una famiglia di trilobiti dell'ordine dei Corynexochida. Quest'ordine comprende un gran numero di generi che vissero esclusivamente nel Cambriano, ed erano dotati di un carapace ellittico e di un pigidio largo. \"Ogygopsis\" \u00e8 ben noto grazie ai numerosi resti fossili rinvenuti nel famoso giacimento di Burgess Shales, in Columbia Britannica (Canada)."}
{"id": "4679807", "revid": "144067", "url": "https://it.wikipedia.org/wiki?curid=4679807", "title": "Liberum vetum", "text": ""}
{"id": "4679818", "revid": "287204", "url": "https://it.wikipedia.org/wiki?curid=4679818", "title": "Prostituzione in Birmania", "text": "La prostituzione in Birmania (attualmente denominata Myanmar) \u00e8 ufficialmente illegale ma, nonostante ci\u00f2 \u00e8 a tutt'oggi un grave problema sociale, che colpisce soprattutto giovani donne e bambini.\nIl paese \u00e8 una delle principali fonti di prostitute che vengono indirizzate verso la Thailandia, la maggior parte di queste si stabiliscono poi a Ranong, citt\u00e0 nei pressi del confine a sud, e nel distretto di Mae Sai, che \u00e8 situata invece sulla punta settentrionale della Thailandia; operatrici del sesso di nazionalit\u00e0 birmana operano anche nella provincia cinese dello Yunnan e in particolare nella citt\u00e0 di confine Ruili.\nLa maggioranza delle prostitute birmane della Thailandia provengono da minoranze etniche; almeno il 60% hanno meno di 18 anni.. Ma dal paese ha anche origine un vero e proprio traffico di esseri umani, di giovanissime/i costretti a prostituirsi, oltre che in Cina, anche in Bangladesh, Taiwan, India, Malaysia, Corea del Sud, Macao e Giappone; la tratta delle donne a scopo di prostituzione si verifica a partire dai villaggi rurali dell'interno per dirigersi verso i grandi centri urbani, campi militari, cittadine di frontiera o villaggi costieri.\nMolte sono le donne che vengono attratte dalla prostituzione dalla promessa di futuri posti di lavoro regolari con possibilit\u00e0 di guadagni nettamente superiori rispetto a quelli che esse, per lo pi\u00f9 con bassissimi livelli d'istruzione, potrebbero mai pensare di potersi permettere.\nA Yangon la prostituzione si esercita spesso in piccoli alberghi che operano anche come autentici bordelli: la comparsa dei cosiddetti 'saloni di massaggio' ha inizio verso la met\u00e0 degli anni novanta, con gruppi di minoranze etniche, come i va, a esercitare questo particolare business.: ma i vari night club della citt\u00e0 sono frequentati anche da prostitute che lavorano autonomamente.. In tutto il paese l'industria del sesso in generale opera, oltre che in veri e propri bordelli, anche in catene di ristoranti, alberghi e discoteche.\nDa quando il ciclone Nargis ha colpito il sud del Paese nel maggio 2008, il numero di prostitute a Yangon \u00e8 aumentato notevolmente, deprezzando cos\u00ec le tariffe per i servizi sessuali. In tutto il Sudest asiatico la Birmania rimane di gran lunga il paese pi\u00f9 economico se ci si vuole assicurare i servizi di una prostituta, eclissando cos\u00ec perfino le scelte e i prezzi del vicino Laos\nA Naypyidaw, la nuova capitale dello Stato, \u00e8 sorto anche un quartiere a luci rosse, con un gran numero di bordelli travestiti principalmente da istituti di bellezza e saloni di massaggio, che attirano soprattutto uomini d'affari e personale militare: circa 70 bordelli, per lo pi\u00f9 sotto forma di tende e capanne di bamb\u00f9, operano su una zona a luci rosse pi\u00f9 economica, lungo un tratto di 30 miglia d'autostrada dalla citt\u00e0.\nTerminologia.\nLe prostitute in birmania sono chiamate con un certo numero di termini differenti: \"coloro che fanno passare la fame\", \"padrona blu\" (il blu \u00e8 il colore indicante la pornografia); nel linguaggio gergale \"femmina del pollo\" e \"fiore profumato della notte\".\nStoria.\nLa prostituzione \u00e8 stata vietata per la prima volta nel 1785, durante il periodo della prima dinastia Konbaung.\nLa grande depressione degli anni trenta ha causato una disoccupazione senza precedenti, costringendo molte donne dell'allora Birmania britannica a servire sessualmente truppe britanniche e sepoy indiani; secondo alcuni resoconti il paese ha avuto, a causa della risi economica, la pi\u00f9 fiorente industria della prostituzione dell'intera India britannica.\nLa \"Child Law\", emanata nel 1933 ha alzato l'et\u00e0 del consenso a 16 anni e reso illegale a prostituzione; \u00e8 un reato permettere consapevolmente a una ragazza minore di 16 anni e che \u00e8 sotto la propria tutela, a prostituirsi: non \u00e8 mai esistita invece alcuna proibizione corrispondente nei riguardi dei maschi. La stessa legge considera anche un reato punibile usare bambini per la creazione di materiale pornografico."}
{"id": "4679820", "revid": "1573940", "url": "https://it.wikipedia.org/wiki?curid=4679820", "title": "Inoceramus", "text": "Inoceramus \u00e8 un genere di molluschi estinto, appartenente ai bivalvi. Visse tra il Giurassico inferiore e il Cretacico superiore (circa 190 - 80 milioni di anni fa) e i suoi resti fossili sono stati ritrovati in gran parte del mondo.\nDescrizione.\nQuesti molluschi avevano una forma subquadrangolare od ovale, con una conchiglia pi\u00f9 alta che lunga e una valva sinistra pi\u00f9 convessa di quella destra. La linea cardinale era dritta ed era presente un legamento multivincolare impostato su una serie di fossette distribuite parallelamente. All'interno era visibile la linea palleale, continua. La muscolatura era formata da due muscoli adduttori, uno dei quali era nettamente pi\u00f9 sviluppato. L'ornamentazione esterna era costituita da numerose pieghe ad andamento concentrico. Solitamente le conchiglie di \"Inoceramus\" non superavano i 10 centimetri di diametro, ma a volte erano molto pi\u00f9 grandi.\nPaleoecologia.\n\"Inoceramus\" doveva essere una forma bentonica, che si fissava al substrato grazie al bisso, presente lungo una scanalatura della valva destra, oppure per cementazione della valva destra al substrato.\nTassonomia.\n\"Inoceramus\" \u00e8 il rappresentante pi\u00f9 noto e diffuso di un gruppo di bivalvi, gli Inoceramidae, molto diffusi nei mari dell'era Mesozoica. Inoceramus, in particolare, \u00e8 diffusissimo con numerose specie in gran parte del mondo, e dal momento che le varie specie sono caratteristiche di ben determinati orizzonti geologici, esse sono ottimi fossili guida. Tra gli inoceramidi vi furono anche alcuni veri giganti, come \"Platyceramus\", del diametro di circa 3 metri. \nSpecie.\nSono state descritte le seguenti specie:"}
{"id": "4679823", "revid": "287204", "url": "https://it.wikipedia.org/wiki?curid=4679823", "title": "Konak Belediyesi Gen\u00e7lik ve Spor Kul\u00fcb\u00fc (calcio)", "text": "Il Konak Belediyesi Gen\u00e7lik ve Spor Kul\u00fcb\u00fc \u00e8 una squadra di calcio femminile turca, con sede a Smirne. Fa parte della societ\u00e0 polisportiva Konak Belediyesi Gen\u00e7lik ve Spor Kul\u00fcb\u00fc.\nStoria.\nNella stagione 2012-13 vince il campionato, conquistando il primo titolo nazionale nella storia del club e guadagnandosi il diritto di partecipare alla UEFA Women's Champions League 2013-2014, dove riesce ad arrivare fino agli ottavi di finale, ottenendo cos\u00ec il miglior risultato di sempre per una squadra turca nella competizione europea. Nelle tre stagioni successive ha continuato a vincere il campionato, confermandosi campione di Turchia.\nOrganico.\nRosa 2017-2018.\nRosa e numeri come da sito UEFA."}
{"id": "4679825", "revid": "1573940", "url": "https://it.wikipedia.org/wiki?curid=4679825", "title": "Spirifer", "text": "Spirifer \u00e8 un genere di brachiopodi estinti, vissuti tra l'Ordoviciano superiore (Katiano, circa 449 milioni di anni fa) e il Triassico medio (Ladinico, circa 232 milioni di anni fa); i suoi resti fossili si rinvengono in tutto il mondo.\nDescrizione.\nQuesto animale possedeva una conchiglia allungata trasversalmente, a volte caratterizzata dalla presenza di una piega mediana e di un seno. Il margine cardinale era dritto, e solitamente rappresentava il massimo diametro della conchiglia, caratterizzata da terminazioni cardinali alate, acuminate o arrotondate. La superficie esterna presentava granulazioni, strie e coste di diverse forme a seconda delle specie, che nella zona corrispondente al solco mediano e della piega potevano anche non essere presenti. Le striature erano attraversate da linee concentriche di accrescimento, che potevano presentarsi anche sotto forma di lamelle o addirittura spine. La valva peduncolare possedeva un umbone prominente rispetto alla linea cardinale, e l'apice era di forme differenti a seconda delle specie. L'area cardinale era piatta o poco incurvata, dotata di strie trasversali. L'articolazione avveniva tramite un dente alle estremit\u00e0 marginali del deltirio, di forma triangolare. Le piastre dentali erano corte, mentre la valva brachiale presentava un umbone poco marcato. Il processo cardinale era trasverso e le crura erano dritte, lunghe e divergenti.\nPaleobiologia.\nSpirifer e le forme affini erano generalmente animali sessili e bentonici, fissati grazie a un peduncolo su sedimenti per lo pi\u00f9 mobili. Molto spesso gli spiriferidi si rinvengono in depositi di ambienti di acque calme, temperate o calde.\nTassonomia.\nQuesto genere di brachiopodi ha una diffusione mondiale, ed \u00e8 stato rinvenuto in moltissimi giacimenti in tutti i continenti. Vi sono state ascritte numerosissime specie, molte delle quali sono poi state riassegnate ad altri generi simili (tra cui \"Spiriferina\", \"Cyrtospirifer\", \"Neospirifer\", \"Euryspirifer\", \"Paraspirifer\"); molte di queste specie sono eccezionali fossili guida, poich\u00e9 hanno un'ampia distribuzione geografica ma una brevissima distribuzione stratigrafica. Gli spiriferidi fanno parte del grande gruppo di brachiopodi noti come Articulata.\nSpecie.\nSono state descritte le seguenti specie:"}
{"id": "4679829", "revid": "1573940", "url": "https://it.wikipedia.org/wiki?curid=4679829", "title": "Furcaster", "text": "Furcaster \u00e8 un genere estinto di echinoderma, appartenente agli ofiuroidi. Visse tra il Siluriano inferiore (Rhuddaniano) e il Devoniano superiore (Famenniano), circa 443,7 - 360,7 milioni di anni fa, e i suoi resti fossili sono stati ritrovati in Europa, Africa e Australia.\nDescrizione.\nBench\u00e9 molto antico, questo animale possedeva un aspetto gi\u00e0 simile a quello delle odierne ofiure. \"Furcaster \"era caratterizzato da un disco largo e da cinque braccia robuste, che (come nelle forme attuali) non sono in grado di rigenerarsi una volta staccate dal corpo. Le braccia erano provviste di spine aghiformi, pi\u00f9 o meno delle stesse dimensioni, disposte in file vicino ai lati delle braccia e parallelamente al loro asse.\nPaleobiologia.\nI fossili di \"Furcaster \"del giacimento di Bundebach possono rinvenirsi anche in vari esemplari su un'unica lastra. Spesso le braccia dei vari individui sono tutte orientate in un'unica direzione; ci\u00f2 \u00e8 dovuto alla presenza di correnti sottomarine in prossimit\u00e0 dell'antico fondale, che hanno quindi impresso alle ofiure il medesimo orientamento. I fossili, quindi, hanno registrato la presenza e la direzione di queste antiche correnti che erano presenti nel bacino al momento della loro deposizione.\nTassonomia.\n\"Furcaster \"\u00e8 un rappresentante arcaico delle ofiure, ed \u00e8 noto soprattutto grazie a eccezionali fossili ritrovati negli scisti di Bundebach, in Germania, in strati del Devoniano inferiore. In questa localit\u00e0 sono noti numerosi fossili completi, appartenenti alla specie Furcaster palaeozoicus.\nTra le altre specie, da ricordare \"Furcaster aequoreus\", \"Furcaster cataphractus\", \"Furcaster daoulasensis\", \"Furcaster decheni\", \"Furcaster leptosoma\", \"Furcaster trepidans\", \"Furcaster zitteli\"."}
{"id": "4679833", "revid": "22356", "url": "https://it.wikipedia.org/wiki?curid=4679833", "title": "Sinotherium", "text": "Il sinoterio (Sinotherium lagrelii) \u00e8 un mammifero perissodattilo estinto, appartenente ai rinoceronti. Visse nel Miocene superiore (circa 8 - 6 milioni di anni fa) e i suoi resti fossili sono stati ritrovati in Asia (Cina, Mongolia, Kazakistan). \nDescrizione.\nQuesto animale era un grande rinoceronte, di dimensioni probabilmente maggiori di quelle del pi\u00f9 grande rinoceronte esistente oggi, il rinoceronte bianco. Si stima che \"Sinotherium \"potesse pesare fino a 7 tonnellate, mentre il rinoceronte bianco supera di poco le 3 tonnellate. \"Sinotherium \"\u00e8 noto principalmente per materiale cranico, e una ricostruzione di questo animale \u00e8 possibile solo confrontando i resti con quelli di un altro rinoceronte simile ma meglio conosciuto, \"Elasmotherium\". \n\"Sinotherium \"doveva essere un animale dal corpo possente, dotato di lunghe ma robuste zampe e di denti molariformi dalla corona molto alta. Nel 2013 \u00e8 stato descritto per la prima volta un cranio abbastanza completo, sufficiente a ricostruire la morfologia cranica dell'animale. Il cranio possedeva una regione nasofrontale fortemente elevata, che formava una sorta di enorme cupola cava, nettamente in contrasto con la stessa regione piatta e liscia che si riscontra in altri animali simili ma pi\u00f9 antichi (come \"Ningxiatherium\"). La struttura di questa cupola permetteva di ridurre il peso delle ossa nasali e frontali. La \"gobba\" che sosteneva il corno nasale era spostata verso l'indietro, fino a raggiungere le ossa frontali per connettersi con un'altra \"gobba\" che evidentemente doveva sostenere un altro corno, pi\u00f9 piccolo. Questa particolare combinazione di corna sembra essere stata esclusiva di \"Sinotherium\". \nLa superficie dorsale delle strutture che sorreggevano le corna era dotata di numerosi solchi, per irrobustire l'adesione di un enorme corno nasale e di un corno frontale pi\u00f9 piccolo. La superficie ventrale possedeva invece un setto sagittale ossificato, e molte coste laterali che formavano una struttura di supporto migliorato simile alla struttura della foglia del giglio d'acqua (gen. \"Victoria\"). Un corno nasale gigantesco senza altra compensazione sarebbe stato impossibile da sostenere, anche con la presenza di un setto ossificato, e cos\u00ec il corno nasale ha dovuto spostarsi all'indietro, verso le ossa frontali. Il cranio era inoltre dotato di enormi condili occipitali, simili a quelli di altri rinoceronti simili (ad esempio \"Ningxiatherium \"e \"Iranotherium\"), ad indicare che il cranio era pesante e ancora dolicocefalico. Il successivo \"Elasmotherium\", dotato di condili meno sviluppati, aveva un cranio brachicefalico. \nClassificazione.\n\"Sinotherium \"\u00e8 noto grazie a resti fossili frammentari rinvenuti nei depositi del Miocene superiore della Cina (contea di Baode, provincia dello Shaanxi), del Kazakistan e della Mongolia. Per lungo tempo questo animale \u00e8 stato conosciuto solo grazie a frammenti e a denti isolati, fino a quando (nel 2013) un cranio parziale in buono stato di conservazione \u00e8 stato ritrovato nelle argille rosse del bacino di Linxia (Cina nordoccidentale). \"Sinotherium \"\u00e8 stato a volte considerato congenerico con \"Elasmotherium\", un altro rinoceronte gigantesco apparso solo nel Pliocene, ma il nuovo cranio ha messo in luce sufficienti differenze morfologiche da permettere una distinzione tra i due generi. \n\"Sinotherium\", con i suoi due corni, sembrerebbe essere stato una forma transizionale tra gli elasmoteri primitivi come \"Ougandatherium\", \"Iranotherium \"e \"Ningxiatherium \"e il cosiddetto unicorno gigante (gen. \"Elasmotherium\"), l'ultimo rappresentante del clade. Sembra che nel corso dei milioni di anni gli elasmoteri abbiano arretrato l'enorme corno nasale fino a renderlo una struttura posta sopra la calotta cranica. Sulla base del cranio di \"Sinotherium\", \u00e8 possibile ipotizzare l'evoluzione dello \"spostamento\". I lunghi crani degli elasmoteri arcaici richiedevano una forza eccezionale ai muscoli del collo; per poter sviluppare un corno ancor pi\u00f9 grande, questi animali seguirono due successivi passi: in primo luogo, il corno nasale si spost\u00f2 all'indietro per diventare un corno frontale, e in secondo luogo il lungo cranio dolicocefalico divenne un corto cranio brachicefalico. Nello step evolutivo rappresentato da \"Sinotherium\", il cranio divenne pi\u00f9 grande e si spost\u00f2 verso l'indietro, e nel frattempo si svilupp\u00f2 un secondo corno, pi\u00f9 piccolo, si svilupp\u00f2 ancora pi\u00f9 indietro per poi andare a fondersi con il corno \"nasale\", finendo per formare un colossale corno centrale (step rappresentato da \"Elasmotherium\"). La scoperta del cranio di \"Sinotherium \"dal doppio corno ha inoltre spiegato una sutura trasversale presente sulla cupola di \"Elasmotherium\", precedentemente ritenuta un enigma. Ora \u00e8 chiaro che questa sutura \u00e8 ci\u00f2 che rimane della fusione tra le due strutture che sorreggevano le corna di \"Sinotherium\"."}
{"id": "4679840", "revid": "767487", "url": "https://it.wikipedia.org/wiki?curid=4679840", "title": "The Magic Melody", "text": "The Magic Melody \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 131 metri - usc\u00ec nelle sale cinematografiche USA il 6 ottobre 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"A Birthday Affair\"."}
{"id": "4679844", "revid": "1714743", "url": "https://it.wikipedia.org/wiki?curid=4679844", "title": "Renata d'Asburgo-Teschen", "text": "Biografia.\nEra la seconda figlia di Carlo Stefano d'Asburgo-Teschen, e di sua moglie, Maria Teresa d'Asburgo-Lorena. Entrambi i suoi genitori erano strettamente legati all'imperatore Francesco Giuseppe.\nSuo padre era nipote dell'arciduca Carlo che aveva guidato l'esercito austriaco contro Napoleone Bonaparte ed era un fratello della regina Maria Cristina di Spagna. Sua madre era un nipote di Leopoldo II, l'ultimo granduca di Toscana. Dalla parte di sua madre, era una nipote del re Ferdinando II delle Due Sicilie.\nNacque a Pola, dove il padre era di stanza come un ufficiale di marina. Fu educata da insegnanti privati; studi\u00f2 tedesco, italiano, inglese, francese e polacco.\nSuo padre era molto ricco e la famiglia aveva una villa estiva nell'isola di Lussino, nel mare Adriatico, un palazzo a Vienna e uno yacht di lusso per le crociere estive. Nel 1895 suo padre eredit\u00f2 dall'arciduca Alberto vaste propriet\u00e0 in Galizia. Dal 1907 la residenza principale della famiglia era al castello di \u017bywiec, nella parte occidentale della Galizia (oggi Polonia), ma continuarono a trascorrere gli inverni in Istria.\nIl matrimonio.\nL'arciduca Carlo Stefano mise da parte la sua carriera in marina e si concentr\u00f2 le sue ambizioni nella creazione di una filiale polacca della casa d'Asburgo. Incoraggi\u00f2 tutti i suoi figli a diventare polacchi e Renata fin\u00ec per sposare uni dei pi\u00f9 ricchi proprietari terrieri polacchi, il principe Girolamo Radziwi\u0142\u0142. Il loro fidanzamento \u00e8 stato annunciato nel mese di settembre 1908. I Radziwill era una delle pi\u00f9 distinte famiglie della Polonia, ma dal momento che non apparteneva a una famiglia regnante, Renata dovette rinunciare a tutti i suoi titoli e il trattamento di Altezza Imperiale e Reale. Firmarono un accordo prematrimoniale e la separazione dei beni. Il matrimonio ebbe luogo il 15 gennaio 1909 nella cappella del castello di \u017bywiec.\nGli ultimi anni e morte.\nCon la sconfitta e la dissoluzione dell'Impero austro-ungarico, dopo la prima guerra mondiale, il destino della sua famiglia era ancora pi\u00f9 strettamente legato alla Polonia. \nMor\u00ec il 16 maggio 1935 nel castello di Balice, in Polonia. Il marito la sopravvisse per dieci anni e si rispos\u00f2. Verso la fine della seconda guerra mondiale, il principe Gerolamo fu catturato dalle truppe russe e fu portato dietro la cortina di ferro. Mor\u00ec in un campo di concentramento nel maggio 1945. Le propriet\u00e0 della famiglia Radziwi\u0142\u0142 andarono perdute.\nDiscendenza.\nRenata e Girolamo ebbero sei figli:"}
{"id": "4679846", "revid": "22356", "url": "https://it.wikipedia.org/wiki?curid=4679846", "title": "Sparnodus", "text": "Lo sparnodo (gen. Sparnodus) \u00e8 un pesce osseo estinto, appartenente ai perciformi. Visse tra l'Eocene medio e il Miocene superiore (circa 45 - 7 milioni di anni fa) e i suoi resti fossili sono stati ritrovati in Europa.\nDescrizione.\nQuesto pesce era di dimensioni medie, e solitamente non superava i 30 centimetri di lunghezza. Possedeva un corpo compresso lateralmente e gibboso nella parte anteriore. \"Sparnodus \"era munito di una sola pinna dorsale, ben sviluppata e sorretta da robusti raggi spinosi. La pinna anale era lunga circa la met\u00e0 di quella caudale ed era anch'essa dotata di raggi spinosi; anche le pinne pettorali erano lunghe e ben sviluppate. Il corpo era ricoperto da grandi scaglie finemente rugose. La bocca era piccola e possedeva una dentatura robusta, costituita da denti conici. \nClassificazione.\n\"Sparnodus \"fa parte della famiglia degli Sparidae, ben rappresentata anche attualmente da numerose specie che vivnono nei mari temperati e caldi di tutto il mondo (orata, dentice, pagello, sarago). \"Sparnodus \"era tipico di numerosi giacimenti europei, in particolare quello eocenico di Bolca (Verona), dove si rinviene soprattutto la specie Sparnodus vulgaris.\nPaleoecologia.\n\"Sparnodus \"doveva essere un veloce nuotatore e un attivo predatore, che frequentava i mari caldi e bassi dell'Europa."}
{"id": "4679856", "revid": "767487", "url": "https://it.wikipedia.org/wiki?curid=4679856", "title": "A Birthday Affair", "text": "A Birthday Affair \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago, dove la casa di produzione aveva la sua sede principale.\nDistribuzione.\nIl film - un cortometraggio della lunghezza di 168 metri - usc\u00ec nelle sale cinematografiche USA il 6 ottobre 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Magic Melody\"."}
{"id": "4679859", "revid": "110157", "url": "https://it.wikipedia.org/wiki?curid=4679859", "title": "Luigi Nogarola", "text": "Biografia.\nLuigi (Alvise) Nogarola nasce nel 1669 a Verona dal conte Bailardino Nogarola e da Anastasia Ferringhi. Nel 1694 divenne membro dell'Accademia Filarmonica di Verona. Formatosi presso il collegio dei Gesuiti conosciuto come il collegio dei Nobili di Parma. Nel 1695 spos\u00f2 la marchesa Lucrezia Maffei, da cui acquis\u00ec il cognome divenendo Luigi Nogarola Maffei.\nNel 1692 divent\u00f2 pastore arcade con il nome Gelso Apparateo, e successivamente, nel 1705 fu tra i fondatori della Colonia veronese nella quale ebbe modo di distinguersi per il suo talento poetico in molte occasioni.\nEssendo stato miracolato dalla Madonna di Loreto nel 1700, fu tra i principali personaggi coinvolti nell'organizzazione dei festeggiamenti dell'Incoronazione della Madonna Lauretana avvenuta nella Chiesa di San Nicol\u00f2 a Verona del 1709 come: elemosiniere nella Chiesa di San Lorenzo a Verona, mecenate, copista nonch\u00e9 poeta e librettista del libretto per l'oratorio Esther Coronata su musiche di Domenico Zanatta e altri componimenti poetici.\nSempre in onore alla Madonna Lauretana scrisse \"Le litanie della Beatissima Vergine Maria espresse in sonetti\" che gli procur\u00f2 fama anche dopo la sua morte avvenuta il 23 settembre 1715."}
{"id": "4679864", "revid": "767487", "url": "https://it.wikipedia.org/wiki?curid=4679864", "title": "A Bachelor's Love Affair", "text": "A Bachelor's Love Affair \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 3 novembre 1909."}
{"id": "4679871", "revid": "1048993", "url": "https://it.wikipedia.org/wiki?curid=4679871", "title": "Ugo Francica Nava", "text": "Biografia.\nDi nobili natali, \u00e8 un esponente della famiglia Francica Nava, baroni di Bondif\u00e8, Belliscara, Burgio e Turrivecchia, che annovera il cardinale Giuseppe Francica Nava, partecipante al conclave del 1903 che elesse papa Pio X.\nGiornalista professionista, dal 1988 al 1992 collabora con le televisioni private locali catanesi, prima su Teletna e poi su Antenna Sicilia.\nNel 1992 entra come collaboratore in Telemontecarlo dove svolge anche il praticantato obbligatorio per l'esame d\u2019idoneit\u00e0.\nNel 1993 collabora con l'ufficio di corrispondenza romano del quotidiano catanese \"La Sicilia\" e nel 1995 entra a far parte della redazione sportiva di TMC e comincia a condurre i maggiori eventi sportivi su TMC e su TMC 2, incluse le partite dell'NBA e la trasmissione \"NBA Action\".\nCon il cambio di nome del canale televisivo da Telemontecarlo a LA7 rimane sempre nella redazione sportiva e commenta nel 2002 il suo primo programma non sportivo, \"Robot Wars\".\nNel 2003, durante la Guerra d'Iraq, collabora con il TG LA7, \u00e8 inoltre inviato in occasione del torneo delle 6 nazioni di rugby. Nel 2009 e 2010 conduce \"Vivo x miracolo\".\nNel 2012-2013 conduce \"Sotto canestro\", programma dedicato alla pallacanestro assieme all'ex cestista Gianmarco Pozzecco e alla cestista e modella Valentina Vignali."}
{"id": "4679872", "revid": "869733", "url": "https://it.wikipedia.org/wiki?curid=4679872", "title": "Finsteraarhornh\u00fctte", "text": "Il Finsteraarhornh\u00fctte (3.048 ) \u00e8 un rifugio alpino delle Alpi Bernesi che si trova nel Canton Vallese.\nCaratteristiche.\nIl rifugio \u00e8 collocato ai piedi del versante sul del Finsteraarhorn ed ai bordi del Ghiacciaio di Fiesch.\nL'edificio attuale \u00e8 del 2003. Il precedente edificio serve da locale invernale.\nAccesso.\nPer la sua posizione remota in mezzo ai ghiacciai delle Alpi Bernesi l'accesso al rifugio \u00e8 particolarmente lungo ed impegnativo. Esso \u00e8 di natura alpinistica.\nUna prima possibilit\u00e0 si ha partendo da nord e, in particolare, da Grindelwald nel Canton Berna. Con la Ferrovia della Jungfrau si sale fino al Jungfraujoch (3.471\u00a0m). Di qui si scende il Jungfraufirn fino a Konkordiaplatz. Da qui risale il Grunneggfirn, si scavalca il Grunhornlucke e raggiunge il rifugio. Questo accesso prevede circa sei ore di cammino.\nUna seconda possibilit\u00e0 si ha partendo da sud e, in particolare, da Fiesch nel Canton Vallese. Si pu\u00f2 salire per funivia fino \"Fiescheralp\" (2.212\u00a0m). Di qui per il sentiero che passa per \"M\u00e4rjelesee\" si mette piede sul ghiacciaio dell'Aletsch. Lo si risale sino a Konkordiaplatze poi si segue l'itinerario precedente. Questo accesso richiede dalle sette alle nove ore di cammino.\nUna terza possibilit\u00e0 sempre da Fiesch prevede di salire a \"Fieshertal\" (1.376\u00a0m). Di qui si sale il Ghiacciaio di Fiesch fino al rifugio.\nUna quarta possibilit\u00e0 da est prevede di partire dal passo del Grimsel (2.160\u00a0m). Di qui si prende il sentiero che porta all'Oberaarsee, poi all'Oberaargletscher ed infine all'\"Oberaarjoch\" (3.216\u00a0m). Dopo questo colle si scende sul ghiacciaio e poi si passa il \"Gemschl\u00fccke\" (3.335\u00a0m). Si scende sulla morena laterale del Ghiacciaio di Fiesch e si arriva, infine, al rifugio. Questo accesso richiede dalle sette alle nove ore di cammino."}
{"id": "4679875", "revid": "287204", "url": "https://it.wikipedia.org/wiki?curid=4679875", "title": "Die Natur, oder Eigenschaft der Planeten", "text": "Con Die Natur, oder Eigenschaft der Planeten (in tedesco, \"La natura, o le propriet\u00e0 dei pianeti\"), a volte conosciuta anche come Die Natur und Eigenschaft der Planeten (\"La natura e le propriet\u00e0 dei pianeti\"), ci si riferisce a una raccolta di sette suite composte da Dietrich Buxtehude.\nStoria.\nLe sette suite vennero composte da Dietrich Buxtehude per strumento a tastiera intorno al 1680. L'intera raccolta \u00e8 numerata come BuxWV 251 nel catalogo tematico di Georg Karst\u00e4dt.\nBench\u00e9 le opere per clavicembalo di Buxtehude giunte fino al XXI secolo siano tutte molto convenzionali e fortemente legate alle strutture compositive precedenti, Johann Mattheson, nel suo trattato \"Der vollkommene Capellmeister\" del 1739, descrisse queste sette suite come assolutamente innovative e ne fece un'encomiastica recensione, sottolineando come fossero le pi\u00f9 belle fino ad allora mai composte, intellettualmente profonde, famose e molto apprezzate.\nLa diffusione di queste suite, con ogni probabilit\u00e0, si basava prevalentemente su copie manoscritte, in quanto Mattheson lament\u00f2 che: \u00ab\u00c8 un peccato che queste audaci e profonde composizioni per tastiera, nelle quali Buxtehude mise grande impegno, vengano stampate poco o nulla\u00bb.\nSecondo il musicologo Alberto Basso \u00e8 possibile che fossero in qualche modo collegate a un balletto di Sigmund Theophil Staden sui sette corpi celesti all'epoca conosciuti, rappresentato a Dresda nel 1678. Nonostante la fama raggiunta all'epoca, delle sette suite non se ne ebbe pi\u00f9 notizia dopo la met\u00e0 del XVIII secolo. Il loro spartito, attualmente, \u00e8 interamente perduto.\nIl \"Ryge Manuscript\", conservato nella Biblioteca Reale di Copenaghen, contiene venticinque composizioni di autore sconosciuto scritte in forma di intavolatura, fra le quali sei raccolte di variazioni e diciannove suite che alcuni studiosi, sulla base di alcune considerazioni stilistiche, attribuiscono a Dietrich Buxtehude.\nNon ci sono prove, tuttavia, che la paternit\u00e0 di tali composizioni sia realmente sua, n\u00e9 che fra di esse ci siano le sette suite perdute.\nStruttura.\nSi trattava di una raccolta di sette suite di tipo descrittivo, nelle quali erano \u00abconvenientemente rappresentate la natura e le propriet\u00e0 dei pianeti\u00bb.\nLe teorie seicentesche circa le influenze che gli astri avrebbero avuto sui comportamenti umani fornivano parecchio materiale per una caratterizzazione musicale dei vari sentimenti, e, in ognuna delle sette suite, Buxtehude fece corrispondere a ciascuno dei corpi celesti all'epoca conosciuti (Sole, Mercurio, Venere, Luna, Marte, Giove e Saturno) una determinata nota, e, perci\u00f2, una specifica tonalit\u00e0, simboleggiante una particolare virt\u00f9 o uno stato d'animo.\nL'impianto alla base delle sette suite, analogamente a molte altre opere coeve di altri autori, seguiva il solco tematico del trattato \"Harmonices Mundi\", edito da Giovanni Keplero nel 1619 e certamente conosciuto da Buxtehude, nel quale venivano illustrate le analogie fra l'armonia e gli intervalli musicali, il rapporto fra le forme geometriche, i sentimenti umani e il moto dei corpi celesti, sviluppando l'antico concetto pitagorico della musica delle sfere.\nBuxtehude, inoltre, con ogni probabilit\u00e0 trasse ispirazione anche dal grande orologio astronomico del 1566, distrutto durante i bombardamenti del 1942, che si trovava all'interno della Marienkirche di Lubecca, chiesa presso la quale era organista. A supporto di questa tesi c'\u00e8 il fatto che lo stesso orologio astronomico ispir\u00f2 a Buxtehude una composizione simile, la passacaglia in re minore BuxWV 161, nella quale la struttura delle variazioni riproduce con esattezza i giorni del ciclo lunare.\nSecondo le convinzioni dell'epoca, ogni corpo celeste aveva delle caratteristiche ben definite. Pertanto, seguendo le interpretazioni mitologico-astrologiche seicentesche, la suite accomunata al Sole doveva avere le sue stesse peculiarit\u00e0 tradizionali: essere autoritaria, energica e vitale. Quella dedicata a Mercurio, il pianeta pi\u00f9 veloce nel girare intorno al Sole, doveva essere caratterizzata da movimenti rapidi e passaggi di destrezza. La suite associata a Venere doveva trasmettere immagini di bellezza stilistica, ricercatezza e piacevolezza.\nQuella dedicata alla Luna doveva essere in forma ciclica e caratterizzata da variazioni. La suite accomunata a Marte, come il dio della guerra, doveva trasmettere energia, audacia e fierezza. Quella associata a Giove, secondo le interpretazioni del periodo, doveva trasmettere ordine e saggezza. La suite su Saturno, infine, data la sua estrema lontananza dal Sole, doveva ispirare malinconia, isolamento e sentimenti elegiaci.\nPer quanto riguarda le tonalit\u00e0 delle sette suite, esse seguivano sicuramente la tradizionale classificazione greca, la quale assimilava il cosmo ai sette gradi della scala musicale e assegnava la nota mi alla Luna, il fa a Mercurio, il fa\u266f a Venere, il la al Sole, il si a Marte, il do a Giove e il do\u266f a Saturno."}
{"id": "4679876", "revid": "767487", "url": "https://it.wikipedia.org/wiki?curid=4679876", "title": "Incubo d'amore", "text": "Incubo d'amore (\"Dream Lover\") \u00e8 un film statunitense del 1993 diretto da Nicholas Kazan.\nLa colonna sonora originale \u00e8 stata composta da Christopher Young.\nTrama.\nPoco dopo il divorzio dalla prima moglie, l'architetto di successo Ray accetta di unirsi all'amico Norman, partecipando ad una serata di inaugurazione di una galleria d'arte, durante la quale rovescia involontariamente un bicchiere di vino sul vestito della sconosciuta Lena Mathers. Una settimana dopo la incontra nuovamente al supermercato e la invita a cena. Dopo la prima sera i due iniziano a frequentarsi e in breve si sposano. Malgrado il primo anno di matrimonio sia felice e coronato dalla nascita di una bambina, alcune bugie di Lena sul suo passato spingono Ray ad investigare. Scopre che Lena ha mentito sulla sua vera identit\u00e0 e sulle sue origini, ma la donna sostiene di non aver detto la verit\u00e0 per paura di essere abbandonata.\nLa vita coniugale riprende e nasce un figlio, ma ben presto Ray si accorge che la moglie si reca settimanalmente in un albergo. Di fronte alla sua scenata di gelosia, Lena ammette con compiacimento di essere l'amante di Norman da prima del matrimonio. In preda all'ira, Ray la schiaffeggia ripetutamente ed esce di casa. Quando rientra trova la casa sottosopra e Lena piena di lividi, e viene incarcerato. Grazie a sapienti prove create ad arte, il giudice si convince dell'infermit\u00e0 mentale di Ray e lo fa rinchiudere per sei mesi in un ospedale psichiatrico, dove l'uomo mantiene la lucidit\u00e0 fingendo di assumere le medicine. Riesce a far venire da lui un'amica, con cui scopre che l'amante di Lena non \u00e8 Norman, utilizzato come inconsapevole pedina nel piano, ordito dalla donna e alcuni complici per ottenere tutti i soldi del marito. Quando Lena va a trovare Ray in ospedale, ormai convinta di averlo in pugno, si sente dire di aver commesso un errore nel piano: essendo mentalmente infermo, Ray non \u00e8 perseguibile penalmente per l'omicidio della donna; subito dopo la uccide.\nEdizione italiana.\nIl doppiaggio della pellicola \u00e8 stato eseguito presso l'International Recording, con la partecipazione della CVD - Cine Video Doppiatori. La direzione del doppiaggio \u00e8 stata affidata a Solvejg D'Assunta, assistita da Anna Lenzi, mentre i dialoghi italiani sono a cura di Giorgio Piferi. Il fonico di missaggio \u00e8 Romano Pampaloni, mentre i titoli di testa \u2013 localizzati in occasione dell'edizione cinematografica e VHS del film \u2013 sono di Aldo Mafera."}
{"id": "4679878", "revid": "767487", "url": "https://it.wikipedia.org/wiki?curid=4679878", "title": "Horns", "text": "Horns \u00e8 un film del 2013 diretto da Alexandre Aja.\nLa pellicola, con protagonisti Daniel Radcliffe e Juno Temple, \u00e8 l'adattamento cinematografico del romanzo \"La vendetta del diavolo\" del 2010, scritto da Joe Hill, figlio di Stephen King.\nTrama.\nIg Perrish si trova in mezzo a un bosco insieme alla sua amata, Merrin Williams. La voce del ragazzo racconta come la vicenda cominci\u00f2.\nIg passa un'altra serata a ubriacarsi e si risveglia nel pavimento della sua casa. Fuori dalla residenza ci sono tante persone che lo accusano di essere un omicida per via dell'assassinio di Merrin. Scappando dall'invadenza di tutti i giornalisti, riesce a raggiungere la casa dei suoi genitori, dove abita anche suo fratello Terry. Nel bel mezzo della cena, il padre di Ig, Derrick, gli chiede come stiano andando la causa e il figlio gli risponde che il suo migliore amico, Lee, sta cercando nuove prove per scagionarlo. Tuttavia li informa che lo studio che stava analizzando le prove della scena del delitto \u00e8 stato distrutto da un incendio.\nDopo un litigio con la madre, che in fondo lo crede colpevole dell'omicidio, e una chiacchierata con Lee che lo rassicura, Ig si dirige in un bar, dove viene invitato ad andarsene perch\u00e9 mette a disagio parecchi suoi clienti. L'unica che gli dimostra affetto \u00e8 Glenna, una sua amica d'infanzia. A tarda notte avviene una cerimonia per ricordare Merrin, presieduta da suo padre. il padre di Merrin incolpa Ig dell'omicidio della figlia, ignaro che il giovane si \u00e8 nascosto per ascoltare la cerimonia.\nIl giorno dopo, per via di una sbronza, Ig si risveglia scoprendo di aver fatto sesso con Glenna. Andando in bagno scopre qualcosa di inconsueto: un paio di corna stanno diventando sempre pi\u00f9 grandi. Parlando con Glenna nota che la ragazza si comporta in maniera molto strana: non si stupisce delle corna e gli chiede il permesso per ogni singola cosa. Ig decide di recarsi all'ospedale per farsi staccare le corna dal dottore. Tuttavia, in sala attesa, una donna gli chiede se pu\u00f2 prendere sua figlia a calci, di poter divorziare da suo marito e di voler un uomo di colore per un rapporto sessuale. Successivamente anche la figlia della donna, la commessa alla reception, il dottore e la sua assistente si comportano in maniera molto strana, rivelando i loro peggiori peccati e desideri. Il dottore, obbedendo a un ordine di Ig, \u00e8 pronto a segargli le corna.\nSotto anestesia Ig ricorda il giorno in cui incontr\u00f2 Merrin in chiesa, quando i due erano ancora bambini. Lei gli mandava dei messaggi con un codice particolare e gli diede la sua catenina con il simbolo di una croce per aggiustarla. Ig la fa aggiustare da Lee, ma l'amico gli confessa che \u00e8 attratto da Merrin. Lee, inoltre, salva la vita a Ig da un incidente avvenuto per via di una scommessa col fratello di Glenna. Merrin, nonostante sappia che sia stato Lee ad aggiustare la catenina, ringrazia Ig e i due si fidanzano.\nRisvegliato dall'anestesia, Ig scopre che il medico non l'ha operato perch\u00e9 \u00e8 stato troppo impegnato ad avere un rapporto sessuale con la sua assistente. Si reca a casa dei genitori, dove trova la madre. Quest'ultima, per via dell'effetto che le corna hanno con le persone che si avvicinano al ragazzo, dice al figlio che non lo vuole pi\u00f9 come un membro della sua famiglia e che se ne vada il pi\u00f9 lontano possibile insieme ai suoi problemi. Derrick, invece, confessa a Ig che era profondamente innamorato di Merrin e che lo crede un assassino. Ig crede che le corna abbiano un potere su tutte le persone che si avvicinano a lui, ma si ricrede quando incontra Lee, deducendo che i poteri ricevuti non funzionano con le persone buone.\nIg decide di usare le corna a suo favore scoprendo l'identit\u00e0 del vero assassino di Merrin. Si reca in un bar e chiede a tutti i presenti di rivelargli la verit\u00e0. Un uomo gli dice che un suo amico ha un testimone che l'ha visto rapire e uccidere Merrin, e questo testimone \u00e8 la cameriera che ha servito al tavolo dei due innamorati la notte in cui la ragazza \u00e8 stata uccisa. Ig ricorda molto bene quella sera: voleva chiedere a Merrin di sposarlo, ma arrivato il momento della dichiarazione la ragazza gli rivela di non amarlo pi\u00f9 e di avere una storia con un altro uomo. Ig, indignato, si comporta in maniera indecente e viene invitato ad andarsene dal bar. Il giorno dopo, i due poliziotti lo ritrovano nella sua macchina e lo accusano dell'assassino della ragazza.\nLa cameriera pronta a testimoniare contro Ig non \u00e8 altro che una bugiarda: ha inventato tutto soltanto per apparire in televisione. L'incontro con Terry far\u00e0 venire a galla una delle bugie finora rimaste sepolte: Terry voleva accompagnare Merrin a casa, ma la ragazza, dopo che il ragazzo ha cercato di sedurla, \u00e8 fuggita nel bosco. Il giorno dopo Terry trova nella sua macchina una pietra insanguinata. Ig considera il fratello un traditore e ne parla con Lee, ma aumentano i sospetti anche su di lui: \u00e8 immune ai poteri delle corna perch\u00e9 \u00e8 in possesso della collana di Merrin e questo fa presupporre che sia lui l'amante della ragazza. Stanco di tutte le mille bugie, Ig cerca di staccarsi le corna, ma non ci riesce, decide allora di vendicarsi di tutti coloro che avrebbero potuto aiutarlo, ma che si sono rifiutati per codardia.\nLa prima a subire la sua ira \u00e8 la cameriera che aveva mentito per diventare famosa. Viene deturpata in volto da dei serpenti. Susseguono i due poliziotti che l'avevano incolpato. Ig rivela la loro vera natura e li incita ad avere un rapporto sessuale. Arriva il turno di Terry. Il ragazzo dovr\u00e0 convivere con le sensazioni che ha provato Merrin fin a quando non morir\u00e0. Infine, Ig incontra Lee e gli strappa la catenina a forma di croce, rivelando la sua vera personalit\u00e0. Vede alcuni ricordi del ragazzo che cerca di uccidere Merrin dopo che la ragazza lo aveva rifiutato. I due lottano, ma \u00e8 Lee ad avere la meglio, dando fuoco al ragazzo.\nIl giorno dopo tutti credono che Ig sia morto, ma non \u00e8 affatto cos\u00ec. Nonostante abbia il viso e il corpo ustionato, Ig si dirige dal padre di Merrin. Quest'ultimo crede nella sua innocenza e gli d\u00e0 una chiave che apparteneva a Merrin e gli consiglia di mettere la sua collanina, rubata a Lee durante la lotta. Appena la indossa, le corna, insieme alle ustioni scompaiono, dimostrando che in realt\u00e0 erano un dono divino e non demoniaco. La chiave di Merrin, inoltre, apre una cassa in cui, attraverso un messaggio criptato, la ragazza confessa a Ig che era affetta da un tumore ereditario e per questo lo ha lasciato. Merrin non ha mai avuto nessun ragazzo, ha inventato tutto per non permettere a Ig di guardarla morire. Conoscendo la verit\u00e0, Ig affronta nuovamente Lee. Ad aiutarlo arrivano Terry e uno dei due poliziotti. Tuttavia, il poliziotto viene ucciso e Terry viene ferito. Ig, per sconfiggere l'ex amico, dovr\u00e0 usare nuovamente le corna, diventando il diavolo in persona. Lee viene ucciso, ma anche Ig muore, per via delle ferite ricevute.\nProduzione.\nLe riprese del film hanno avuto il via nel settembre 2012 e si sono svolte completamente in Canada, tra le citt\u00e0 di Vancouver, Mission e Squamish. Le riprese sono terminate nel dicembre dello stesso anno.\nIl ruolo del protagonista Ignatius Perrish fu inizialmente dato all'attore Shia LaBeouf, che per\u00f2 viene poi sostituito da Daniel Radcliffe.\nDistribuzione.\nLa pellicola \u00e8 stata presentata in anteprima mondiale il 6 settembre 2013 durante il Toronto International Film Festival e successivamente al San Diego Comic-Con International nell'estate del 2014, ed in questa occasione viene diffuso il primo trailer del film.\nIl film \u00e8 stato distribuito nelle sale cinematografiche statunitensi a partire dal 31 ottobre 2014."}
{"id": "4679880", "revid": "767487", "url": "https://it.wikipedia.org/wiki?curid=4679880", "title": "The Romance of a Stranded Actress", "text": "The Romance of a Stranded Actress \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company. Venne girato a Chicago, dove la casa di produzione aveva la sua sede principale.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 21 luglio 1909."}
{"id": "4679888", "revid": "400694", "url": "https://it.wikipedia.org/wiki?curid=4679888", "title": "Bernhardt J. Hurwood", "text": "Biografia.\nNel periodo 1945-1947 prest\u00f2 servizio nella marina mercantile degli Stati Uniti, interrompendo gli studi universitari. Ripreso lo studio si laure\u00f2 poi nel 1949. Dopo la laurea svolse diversi lavori, nel decennio degli anni cinquanta, e solo agli inizi degli anni sessanta ottenne successo con i suoi scritti, cosa che lo spinse a dedicarsi a tempo pieno alla professione di scrittore. Le sue opere hanno riguardato il mondo del soprannaturale avendo egli scritto di vampiri, licantropi e fantasmi.\nMor\u00ec di cancro nel 1987."}
{"id": "4679891", "revid": "767487", "url": "https://it.wikipedia.org/wiki?curid=4679891", "title": "Wonders of Nature", "text": "Wonders of Nature \u00e8 un cortometraggio muto del 1909. Il nome del regista non viene riportato nei credit. \u00c8 conosciuto anche con il titolo \"Wonders of Nature in the Twin Falls Country, Southern Idaho\".\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un documentario di una bobina - usc\u00ec nelle sale cinematografiche USA il 18 agosto 1909."}
{"id": "4679894", "revid": "287204", "url": "https://it.wikipedia.org/wiki?curid=4679894", "title": "Timea (regina di Sparta)", "text": "Biografia.\nSappiamo da Plutarco che Timea, la moglie del re di Sparta Agide II, aveva un relazione illegittima e segreta con Alcibiade, lo stratego e politico ateniese, a quel tempo esule a Sparta.\nDa questa relazione nacque Leotichida e la regina non aveva paura di nascondere l'origine del figlio, perch\u00e9 di fronte alle amiche e alle ancelle lo chiamava affettuosamente \"Alcibiade\". Il re, sicuro che il bambino non fosse suo figlio, anche perch\u00e9, calcolando l'epoca del concepimento, era sicuro di non aver dormito per alcuni mesi assieme alla moglie, non lo riconobbe, se non in punto di morte (401 a.C.). Il navarca Lisandro, per\u00f2, sfruttando la sua influenza a corte, fece in modo che in ogni caso Leotichida non salisse al trono, e gli fosse invece preferito Agesilao, fratello del defunto re."}
{"id": "4679896", "revid": "729019", "url": "https://it.wikipedia.org/wiki?curid=4679896", "title": "Mark Owen (autore)", "text": "Biografia.\nMark Owen nasce a Wrangell, in Alaska, nel 1976, da una coppia di missionari. Secondogenito di due sorelle, trascorse la maggior parte della sua giovinezza ad Aniak imparando a pescare e a cacciare alci per scopo alimentare. Durante il periodo nella Aniak High School, Owen conquist\u00f2 popolarit\u00e0 praticando sport come basket e paintball, dove in quest'ultima pratica non aveva mai perso una sfida. Si dedic\u00f2 soprattutto a piccoli lavori come muratore in un cantiere per racimolare dei soldi e comprare un fucile d'assalto AR-15.\nNel 1994, dopo il diploma, frequenta per quattro anni l'Universit\u00e0 Biola di La Mirada, in California. Nel 1998, cinque mesi dopo essersi laureato in sociologia, si arruola nella Marina degli Stati Uniti come marinaio.\nNella primavera 1999 Owen si arruola volontario nei Navy SEALs, passione trasmessa sin dall'et\u00e0 di 13 anni, entrando a far parte del SEAL Team Five di stanza a San Diego, in California, nel dicembre dello stesso anno.\nNel 2003 partecipa alla sua prima operazione durante la guerra d'Iraq, assaltando e catturando una centrale idroelettrica di Baghdad controllata dalla fanteria e dall'artiglieria irachena, grazie al supporto di elicotteri MH-53 Pave Low.\nUn anno dopo Owen, con il grado di sergente, si arruola nel DEVGRU, entrando nello Squadrone Rosso di stanza a Virginia Beach. Nel corso degli anni ha preso parte a due operazioni contro i miliziani iracheni durante la guerra d'Iraq, partecipando anche all'operazione di salvataggio del capitano Richard Phillips, catturato da un gruppo di 4 pirati somali durante il dirottamento della nave mercantile Maersk Alabama, avvenuto tra l'8 e il 12 aprile 2009 al largo del Corno d'Africa. In seguito, con il grado di capo di 3\u00aa classe (promosso nel 2007), ha partecipato nell'estate 2009 a tre operazioni contro i talebani durante la guerra in Afghanistan.\nOperazione Lancia di Nettuno.\nNella notte tra il 1\u00ba e 2 maggio 2011 Owen, dopo aver trascorso alcuni giorni di addestramento ad Harvey Point, in Carolina del Nord (dove era stato ricostruito a grandezza naturale il complesso in cui si nascondeva Bin Laden), parte con due elicotteri stealth MH-60 Black Hawk dalla base aerea di Jalalabad (Afghanistan) fino al complesso di Osama Bin Laden ad Abbottabad (Pakistan).\nOwen dichiara anche di essere uno della squadra del DEVGRU sopravvissuto miracolosamente allo schianto dell'elicottero Black Hawk, incidente che ha rischiato di compromettere la missione. Nonostante l'incidente l'operazione \u00e8 continuata come previsto. Cinque minuti dopo Owen e un assaltatore di nome Will hanno attaccato la d\u00e9pendance e ucciso il corriere Ahmed al-Kuwaiti mentre cercava di difendersi con un AK-47.\nOwen \u00e8 poi entrato nell'edificio principale e, dopo che gli assaltatori hanno ucciso quattro persone all'interno, ha fatto irruzione con i suoi commilitoni al terzo piano.\nL'assaltatore alla testa del gruppo di Owen raggiunge la stanza da letto e spara per primo al leader di Al-Q\u0101\u02bfida, che viene poi finito dallo stesso Owen con diversi colpi al torace; durante un'intervista rilasciata al programma televisivo della CBS 60 Minutes Owen ha in seguito dichiarato che temeva Bin Laden potesse nascondere un'arma sotto il petto.\nOwen e i suoi commilitoni prelevano quindi alcuni campioni di DNA di Bin Laden e scattano delle fotografie del corpo. Poco dopo l'identificazione, il caposquadra conferma via radio la morte del leader di Al-Q\u0101\u02bfida.\nSuccessivamente gli assaltatori hanno bonificato gli uffici al secondo piano dell'edificio e lasciato il complesso portando con s\u00e9 il corpo di Bin Laden a bordo del secondo Black Hawk, dopo che il relitto del Black Hawk caduto era stato distrutto con dell'esplosivo.\nIl corpo di Bin Laden \u00e8 stato sepolto nel Mar Arabico dopo una cerimonia funebre islamica a bordo della portaerei USS Carl Vinson.\nCarriera letteraria.\nNella primavera del 2012 Owen, decorato con la Presidential Unit Citation, si congeda dai Navy SEALs dopo 14 anni di servizio, poco dopo aver ottenuto i gradi di capo di 2\u00aa classe. Nel giugno 2012 scrive il suo saggio intitolato , scritto in collaborazione con lo scrittore-giornalista Kevin Maurer e pubblicato dalla Dutton Penguin il 4 settembre 2012, una settimana prima dell'undicesimo anniversario degli attacchi dell'11 settembre 2001.\nIl libro ha suscitato polemiche da parte di alcuni ufficiali del Pentagono, come l'addetto stampa del Dipartimento della Difesa George E. Little, in quanto sostengono che il libro contenga informazioni riservate, tant'\u00e8 che l'autore ha dovuto pagare allo stesso Dipartimento della Difesa un risarcimento di 4,5 milioni di dollari per aver violato il codice del silenzio su un'operazione segreta. Le critiche sono state poi smentite dall'editore, dato che Owen ha dichiarato che il libro non rivela nessun materiale che possa mettere a rischio la sicurezza degli Stati Uniti. Inoltre Owen ha dichiarato che i proventi del libro saranno devoluti alle famiglie dei Navy SEALs caduti in guerra e che i fatti menzionati non sono n\u00e9 di sinistra e n\u00e9 di destra dal punto di vista politico.\nIl 25 giugno precedente un sito web fondamentalista islamico legato ad Al-Q\u0101\u02bfida ha diffuso le informazioni personali dell'autore, invitando i militanti a vendicarsi di lui, identificandolo come il responsabile per l'uccisione di Bin Laden. Il 29 agosto stesso lo scrittore \u00e8 apparso anche a volto scoperto nel programma televisivo della CBS 60 Minutes, la cui puntata \u00e8 andata in onda il 9 settembre. Tuttavia l'autore si \u00e8 sottoposto a quattro ore di trucco per nascondere parzialmente la sua vera identit\u00e0, mentre la sua vera voce \u00e8 stata anche alterata.\nWilliam McRaven, il viceammiraglio organizzatore dell'operazione, ha contestato anch'egli il libro in quanto sostiene che contenesse una grave imprecisione: Owen racconta per esempio che Bin Laden non avrebbe fatto il minimo tentativo di difendersi, mentre gli ufficiali del Pentagono hanno sempre sostenuto che Bin Laden aveva sempre cercato di prendere il suo AK-47 che aveva nella sua stanza da letto. In realt\u00e0 esiste una spiegazione semplice e plausibile: Owen potrebbe non aver visto Bin Laden compiere tale gesto in quanto lo vide per terra gravemente ferito da un altro assaltatore che lo precedeva, dopodich\u00e9 lo aveva ucciso con alcuni colpi sul torace.\nL'11 febbraio 2013 la rivista statunitense \"Esquire\" ha inoltre pubblicato un racconto di un altro assaltatore del DEVGRU identificato semplicemente come \"The Shooter\", secondo cui sostiene di essere stato nella seconda fila del suo gruppo al terzo piano e di aver sparato con tre colpi alla fronte di Bin Laden, il quale cercava disperatamente di raggiungere le armi che aveva nella camera, contraddicendo la versione di Owen ma non suscitando obiezioni da parte di quest'ultimo per le diverse versioni sull'uccisione del terrorista. Il 6 novembre 2014 \u00e8 stato invece diffuso il vero nome di \"The Shooter\": si tratta del capo di 2\u00aa classe Robert O'Neill, 38 anni, di origini irlandesi e originario di Butte, nel Montana. Era stato assaltatore dei Navy SEAL e poi del DEVGRU dal 1995 al 2012, ottenendo oltre 52 decorazioni per le sue operazioni in Iraq e Afghanistan.\nNonostante le polemiche suscitate, il libro \u00e8 stato accolto positivamente dalla critica statunitense e internazionale, tale da suscitare interesse nel lettore e confutare le teorie del complotto sulla presunta \"sopravvivenza\" del terrorista pi\u00f9 ricercato del mondo.\nVita privata.\nMark Owen, inizialmente residente di Virginia Beach, attualmente \u00e8 in un'abitazione sconosciuta con la sua famiglia.\n\u00c8 un amante del paracadutismo e si dedica alle donazioni per alcune organizzazioni di beneficenza a favore dei militari americani caduti. Nel 2014 ha incontrato personalmente gli ex-presidenti George H. W. Bush e George W. Bush."}
{"id": "4679897", "revid": "47767", "url": "https://it.wikipedia.org/wiki?curid=4679897", "title": "Leopoldo I del Sacro Romano Impero", "text": ""}
{"id": "4679905", "revid": "1442080", "url": "https://it.wikipedia.org/wiki?curid=4679905", "title": "Jason Davidson", "text": "Carriera.\nClub.\nHa giocato nella massima serie portoghese con il Pa\u00e7os de Ferreira e nella massima serie olandese con l'Heracles Almelo.\nNazionale.\nNel 2012 ha esordito in nazionale."}
{"id": "4679906", "revid": "599013", "url": "https://it.wikipedia.org/wiki?curid=4679906", "title": "Marek \u0160pil\u00e1r", "text": "Biografia.\nIl 7 settembre 2013 si suicida all'et\u00e0 di 38 anni, lanciandosi dal balcone della casa del fratello a Pre\u0161ov.\nCarriera.\nDurante la sua carriera ha giocato in Slovacchia, Repubblica Ceca, Belgio e Giappone, collezionando 30 presenze in Nazionale tra il 1997 e il 2002."}
{"id": "4679908", "revid": "118749486", "url": "https://it.wikipedia.org/wiki?curid=4679908", "title": "Lugo (Grezzana)", "text": "Lugo (talvolta Lugo di Valpantena) \u00e8 una frazione del comune di Grezzana, in provincia di Verona.\nGeografia fisica.\nL'abitato, sito nell'alta Valpantena, \u00e8 situato a circa 6 chilometri a nord del capoluogo comunale e a 15 da Verona. Si sviluppa lungo la strada provinciale SP14 detta \"dell'Alta Valpantena\", che collega la valle alle localit\u00e0 dell'alta Lessinia, fino al confine con il Trentino-Alto Adige.\nProprio a nord di Lugo la Valpantena si biforca in 3 profondi vaj: il \"vajo della Marciora\", il \"vajo dei Falconi\" e il \"vajo dell'Anguilla\", attorno ai quali si sviluppano importanti cime come il Corno d'Aquilio, il \"Corno Mozzo\" e il \"Monte Tomba\".\nL'altitudine in corrispondenza del centro del paese \u00e8 di 335 m s.l.m.\nIl suo territorio confina con i comuni di Sant'Anna d'Alfaedo, Erbezzo e Bosco Chiesanuova.\nStoria.\nIn localit\u00e0 Campagne \u00e8 stato rinvenuta una trincea di posa di una palizzata lignea formata da una fila continua di pali che testimonia la presenza di un insediamento neolitico riferibile alla cultura di Fiorano. Si tratta di un ritrovamento di particolare rilievo che dimostra il carattere stanziale dell'abitato. Data la numerosa presenza di officine litiche possiamo riconoscere questo sito come sito di lavorazione della selce, posto nel fondovalle immediatamente vicino alle aree di affioramento.\nMonumenti e luoghi d'interesse.\nArchitetture religiose.\nLa chiesa parrocchiale di Lugo \u00e8 dedicata a Sant'Apollinare (IX secolo), l'oratorio in localit\u00e0 Corso \u00e8 dedicato a San Paolo apostolo (1685), mentre in localit\u00e0 Corrubio si trova una piccola chiesa dedicata a San Carlo Borromeo (XVI secolo). In localit\u00e0 Bianchi \u00e8 situato il piccolo oratorio di San Francesco da Paola (1632), fatto costruire dalla famiglia Borghetti e restaurato nel 2009. In localit\u00e0 Orsara si trova invece la chiesa di Sant'Orsola, risalente al 1641.\nEconomia.\nSfruttando l'abbondanza dei corsi d'acqua del territorio per produrre l'energia necessaria, fin da inizio Novecento sono presenti a Lugo numerose industrie specializzate nella lavorazione del marmo. Nel 1965 in paese nasce la Carrera Jeans da una intuizione dei fratelli Tacchella che rilevarono una fabbrica di bambole convertendone la produzione al jeans."}
{"id": "4679909", "revid": "767487", "url": "https://it.wikipedia.org/wiki?curid=4679909", "title": "Henk Dijkhuizen", "text": "Carriera.\nDopo aver giocato tre stagioni in seconda serie con lo Sparta Rotterdam, nel 2013 passa al Roda JC con cui debutta in Eredivisie."}
{"id": "4679910", "revid": "1543377", "url": "https://it.wikipedia.org/wiki?curid=4679910", "title": "Brother, Sister", "text": "Brother, Sister \u00e8 il terzo album in studio del gruppo musicale statunitense mewithoutYou, pubblicato il 26 settembre 2006 dalla Tooth &amp; Nail Records."}
{"id": "4679912", "revid": "1305772", "url": "https://it.wikipedia.org/wiki?curid=4679912", "title": "Home (Staind)", "text": "Home \u00e8 un singolo del gruppo musicale statunitense Staind pubblicato nel 2000, il quarto estratto dal secondo album in studio \"Dysfunction\"."}
{"id": "4679913", "revid": "125057320", "url": "https://it.wikipedia.org/wiki?curid=4679913", "title": "Blu belga", "text": "La Blu belga \u00e8 una razza di bovini da carne del Belgio. Questi bovini sono indicati in francese come \"Race de la Moyenne et Haute Belgique\", o pi\u00f9 comunemente come \"Blanc Bleu Belge\".\nI nomi alternativi per questa razza includono: Blu-bianca, la belga bianca, e la blu pezzata; Belga bianca blu, blu e blu belga.\nL'aspetto della loro muscolatura possente \u00e8 conosciuta come \"doppia muscolatura\".\nIl fenotipo della doppia muscolatura \u00e8 una condizione ereditaria risultante da un ingrandimento anormale delle fibre muscolari individuali (ipertrofia) piuttosto che dal numero accresciuto di fibre muscolari (iperplasia). L'ingrandimento delle fibre muscolari \u00e8 dovuto ad una mutazione del gene della miostatina cio\u00e8 di quella proteina che inibisce lo sviluppo muscolare.\nQuesta particolare caratteristica \u00e8 condivisa con un'altra razza bovina, la piemontese.\nEntrambe le razze, per interferenza della mutazione, hanno inoltre una capacit\u00e0 aumentata nella conversione del loro nutrimento in muscolatura magra, che causa queste particolari tipologie di carne che hanno un ridotto contenuto di grassi.\nIl Blue belga prende il nome dal colore del pelo a chiazze blu-grigio, ma il suo colore pu\u00f2 variare anche dal bianco al nero."}
{"id": "4679915", "revid": "1005847", "url": "https://it.wikipedia.org/wiki?curid=4679915", "title": "Referendum abrogativo a San Marino del 1982", "text": "Il referendum sulla cittadinanza sammarinese del 1982 \u00e8 stato un referendum di tipo abrogativo svoltosi a San Marino il 25 luglio 1982. La proposta di abolire la legge venne respinta con il 57,3% contrari."}
{"id": "4679917", "revid": "767487", "url": "https://it.wikipedia.org/wiki?curid=4679917", "title": "On Another Man's Pass", "text": "On Another Man's Pass \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film, che fu prodotto dalla Essanay Film Manufacturing Company, venne girato a Chicago - dove la casa di produzione aveva la sua sede principale - negli Essanay Studios al 1333-45 W. di Argyle Street.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 25 agosto 1909."}
{"id": "4679918", "revid": "765341", "url": "https://it.wikipedia.org/wiki?curid=4679918", "title": "Putain de camion (album)", "text": "Putain de camion \u00e8 l'8\u00b0 album studio di Renaud, pubblicato nel 1988.\nStoria.\nL'intero album e l'omonima canzone sono dedicati ai figli dell'amico Coluche, morto tragicamente un paio di anni prima, e a sua figlia Lolita di cui lo stesso Coluche fu padrino.\nLa copertina \u00e8 un bouquet di papaveri, i fiori preferiti da Coluche."}
{"id": "4679920", "revid": "124550333", "url": "https://it.wikipedia.org/wiki?curid=4679920", "title": "Jerome Flynn", "text": "\u00c8 celebre per il ruolo del caporale Paddy Garvey nella serie televisiva \"Soldier Soldier\" e del mercenario Bronn nella serie televisiva \"Il Trono di Spade\". \u00c8 anche membro del duo di cantanti Robson &amp; Jerome, che negli anni novanta ebbe parecchi singoli al primo posto della classifica del Regno Unito.\nBiografia.\nHa fatto il suo debutto televisivo nel 1986 apparendo nel film TV \"London's Burning\", nel ruolo del pompiere Kenny \"Rambo\" Baines. Quando per\u00f2 \u00e8 stata tratta una serie dal film nel 1988, Flynn \u00e8 stato l'unico attore del cast originale a non poter riprendere il suo ruolo a causa di impegni presi precedentemente. Nel 1988 ha quindi avuto il ruolo di Freddie nello show di ITV \"The Fear\", ambientato a Londra. In seguito ha recitato per sei episodi nella serie poliziesca \"Between The Lines\" (1992). Sempre nel 1992 partecip\u00f2 al film \"Edoardo II\".\nUno dei ruoli maggiori di Flynn \u00e8 stato il caporale Paddy Garvey nella serie \"Soldier Soldier\", prodotta da ITV a partire dal 1990. Durante un episodio, Flynn e Robson Green cantarono \"Unchained Melody\", il che inond\u00f2 il canale di richieste per acquistare la canzone; cos\u00ec la coppia persuase il produttore discografico Simon Cowell a registrare la canzone e distribuirla come single. Il single fu commercializzato con il nome di Robson &amp; Jerome, raggiungendo la prima posizione nella classifica UK nel 1995. Rimase al primo posto per sette settimane nei Official Singles Chart, vendendo pi\u00f9 di 1,9 milioni di copie. Il duo continu\u00f2 la sua carriera musicale, ottenendo altri due primi posti in classifica, nel 1995 con \"I Believe\" e nel 1996 \"What Becomes of the Brokenhearted\", producendo anche due album che arrivarono al primo posto in classifica di vendite.\n\"Soldier Soldier\" termin\u00f2 nel 1997. Flynn recit\u00f2 poi nella commedia \"Ain't Misbehavin\" (1997) ed ottenne il ruolo di protagonista della serie poliziesca di breve durata \"Badger\" nel 1999. Vegetariano dall'et\u00e0 di 18 anni, \u00e8 un patrocinatore della \"Vegetarian Society\". Dal 2011 entra a far parte del cast della serie televisiva \"Il Trono di Spade\", nella parte del mercenario Bronn, successivamente fedele poi ai fratelli Tyrion Lannister e Jaime Lannister. Nel 2012 ha avuto una relazione con la collega Lena Headey, interprete di Cersei Lannister, che per\u00f2 termin\u00f2 nel marzo dello stesso anno."}
{"id": "4679921", "revid": "593826", "url": "https://it.wikipedia.org/wiki?curid=4679921", "title": "Santi Gucci", "text": "Santi Gucci nel 1550 probabilmente si trasfer\u00ec da Firenze per la Polonia, dove fu artista di corte dell'ultimo Jagiellone Sigismondo II Augusto, di Anna Jagellona e di Stefano I B\u00e1thory. \nIl laboratorio Santi Gucci in Pi\u0144cz\u00f3w divenne uno dei centri dell'arte manierista in Polonia. In virt\u00f9 dei suoi servigi alla corona polacca, fu elevato al titolo nobiliare. Come uno degli architetti di maggior successo e prolifici del suo tempo, costru\u00ec un gran numero di palazzi in tutta la Rzeczpospolita, tra il 1565 e il 1585, il castello della famiglia Firlej in Janowiec sul fiume Vistola, per la quale edific\u00f2 nel 1586 una tomba-monumento manierista a Ksi\u0105\u017c Wielki, nel 1595 il palazzo del vescovo di Cracovia Piotr Myszkowski, il palazzo di \u0141obsz\u00f3w a Cracovia (1585-1587), senza dubbio il Castello do Baran\u00f3w Sandomierski a Baran\u00f3w Sandomierski.\nAltri lavori includono la Cattedrale del Wawel di Cracovia con la piastra tombale per Anna Jagellona, il coro e la tomba di Stefano I B\u00e1thory. Nel centro di Cracovia, la ricostruzione della sala capitolare, a Niepo\u0142omice la cappella della famiglia Branicki e la cappella di Sant'Anna sopra Pi\u0144cz\u00f3w."}
{"id": "4679924", "revid": "599013", "url": "https://it.wikipedia.org/wiki?curid=4679924", "title": "Putain de camion", "text": ""}
{"id": "4679927", "revid": "6923", "url": "https://it.wikipedia.org/wiki?curid=4679927", "title": "Coppa Intercontinentale 2013 (pallacanestro)", "text": "La Coppa intercontinentale di pallacanestro 2013 si \u00e8 disputata a Barueri in Brasile, nello stato di San Paolo, ed \u00e8 stata vinta dall'Olympiakos. Miglior giocatore della manifestazione \u00e8 stato eletto il greco Vasil\u012bs Spanoul\u012bs.\nVi hanno preso parte i greci dell'Olympiakos, vincitori dell'Eurolega 2012-2013, e i brasiliani del Pinheiros, campioni della FIBA Americas League 2013.\nSi \u00e8 trattato della 22\u00aa edizione della manifestazione, che \u00e8 ritornata dopo una pausa di 17 anni: l'ultima volta venne infatti disputata nel 1996.\nFormula.\nLa formula prevede una doppia sfida, con somma dei punti tra andata e ritorno. La squadra con il punteggio totale pi\u00f9 alto nelle due partite, si aggiudica il trofeo. Entrambe le gare vengono disputate a Barueri in Brasile, presso il Gin\u00e1sio Poliesportivo Jos\u00e9 Corr\u00eaa."}
{"id": "4679929", "revid": "767487", "url": "https://it.wikipedia.org/wiki?curid=4679929", "title": "Ma la Spagna non era cattolica?", "text": "Ma La Spagna non era cattolica? \u00e8 un film del 2007 diretto da Peter Marcias.\nIl film \u00e8 stato girato a Roma e ed \u00e8 stato presentato dal regista e proiettato in anteprima nazionale all'edizione 2007 del Torino GLBT Film Festival - Da Sodoma a Hollywood nel concorso documentari internazionali.\nIl progetto del film, nel 2006 \u00e8 stato inserito quale evento speciale, all'interno del Queer Lion Award (Giornate di cinema omosessuale) nel corso della 63\u00aa Mostra Internazionale d'Arte Cinematografica di Venezia 2006.\nTrama.\nUna troupe televisiva spagnola arriva a Roma per intervistare gli italiani in merito alle riforme Zapatero sulle questioni riguardanti i diritti degli omosessuali. Il giornalista Andrea Miguel Hernandez per\u00f2 si trover\u00e0 catapultato in una situazione abbastanza delicata. Docu-fiction che analizza con delicatezza questioni ancora irrisolte dalla societ\u00e0 italiana sui diritti civili.\nFestival Internazionali.\nIl film, dopo il grande successo al Torino GLBT Film Festival - Da Sodoma a Hollywood, inizia un tour di festival e rassegne internazionali. \u00c8 uscito nelle sale italiane con buoni riscontri di critica."}
{"id": "4679931", "revid": "1310927", "url": "https://it.wikipedia.org/wiki?curid=4679931", "title": "Mart Dijkstra", "text": "Carriera.\nNella stagione 2012-2013 ottiene la promozione in Eredivisie con il Cambuur, esordendo quindi nella stagione 2013-2014 in massima serie."}
{"id": "4679936", "revid": "239497", "url": "https://it.wikipedia.org/wiki?curid=4679936", "title": "Santa Maria d'Itria (Maracalagonis)", "text": ""}
{"id": "4679938", "revid": "767487", "url": "https://it.wikipedia.org/wiki?curid=4679938", "title": "Robert van Boxel", "text": "Carriera.\nHa giocato in massima serie con PSV Eindhoven (una presenza nel 2002-2003), ADO Den Haag (12 presenze nel 2003-2004) e Cambuur."}
{"id": "4679943", "revid": "767487", "url": "https://it.wikipedia.org/wiki?curid=4679943", "title": "Lucas Bijker", "text": "Carriera.\nNella stagione 2012-2013 ottiene la promozione in Eredivisie con il Cambuur, esordendo quindi nella stagione 2013-2014 in massima serie."}
{"id": "4679944", "revid": "298229", "url": "https://it.wikipedia.org/wiki?curid=4679944", "title": "Irina Turova-Bochkaryova", "text": ""}
{"id": "4679945", "revid": "1310927", "url": "https://it.wikipedia.org/wiki?curid=4679945", "title": "Wout Droste", "text": "Carriera.\nNella stagione 2012-2013 ottiene la promozione in Eredivisie con il Cambuur, esordendo quindi nella stagione 2013-2014 in massima serie."}
{"id": "4679946", "revid": "124061309", "url": "https://it.wikipedia.org/wiki?curid=4679946", "title": "Via Tiberina", "text": "La via Tiberina era un'antica strada romana, che da Roma, risalendo la valle del Tevere, attraversava l'Agro falisco-capenate, puntando verso Ocriculum e l'Umbria.\nNel corso del IV secolo a.C., dopo la conquista di Veio, i Romani si mossero alla conquista dell'Agro falisco-capenate. Per agevolare l'accesso al territorio, essi realizzarono una strada che costeggiava il fiume Tevere riutilizzando percorsi preesistenti utilizzati fin dalla preistoria.\nOggi, nella Citt\u00e0 metropolitana di Roma Capitale, il suo percorso coincide con la SP 15/A Tiberina.\nDescrizione.\nIn origine, la via Tiberina ricalcava i tratturi preistorici, collegando i centri arcaici della valle del Tevere. In epoca romana repubblicana partiva dal \"Pons Sublicius\" costeggiando la sponda occidentale del Tevere.\nSuccessivamente alla realizzazione della via Flaminia (223 o 220 a.C.), da Ponte Milvio e fino a Prima Porta (\"Ad gallinas albas\"), il percorso delle due strade era comune.\nQuindi, la via Tiberina si staccava dalla Flaminia subito dopo il ponte sul Fosso di Prima Porta. Dopo aver costeggiato il Tevere sulla sponda occidentale, entrava nel territorio capenate, passando per ponte storto attraversava Lucus Feroniae .\nDopo Ponzano Romano, proseguiva costeggiando il Tevere fino a oltrepassare il fiume Treja ricongiungendosi con la via Flaminia in localit\u00e0 Borghetto frazione di Civita Castellana , una branca oltrepassava il Tevere (probabilmente mediante traghetto) collegando il centro arcaico di Poggio Sommavilla e, in seguito, lo costeggiava sulla sponda orientale. \nInfine, si ricongiungeva alla Flaminia poco a sud di Ocriculum.\nLungo il suo percorso sorgevano innumerevoli ville, delle quali la pi\u00f9 celebre \u00e8 la Villa dei Volusii Saturnini a Fiano Romano nei pressi di Lucus Feroniae."}
{"id": "4679947", "revid": "767487", "url": "https://it.wikipedia.org/wiki?curid=4679947", "title": "Martijn van der Laan", "text": "Carriera.\nHa giocato in massima serie con Groningen e Cambuur."}
{"id": "4679948", "revid": "628767", "url": "https://it.wikipedia.org/wiki?curid=4679948", "title": "Schreckhornh\u00fctte", "text": "La Schreckhornh\u00fctte (2.530 ) \u00e8 un rifugio alpino delle Alpi Bernesi situato nel Canton Berna.\nCaratteristiche.\nSi trova sul bordo dell'\"Obere Ischmeer\", ghiacciaio tributario dell'Untere Grindelwaldgletscher. \u00c8 stato costruito sulle rovina di un precedente rifugio.\nAccesso.\nL'accesso avviene da Grindelwald in circa cinque ore e trenta."}
{"id": "4679952", "revid": "298229", "url": "https://it.wikipedia.org/wiki?curid=4679952", "title": "Zhanna Block", "text": ""}
{"id": "4679953", "revid": "729019", "url": "https://it.wikipedia.org/wiki?curid=4679953", "title": "Aldo Sofia", "text": "Biografia.\nCominci\u00f2 a lavorare al Giornale del Popolo, prima come cronista poi come responsabile della pagina degli esteri, frequentando nel contempo la scuola di giornalismo di Milano. Negli anni Settanta ebbe inizio la collaborazione alla RSI; nel 1974 divenne il responsabile della redazione esteri radiofonica. Per la televisione, fra il 1984 e il 1995 condusse diversi programmi, fra cui \u201cCentro\u201d, \u201cTesi, Temi e Testimonianze\u201d e \u201cFAX\u201d.\nDal 1995 al 2000 diresse il Telegiornale. Nel 2000, in seguito al riassetto dell'organigramma televisivo, divenne responsabile reportage e speciali nell'ambito del Dipartimento Informazione TSI. \u00c8 stato corrispondente nel Vicino Oriente, in Libano e durante la guerra del Golfo. Fra il 2002 e il 2004 \u00e8 stato presidente dell'ATG, l'Associazione ticinese dei giornalisti; un ruolo ricoperto prima di lui da Aldo Bertagni e dopo di lui da Maurizio Canetta.\nFra il 2004 e il 2006 \u00e8 stato corrispondente europeo TSI a Parigi, prima di spostarsi a Roma. Nel 2005 \u00e8 uscito il libro \u201cLa casa di vetro\u201d di Theo Tschuy, tradotto con la collaborazione della moglie Vera Snabl Sofia (titolo originale \u201cCarl Lutz und die Juden von Budapest\u201d, NZZ Verlag, 1995). \u201cLa casa di vetro\u201d divenne anche un documentario TSI, prodotto con la collaborazione di Enrico Pasotti e premiato nel 2005 come miglior film di categoria al Jewish Eye, festival mondiale del film ebraico di Beer Sheva (Israele)."}
{"id": "4679954", "revid": "298229", "url": "https://it.wikipedia.org/wiki?curid=4679954", "title": "Zhanna Pintusevich", "text": ""}
{"id": "4679959", "revid": "41851", "url": "https://it.wikipedia.org/wiki?curid=4679959", "title": "Referendum a San Marino del 1996", "text": "I referendum del 1996 a San Marino sono stati referendum di tipo abrogativo e propositivo svoltisi a San Marino il 22 settembre 1996.\nI quesiti vertevano sul cambiamento del sistema e della legge elettorale, e furono tutti approvati."}
{"id": "4679965", "revid": "110157", "url": "https://it.wikipedia.org/wiki?curid=4679965", "title": "Guido I d'Alvernia", "text": "Origine.\nFiglio del visconte d'Alvernia, Roberto II (come risulta dal documento n\u00b0 179 del \"Cartulaire de Sauxillanges\"), e di Engelberga (come risulta dal documento n\u00b0 1525 del \"Recueil des chartes de l'abbaye de Cluny, tom\u00e9 2\"), di cui non si conoscono gli ascendenti. Roberto II, era figlio del conte di Clermont e visconte d'Alvernia, Roberto I, e di Aldegardis, di cui non si conoscono gli ascendenti, come ci viene confermato dal documento n\u00b0 336 del \"Cartulaire de Brioude\", dal fratello Stefano fa una donazione in suffragio delle anime dei genitori.\nBiografia.\nIn una donazione sempre fatta dallo zio Stefano (?-ca. 970), vescovo di Clermont, durante il regno di Lotario IV, nel mese di novembre, senza specificare l'anno, la n\u00b0 179 del \"Cartulaire de Sauxillanges\", Guido controfirma la donazione assieme al padre, Roberto il Giovane ed al fratello, Roberto (III).&lt;br&gt;Alla morte del padre, Roberto il Giovane, molto probabilmente, Guido gli subentr\u00f2 nel titolo di visconte.\nVerso il 980, Guido ripristin\u00f2 il titolo di conte d'Alvernia.\nGuido fece due donazioni a suffragio delle anime dei genitori, Roberto II ed Engelberga, e del fratello Roberto (III): una riportata dal documento n\u00b0 1525 del \"Recueil des chartes de l'abbaye de Cluny, tom\u00e9 2\", del maggio 980 (mense majo, viscesimo sexto Lothardi regis) ed una seconda, anche a suffragio dello zio vescovo, Stefano, dal documento n\u00b0 363 del \"Cartulaire de Sauxillanges\", sempre durante il regno di Lotario (mense augusto feria quarta, regnante Lothario rege Francorum).\nGuido mor\u00ec, nel 989, e, dato che non aveva eredi, secondo lo storico, chierico, canonista e bibliotecario francese, \u00c9tienne Baluze, il fratello Guglielmo, succedette a Guido, nei titolo di Conte d'Alvernia.\nMatrimonio e discendenza.\nRoberto aveva sposato Ausenda, di cui non si conoscono gli ascendenti, e non si conosce neppure l'anno delle nozze, ma si ha conferma del matrimonio una donazione fatta da Guido, nel maggio del 980, a suffragio delle anime dei genitori e del fratello, Roberto (III), riportata dal documento n\u00b0 1525 del \"Recueil des chartes de l'abbaye de Cluny, tom\u00e9 2\"; e da quello stesso documento si apprende che i terreni inerenti alla donazione provengono da una eredit\u00e0 che la moglie Ausenda ricevette dalla madre. Ausenda compare anche nella donazione riportata dal documento n\u00b0 363 del \"Cartulaire de Sauxillanges\".&lt;br&gt;Di Guido non si conosce nessuna discendenza."}
{"id": "4679967", "revid": "599013", "url": "https://it.wikipedia.org/wiki?curid=4679967", "title": "Josef B\u00f6rjesson", "text": "Carriera.\nNazionale.\nPrese parte con la sua Nazionale ai Giochi olimpici del 1912."}
{"id": "4679969", "revid": "767487", "url": "https://it.wikipedia.org/wiki?curid=4679969", "title": "Riboforina", "text": "Le riboforine sono glicoproteine transmembrana presenti nella membrana del reticolo endoplasmatico rugoso, ma assenti nella membrana del reticolo endoplasmatico liscio. Rivestono un ruolo chiave nell'ancoraggio dei ribosomi al reticolo endoplasmatico rugoso, nonch\u00e9 nei processi co-traduzionali che dipendono da questo legame. Il contenuto in riboforine del reticolo endoplasmatico rugoso \u00e8 uguale al numero di unit\u00e0 ribosomali."}
{"id": "4679970", "revid": "599013", "url": "https://it.wikipedia.org/wiki?curid=4679970", "title": "Jacob Levin", "text": "Carriera.\nNazionale.\nPrese parte con la sua Nazionale ai Giochi olimpici del 1912."}
{"id": "4679971", "revid": "241195", "url": "https://it.wikipedia.org/wiki?curid=4679971", "title": "Riboforine", "text": ""}
{"id": "4679977", "revid": "287204", "url": "https://it.wikipedia.org/wiki?curid=4679977", "title": "Lincoln Versailles", "text": "La Versailles \u00e8 un'autovettura mid-size di lusso prodotta dalla Lincoln dal 1977 al 1980.\nIl contesto.\nDurante la seconda parte degli anni settanta la Ford non possedeva un capitale da investire nei propri veicoli che fosse paragonabile a quello della General Motors. Per risparmiare la Ford decise quindi di utilizzare, per le proprie vetture, la strategia del badge engineering. Il risultato fu che i modelli Ford e Mercury full-size di quegli anni differissero principalmente dalla calandra e dall'allestimento. Infatti, i pianali, i gruppi motopropulsori ed i corpi vettura erano pressoch\u00e9 identici.\nCon l'insorgere della crisi energetica del 1973, si form\u00f2 una lacuna nella gamma della Lincoln. Il marchio citato infatti non offriva un modello di lusso dalle dimensioni compatte che sarebbe potuto entrare in competizione con le vetture importate dall'estero come la Mercedes-Benz E-Class oppure con la Cadillac, che introdusse la Seville nel 1975. Con l'acuirsi della crisi energetica, negli Stati Uniti si sent\u00ec una crescente necessit\u00e0 di modelli di automobile pi\u00f9 piccoli e aventi motori di cilindrata inferiore. In questo contesto, fu quindi deciso di lanciare un modello Lincoln con queste caratteristiche, la Versailles.\nFino al lancio della Versailles, le Lincoln erano relativamente differenti dalle Ford e dalle Mercury. Dalla met\u00e0 degli anni settanta, per\u00f2, venne deciso di operare un cambiamento di strategia aziendale che port\u00f2 i modelli Lincoln a condividere molti componenti con le vetture degli altri marchi del gruppo.\nStoria.\nLa Versailles era quasi identica alla Ford Granada commercializzata negli Stati Uniti ed alla Mercury Monarch. Ci\u00f2 non fu un caso, dato che la Versailles derivava dai due modelli citati. La Versailles venne offerta solo con un tipo di carrozzeria, berlina quattro porte. Il modello fu il frutto di un'evoluzione che inizi\u00f2 con la Ford Falcon del 1960. Di Versailles ne furono prodotti in totale 50.156 esemplari. Rompendo una tradizione che era in voga all'epoca, la Versailles non fu disponibile in versioni speciali o in edizioni limitate.\nAlla Versailles, nel 1979, vennero operati dei cambiamenti che comportarono la nascita di alcune differenze con la Monarch e la Granada. Ad esempio, sulla Versailles fu previsto un tettuccio dalle forme tipo landaulet. Nell'occasione vennero introdotte delle innovazioni che furono delle novit\u00e0 assolute per l'industria automobilistica statunitense. Ad esempio, furono offerti dei fanali anteriori con lampade alogene ed un nuovo tipo di vernice che presto si diffuse anche tra gli altri marchi automobilistici. Anche grazie a queste novit\u00e0, le vendite salirono a circa 21.000 esemplari. Nonostante ci\u00f2, l'anno successivo la Versailles fu tolta di produzione.\nLa Versailles non venne sostituita direttamente da nessun modello. La sua sostituta fu, essenzialmente, la nuova serie della Lincoln Continental, che venne lanciata nel 1982. Essa, rispetto alle generazioni precedenti, fu rimpicciolita e quindi possedeva delle dimensioni paragonabili alla Versailles. Questa Continental, a sua volta, era molto simile alle Ford mid-size offerte all'epoca, anche se era caratterizzata da tratti distintivi.\nLa Versailles venne assemblata a Wayne, nel Michigan, ed a Mahwah, nel New Jersey.\nCaratteristiche tecniche.\nIl motore da 5.752\u00a0cm\u00b3 aveva l'alimentazione a carburatore, e ci\u00f2 contrastava con quanto era installato sul propulsore della diretta concorrente della Versailles, la Seville, che era infatti ad iniezione. Inoltre, il motore in oggetto consumava troppo carburante e quindi fu sostituito quasi immediatamente dal propulsore da 4.949\u00a0cm\u00b3. Quest'ultimo, era un'opzione comune sulla Monarch. Il motore della Versaills era montato anteriormente, e la trazione era posteriore. I freni della Versailles erano a disco, mentre sulla Monarch e sulla Granada erano a tamburo."}
{"id": "4679988", "revid": "599013", "url": "https://it.wikipedia.org/wiki?curid=4679988", "title": "Henning Svensson", "text": "Carriera.\nNazionale.\nPrese parte con la sua Nazionale ai Giochi olimpici del 1912 e del 1920."}
{"id": "4679989", "revid": "785863", "url": "https://it.wikipedia.org/wiki?curid=4679989", "title": "Anatrone de' Pennuti", "text": ""}
{"id": "4679990", "revid": "580", "url": "https://it.wikipedia.org/wiki?curid=4679990", "title": "Gabriello Carnazza Puglisi", "text": "Biografia.\nFiglio dell'avvocato Giuseppe e di Maria Puglisi, laureatosi in Giurisprudenza, appena ventenne fece parte insieme al fratello Sebastiano di quella eletta schiera di giovani educati alla scuola dei discepoli del De Cosmi, e cio\u00e8 di Emanuele Rossi (1760-1835), Francesco Strano (1766-1831), e Gioacchino Fernandez.\nNella repressione della rivolta indipendentista catanese del 1837 fu condannato a venticinque anni di reclusione per la sua attivit\u00e0 carbonara, ne scont\u00f2 dieci a Nisida.\nRientrato in Sicilia, nel 1848 divenne esponente dei democratici nella Camera dei Comuni. Fu deputato nel 1848 al Parlamento siciliano nel governo rivoluzionario di Ruggero Settimo.\nEscluso dall'amnistia, esule a Malta e a Parigi, coltiv\u00f2 anche il giornalismo.\nRientrato in patria dopo il 1860, fu deputato del Regno d'Italia nella VIII legislatura (1861-1865), e professore di diritto costituzionale ed amministrativo all'universit\u00e0 di Catania.\nNel 1863 \u00e8 consigliere al comune di Catania. Diviene presidente del consiglio provinciale dal 1867 al 1869.\nPadre del deputato e senatore Giuseppe e nonno del giurista e ministro Gabriello e del deputato Carlo."}
{"id": "4679991", "revid": "767487", "url": "https://it.wikipedia.org/wiki?curid=4679991", "title": "The Policeman's Romance", "text": "The Policeman's Romance \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago - citt\u00e0 dove la casa di produzione aveva la sua sede principale - negli Essanay Studios, al 1333-45 W. di Argyle Street.\nDistribuzione.\nUsc\u00ec nelle sale cinematografiche USA il 30 giugno 1909."}
{"id": "4679994", "revid": "446353", "url": "https://it.wikipedia.org/wiki?curid=4679994", "title": "Convogli artici della seconda guerra mondiale", "text": "Con convogli artici della seconda guerra mondiale si indica la serie di convogli navali di unit\u00e0 mercantili, scortati da navi da guerra, che gli Alleati occidentali misero in piedi durante la seconda guerra mondiale per recapitare equipaggiamenti e aiuti all'Unione Sovietica. I convogli percorrevano le rotte marittime che collegavano i porti della Gran Bretagna e dell'Islanda agli scali di Murmansk e Arcangelo nel nord della Russia, attraverso i bacini navali del Mare di Norvegia e del Mare di Barents; la rotta si sviluppava, per buona parte, a nord del circolo polare artico.\nIl primo convoglio artico prese il mare nell'agosto 1941, circa due mesi dopo l'attacco tedesco all'Unione Sovietica; il flusso dei rifornimenti divenne copioso nei mesi a venire, quando ai sovietici furono estesi gli aiuti militari ed economici degli Stati Uniti d'America in base al programma \"Lend-Lease\". A parte che per le difficolt\u00e0 ambientali, con mari in tempesta, bufere di neve e temperature bassissime, la rotta artica era resa estremamente pericolosa dall'essere esposta, per gran parte della sua lunghezza, alle azioni offensive delle forze militari tedesche schierate nella Norvegia occupata: attacchi ai convogli da parte di sommergibili e navi di superficie della Kriegsmarine tedesca, come pure di bombardieri e aerosiluranti della Luftwaffe, erano una minaccia abituale, obbligando gli Alleati e, in particolare, la Royal Navy britannica a mobilitare ingenti forze per proteggere i mercantili.\nProseguiti fino al termine delle ostilit\u00e0 nel maggio 1945, i convogli recapitarono ingenti quantitativi di equipaggiamenti occidentali ai sovietici; il prezzo pagato dagli Alleati fu considerevole, con numerose unit\u00e0 mercantili e da guerra colate a picco nelle gelide acque artiche.\nAntefatti.\nL'importanza degli aiuti all'Unione Sovietica.\nL'avvio dell'invasione dell'Unione Sovietica da parte della Germania nazista il 21 giugno 1941 pose per gli Alleati occidentali (inizialmente il solo Regno Unito, affiancato poi dal dicembre 1941 dagli Stati Uniti d'America) la necessit\u00e0 strategica di sostenere la lotta dei sovietici contro il comune nemico. Ancora impegnati a radunare, riorganizzare ed equipaggiare le loro forze armate, e quindi impossibilitati ad aprire un \"secondo fronte\" contro i tedeschi nell'Europa occidentale, gli anglo-statunitensi potevano appoggiare i sovietici solo in modo indiretto: conducendo incursioni anfibie su piccola scala lungo le coste dei paesi occupati, lanciando una campagna di bombardamenti aerei strategici sulla Germania e fornendo all'Unione Sovietica rifornimenti di armamenti, veicoli e materiali. Quest'ultimo, in particolare, era un aspetto di importanza centrale: le imponenti operazioni belliche del fronte orientale imposero un elevato tasso di attrito alle forze armate sovietiche, ben presto gravate da grosse perdite umane e di equipaggiamenti; ci\u00f2 si combinava, con effetti deleteri per la tenuta dell'Unione Sovietica, con la grave interruzione nella produzione industriale dovuta alla necessit\u00e0 di spostare le fabbriche situate nelle regioni occidentali dell'URSS, invase dai tedeschi, verso la zona degli Urali, al sicuro dagli attacchi nemici.\nLa stipula di un formale trattato di alleanza tra Unione Sovietica e Regno Unito il 12 luglio 1941 apr\u00ec all'invio dei primi aiuti militari britannici, per quanto inizialmente Londra non avesse molte risorse da condividere con i nuovi alleati. La situazione mut\u00f2 decisamente nell'ottobre 1941, quando il programma di aiuti militari \"Lend-Lease\" statunitense, inizialmente riservato al solo Regno Unito, fu esteso anche all'Unione Sovietica: il \"Lend-Lease\" consent\u00ec ai sovietici di ricevere enormi forniture di materiale, rivelatesi fondamentali per la tenuta bellica della nazione. A parte gli equipaggiamenti propriamente militari, come carri armati e aerei, una fornitura utile anche se percentualmente piuttosto piccola rispetto alla produzione delle fabbriche sovietiche, furono gli elevati quantitativi di materie prime industriali, apparecchiature tecnologiche, macchinari, veicoli logistici e finanche derrate alimentari a tenere in piedi l'economia dell'URSS e consentirle di concentrarsi totalmente nella produzione bellica. \nSe reperire il materiale non era un problema, lo stesso non si poteva dire per il suo invio in Unione Sovietica. Tre principali canali di rifornimento furono aperti dagli Alleati per far giungere ai sovietici gli aiuti promessi. Il primo passava per la rotta navale che collegava direttamente i porti della costa occidentale degli Stati Uniti allo scalo di Vladivostok, nell'Estremo oriente russo, attraverso le acque dell'oceano Pacifico; questa rotta, per quanto fondamentalmente al sicuro dagli attacchi tedeschi, subiva per\u00f2 delle limitazioni dovute allo stato di guerra che intercorreva tra Stati Uniti e Impero giapponese: sebbene n\u00e9 i sovietici n\u00e9 i giapponesi avessero interesse ad aprire ostilit\u00e0 reciproche, provocazioni troppo esplicite dovevano essere evitate e pertanto la rotta per Vladivostok poteva essere usata solo dai mercantili sovietici e solo per trasportare materiali non militari. Un secondo canale di rifornimento fu stabilito alla fine dell'agosto 1941, quando forze sovietiche e britanniche invasero e occuparono l'Iran: il controllo del territorio iraniano consentiva di aprire una via diretta di comunicazione con la Russia meridionale attraverso i porti del Golfo Persico (il cosiddetto \"corridoio persiano\"), ma la rotta era decisamente la pi\u00f9 lunga, richiedendo, tra la traversata dell'oceano Atlantico e il periplo dell'Africa, anche sette mesi per poter essere portata a termine da una spedizione.\nL'apertura della rotta artica.\nLa via pi\u00f9 diretta e senza vincoli che consentisse collegamenti continui tra gli Alleati era infine quella che univa i porti della Gran Bretagna agli scali di Murmansk e Arcangelo nel nord della Russia, attraverso i bacini navali del Mare di Norvegia e del Mare di Barents; questa \"rotta artica\", tuttavia, era irta di difficolt\u00e0. Le condizioni ambientali che i convogli di mercantili dovevano affrontare erano tremende, con frequenti tempeste e mare in burrasca, visibilit\u00e0 ridotta da nebbia e nuvole basse, banchi di ghiaccio galleggiante alla deriva e temperature bassissime che garantivano scarse probabilit\u00e0 di sopravvivenza a eventuali naufraghi finiti in acqua. Come se non bastasse, la rotta era esposta per buona parte della sua lunghezza alle azioni offensive delle forze aeree e navali tedesche in partenza dalle coste della Norvegia occupata, la cui lunga e frastagliata linea costiera offriva numerosi basi sicure da cui far partire gli attacchi.\nIl problema era di difficile soluzione: nei mesi estivi, l'arretramento del limite dei ghiacci consentiva alle navi alleate di navigare anche a 300 miglia nautiche da Capo Nord lungo una rotta che passava a nord dell'Islanda, di Jan Mayen e dell'Isola degli Orsi, tenendosi di conseguenza a distanza dalle basi aeree tedesche; ma le lunghe giornate di luce date dal fenomeno del \"Sole di mezzanotte\" le rendevano facilmente individuabili da parte dei sommergibili della Kriegsmarine tedesca (gli U-Boot). All'opposto, nei mesi invernali le poche ore di luce ostacolavano le attivit\u00e0 dei battelli subacquei tedeschi, ma l'ampliarsi della calotta artica obbligava i convogli a procedere a sud di Jan Mayen e dell'Isola degli Orsi, arrivando anche a 150 miglia da Capo Nord e finendo ben dentro il raggio d'azione dei velivoli della Luftwaffe. In aggiunta, nei mesi invernali il porto di Arcangelo risultava inagibile per la presenza di eccessive formazioni di ghiaccio, obbligando i mercantili a fare scalo obbligatoriamente a Murmansk che, essendo pi\u00f9 vicina alla linea del fronte, era anche pi\u00f9 esposta alle incursioni aeree tedesche.\nI pericoli della rotta artica richiedevano quindi l'impiego di grossi convogli scortati per tutto il tragitto da ampie forze navali da guerra, un compito a cui i sovietici stessi potevano offrire un contributo relativamente modesto: la Flotta del Nord di base a Murmansk era una forza piccola, allineando nel 1941 appena otto cacciatorpediniere, 18 sommergibili e una dozzina di unit\u00e0 leggere da scorta e pattugliamento, e la stessa flotta mercantile sovietica aveva navi in numero inadeguato a coprire le necessit\u00e0 dei convogli. Il peso maggiore dei viaggi ricadde sulle flotte mercantili britannica e norvegese, affiancate pi\u00f9 avanti in numero sempre pi\u00f9 crescente dai cargo di produzione statunitense; per quanto riguarda la protezione dei convogli, invece, essa fu assunta dalla Home Fleet della Royal Navy britannica.\nL'organizzazione e protezione dei convogli artici fu una necessit\u00e0 giunta in un momento critico per le forze navali britanniche, che tra il 1941 e il 1942 erano tese al massimo delle loro capacit\u00e0 per sostenere il confronto con le Potenze dell'Asse nel Mediterraneo, in Atlantico e nell'Oceano Indiano. I britannici furono tuttavia abili a mettere in piedi, in meno di due mesi dalla stipula del patto di alleanza tra Mosca e Londra, il primo dei \"convogli artici\": sotto il nome in codice di \"convoglio Dervish\", i primi sette mercantili carichi di materiale bellico britannico salparono il 21 agosto 1941 dopo essersi riuniti a Hvalfj\u00f6r\u00f0ur in Islanda, con la scorta diretta di tre cacciatorpediniere e altrettanti dragamine britannici e protetti a distanza da uno scaglione della Home Fleet comprendente una portaerei, due incrociatori e tre cacciatorpediniere. Senza aver incontrato opposizione nemica alcuna, il convoglio giunse felicemente a destinazione ad Arcangelo il 31 agosto: per quanto il materiale trasportato fosse poco pi\u00f9 che simbolico, la spedizione dimostr\u00f2 quantomeno la fattibilit\u00e0 dei collegamenti tra la Gran Bretagna e il nord della Russia.\nStoria dei convogli.\nLe prime spedizioni.\nDopo la riuscita del convoglio Dervish, gli Alleati stabilirono rapidamente un sistema di spedizioni periodiche alla volta dei porti artici sovietici. I convogli in partenza dal Regno Unito e diretti in Unione Sovietica erano designati con la sigla PQ (dalle iniziali del nome del comandante Phillip Quellyn Roberts, ufficiale del servizio operazioni dell'Ammiragliato britannico e organizzatore del sistema dei primi convogli) e un numero progressivo; i convogli composti da mercantili scarichi, in partenza da Murmansk o Arcangelo e diretti nel Regno Unito, erano invece designati con la sigla QP. Il primo convoglio della serie PQ salp\u00f2 da Hvalfj\u00f6r\u00f0ur per Arcangelo il 29 settembre 1941, preceduto di un giorno dal primo convoglio della serie QP diretto in senso opposto.\nTra il settembre e il novembre 1941 gli Alleati organizzarono e portarono a termine cinque convogli della serie PQ e tre della serie QP senza subire una sola perdita per azione nemica. La Wehrmacht tedesca aveva infatti gravemente sottostimato l'importanza della rotta artica: il piano per l'invasione dell'Unione Sovietica dedicava un'attenzione marginale alla dimensione navale e ancor meno spazio alle operazioni nelle acque a nord del circolo polare artico e la Kriegsmarine si era inizialmente limitata a dislocare nelle basi norvegesi di Narvik e Kirkenes una flottiglia di cacciatorpediniere per condurre alcune incursioni contro il traffico costiero a nord della penisola di Kola, rivelatesi molto poco fruttuose. Questa scarsa attenzione era anche frutto della presunzione che il conflitto contro l'Unione Sovietica sarebbe stato breve e che la \"blitzkrieg\" tedesca avrebbe avuto ragione della resistenza sovietica ben prima che l'aiuto degli Alleati occidentali avesse qualche effetto sulla lotta. La sconfitta nella battaglia di Mosca, con la conseguente prospettiva di dover affrontare un conflitto lungo contro i sovietici, obblig\u00f2 i tedeschi a rivedere le proprie decisioni. La necessit\u00e0 di tagliare il flusso di rifornimenti che arrivava nei porti artici divenne ora un obiettivo importante, a maggior ragione dopo il fallimento dell'offensiva per catturare Murmansk via terra dalla Norvegia; la Kriegsmarine inizi\u00f2 quindi a dislocare sempre pi\u00f9 unit\u00e0 nelle basi norvegesi e gli ostacoli per i convogli artici crebbero di conseguenza.\nIl PQ 6, salpato da Hvalfj\u00f6r\u00f0ur con otto mercantili l'8 dicembre e arrivato a Murmansk il 20 dicembre, fu il primo ad assaggiare l'opposizione tedesca: il 17 dicembre, al largo di Capo Nord, quattro cacciatorpediniere tedeschi dell'8. Zerst\u00f6rerflottile usciti da Troms\u00f8 ingaggiarono un conflitto a fuoco con la scorta del convoglio, causando danni a un dragamine britannico prima di rompere il contatto e rientrare alla base, vanamente inseguiti da un incrociatore britannico e due cacciatorpediniere sovietici usciti da Murmansk. Alla fine di dicembre la Kriegsmarine disloc\u00f2 per la prima volta un \"branco di lupi\" di tre sommergibili (gruppo \"Ulan\") a sud dell'Isola degli Orsi per dare la caccia ai convogli alleati; a farne le spese fu il convoglio PQ 7A salpato da Hvalfj\u00f6r\u00f0ur il 26 dicembre con destinazione Murmansk: il cargo britannico \"Waziristan\", rimasto separato dal convoglio a causa del maltempo, fu sorpreso e affondato dal sommergibile \"U-134\" il 2 gennaio 1942 a circa 20 miglia a sud dell'Isola degli Orsi, divenendo la prima vittima dei convogli artici.\nIl gruppo \"Ulan\" si rese protagonista di altri attacchi ai danni del convoglio PQ 8, salpato l'8 gennaio con otto mercantili: il 17 gennaio il sommergibile \"U-454\" riusc\u00ec a colpire con un siluro il mercantile britannico \"Hamatris\", poi rimorchiato in salvo a Murmansk, e il cacciatorpediniere della Royal Navy , finito invece affondato; a causa delle bassissime temperature dell'acqua, solo due dei circa 200 membri dell'equipaggio del cacciatorpediniere furono tratti in salvo. La minaccia ormai palese ai convogli artici spinse il comandante della Home Fleet, ammiraglio John Tovey, a inviare a Murmansk una missione capitanata dal contrammiraglio Harold Burrough per persuadere i sovietici a giocare un ruolo pi\u00f9 attivo nella scorta dei convogli; i risultati furono abbastanza magri: il comando della Flotta del Nord, capitanato per tutta la durata della guerra dal contrammiraglio Arsenij Grigor'evi\u010d Golovko, si rifiut\u00f2 sempre di impiegare i suoi mezzi per proteggere i convogli in pieno oceano, pur contribuendo alla scorta dei mercantili durante il tratto finale del loro percorso a nord della penisola di Kola.\nIl periodo pi\u00f9 duro.\nIl 1942 fu indubbiamente l'anno pi\u00f9 difficile per le operazioni degli Alleati sulla rotta artica. Nel corso dei primi mesi del 1942 la Wehrmacht inizi\u00f2 a concentrare maggiori risorse aeronavali nel settore artico, dai bombardieri e ricognitori a lungo raggio della Luftwaffe ai cacciatorpediniere e sommergibili della Kriegsmarine; un'importante aggiunta allo schieramento tedesco furono le grandi unit\u00e0 da combattimento di superficie, come navi da battaglia e incrociatori pesanti: l'accresciuta copertura aerea da parte dei mezzi degli Alleati rendeva molto pi\u00f9 difficile per queste unit\u00e0 intraprendere operazioni a lungo raggio in Atlantico come negli anni 1940 e 1941, mentre invece la lunga e frastagliata costa norvegese offriva numerose basi sicure da cui intraprendere, sotto la protezione dei velivoli della Luftwaffe, improvvise sortite offensive a corto raggio ai danni dei vicini convogli nemici. La Marina tedesca poteva cos\u00ec mettere in atto una perfetta strategia di \"flotta in potenza\", mantenendo sull'avversario uno stato di continua minaccia potenziale convertibile in ogni momento e a piacimento in minaccia reale, obbligando cos\u00ec la Royal Navy a mantenere nelle acque dell'Artico un ingente schieramento di unit\u00e0 pesanti altrimenti impiegabili altrove. Il 23 gennaio 1942 giunse a Trondheim, pronta per essere impiegata contro i convogli artici, la nave da battaglia tedesca \"Tirpitz\": gemella della \"Bismarck\", affondata alcuni mesi prima in Atlantico dopo una dura lotta, l'unit\u00e0 avrebbe rappresentato la \"bestia nera\" per le operazioni degli Alleati nel settore artico. A fine febbraio si aggiunse l'incrociatore pesante \"Admiral Scheer\", anche se il pari tipo \"Prinz Eugen\" dovette rientrare in Germania dopo essere stato silurato da un sommergibile britannico mentre era in rotta per le acque norvegesi; a fine marzo sarebbe arrivato invece l'incrociatore pesante \"Admiral Hipper\".\nLa minaccia delle grandi unit\u00e0 di superficie divenne palese il 6 marzo, quando la \"Tirpitz\" e quattro cacciatorpediniere salparono da Trondheim per portare un attacco ai convogli PQ 12 e QP 8, avvistati il giorno prima da un ricognitore a lungo raggio Focke-Wulf Fw 200 (operazione Sportpalast). Tovey era in mare per proteggere i due convogli con un grosso scaglione della Home Fleet comprendente due navi da battaglia, un incrociatore da battaglia, una portaerei e quattro incrociatori: avvisato della partenza della \"Tirpitz\" da un sommergibile britannico e dalle decrittazioni del traffico radio tedesco portate avanti dal sistema \"Ultra\", l'ammiraglio diresse subito all'intercettamento. Ostacolate dalla pessima visibilit\u00e0 e dal mare in burrasca, le due forze vagarono senza entrare in contatto e senza causare gravi danni: i tedeschi si limitarono ad affondare un mercantile sovietico rimasto separato dal QP 8, mentre un attacco di aerosiluranti della portaerei non caus\u00f2 alcun danno alla \"Tirpitz\", che rientr\u00f2 alla base indenne; l'enorme ammontare di carburante consumato dalla corazzata per quello che era stato, a conti fatti, solo un colpo a vuoto port\u00f2 poi a limitare notevolmente le successive uscite in mare della \"Tirpitz\". Le condizioni meteo si rivelarono un avversario al pari dei tedeschi: un cacciatorpediniere britannico e uno sovietico subirono gravi danni per l'urto con formazioni di ghiaccio, mentre un cacciasommergibili britannico fu rovesciato e affondato dal mare in tempesta.\nUna dura battaglia interess\u00f2 poi il convoglio PQ 13, salpato da Loch Ewe, in Scozia, il 10 marzo con 19 mercantili. Il convoglio incontr\u00f2 una violenta tempesta tra il 24 e il 27 marzo, che affond\u00f2 un cacciasommergibili e ruppe la formazione dei mercantili; avvistato dai ricognitori della Luftwaffe il 27 marzo, il giorno seguente il convoglio fu attaccato da bombardieri Junkers Ju 88 del Kampfgeschwader 30 (KG 30) che colarono a picco due mercantili. La Kriegsmarine fece intervenire tre cacciatorpediniere della 8. Zerst\u00f6rerflottile, che il mattino del 29 marzo affondarono un altro mercantile rimasto separato dal convoglio; poco dopo, le tre unit\u00e0 ingaggiarono battaglia con l'incrociatore britannico : in un confuso scontro, il cacciatorpediniere tedesco \"Z26\" fu colato a picco dalle artiglierie britanniche, ma lo stesso \"Trinidad\" sub\u00ec gravi danni dopo essere stato colpito da un siluro mal funzionante lanciato da lui stesso. I due restanti cacciatorpediniere tedeschi si ritirarono, non prima di aver ingaggiato combattimento con due similari unit\u00e0 britanniche e una sovietica accorse sul luogo, danneggiando il cacciatorpediniere . Sei U-Boot tentarono vari attacchi al PQ 13, colando a picco altri due mercantili, prima che il martoriato convoglio riuscisse a rifugiarsi a Murmansk il 31 marzo; i bombardieri del KG 30 tedesco compirono svariate incursioni contro le navi ferme in porto tra il 3 e il 14 aprile seguenti, riuscendo ad affondare altri quattro mercantili.\nL'8 aprile fu la volta del PQ 14 di prendere il mare da Reykjav\u00edk con 24 mercantili, mentre due giorni dopo il QP 10 lasciava Murmansk con 15 mercantili. Le condizioni meteo si rivelarono ancora una volta di ostacolo per gli Alleati, con 16 mercantili del PQ 14 e due dragamine della scorta costretti a tornare indietro dopo i danni causati dall'urto con formazioni di ghiaccio al largo di Jan Mayen; attacchi aerei sovietici contro le basi della Luftwaffe a Kirkenes non impedirono ai ricognitori tedeschi di avvistare i due convogli, subito fatti oggetto di ripetuti assalti: una sortita di tre cacciatorpediniere tedeschi and\u00f2 a vuoto, ma gli U-Boot colarono a picco un mercantile del PQ 14 e due del QP 10, mentre una terza nave da trasporto del QP 10 veniva affondata dai bombardieri Ju 88 del KG 30. \nI 25 mercantili del PQ 15 lasciarono l'Islanda il 26 aprile godendo della protezione, oltre che delle abituali unit\u00e0 della Home Fleet britannica, anche di una \"task force\" della United States Navy forte di una nave da battaglia, due incrociatori e quattro cacciatorpediniere. Il 3 maggio il convoglio fu attaccato dagli aerosiluranti Heinkel He 111 del Kampfgeschwader 26, al loro esordio nel teatro operativo artico, perdendo tre mercantili; due gravi incidenti causarono invece vittime nelle forze di scorta: il 1\u00ba maggio la bassa visibilit\u00e0 data dalla densa nebbia caus\u00f2 la perdita del cacciatorpediniere , speronato dalla nave da battaglia , mentre il 2 maggio il sommergibile polacco fu affondato per errore dalle unit\u00e0 di scorta britanniche che lo avevano scambiato per un U-Boot. Nel mentre, anche il QP 11 salpato da Murmansk il 28 aprile con tredici mercantili dovette affrontare gli attacchi tedeschi: il 30 aprile il sommergibile \"U-456\" silur\u00f2 e danneggi\u00f2 gravemente l'incrociatore , mentre una formazione di tre cacciatorpediniere tedeschi lanci\u00f2 vari attacchi al convoglio, affondando un cargo sovietico e danneggiando un cacciatorpediniere britannico prima di essere respinta. In seguito, il 2 maggio i cacciatorpediniere tedeschi si avventarono sul danneggiato \"Edinburgh\" che tentava di rientrare a Murmansk: l'incrociatore fu affondato e i due cacciatorpediniere che lo scortavano gravemente danneggiati, ma i tedeschi dovettero lamentare l'affondamento del cacciatorpediniere \"Z7 Hermann Schoemann\".\nPerdite insostenibili.\nIl maggio 1942 si apr\u00ec con altre dure perdite per gli Alleati: il 14 maggio l'incrociatore britannico \"Trinidad\", danneggiato nel marzo precedente e sommariamente riparato a Murmansk, fu sorpreso dai ricognitori tedeschi mentre rientrava nel Regno Unito con la scorta di quattro cacciatorpediniere; attaccato dai bombardieri Ju 88 del KG 30, l'incrociatore fu affondato con la morte di 81 membri dell'equipaggio. Pochi giorni dopo, il 21 maggio, due convogli presero il mare da direzioni opposte: il QP 12 salpato da Murmansk raggiunse Reykjav\u00edk il 29 maggio senza accusare perdite, ma i 35 mercantili del PQ 16, salpati in contemporanea dall'Islanda sotto forte scorta alleata, furono oggetto di ripetuti attacchi. Localizzato dai ricognitori della Luftwaffe il 25 maggio, il PQ 16 fu subito sottoposto ad attacchi continui di bombardieri Ju 88 del KG 30 e di aerosiluranti He 111 del KG 26 prima di raggiungere, il 30 maggio, la copertura aerea dei caccia sovietici di base a Murmansk; sei mercantili furono colati a picco dai velivoli tedeschi, pi\u00f9 un settimo silurato e affondato da un U-Boot.\nIl primo semestre del 1942 si era concluso con un bilancio piuttosto duro per le forze degli Alleati, con 23 mercantili colati a picco su 246 navi-viaggio, oltre a due incrociatori, due cacciatorpediniere e un sommergibile perduti dalle forze di scorta, mentre all'opposto la Kriegsmarine dovette lamentare la perdita di due cacciatorpediniere e due U-Boot; il secondo semestre dell'anno, tuttavia, fu ben pi\u00f9 fosco. Il convoglio QP 13, salpato da Murmansk il 27 giugno con 23 mercantili scarichi, fu ignorato dai tedeschi in quanto ritenuto un obiettivo poco invitante, ma ciononostante sub\u00ec comunque gravi perdite quando, a causa della fitta nebbia, il 5 luglio fin\u00ec dentro uno sbarramento minato britannico posato nello stretto di Danimarca: sei mercantili e il dragamine della Royal Navy \"Niger\" furono affondati.\nCon le forze sovietiche sottoposte a grave pressione da un'offensiva tedesca in grande stile nella Russia meridionale, ogni aiuto diveniva indispensabile e il convoglio PQ-17 salp\u00f2 quindi da Reykjav\u00edk il 27 giugno con 36 mercantili carichi e una massiccia scorta di unit\u00e0 navali britanniche e statunitensi. Dopo che due mercantili furono costretti a tornare indietro per avarie, il PQ 17 fu localizzato dai ricognitori tedeschi il 1\u00ba luglio e grosse forze furono mobilitate per contrastarlo: un \"branco di lupi\", forte di otto U-Boot, e le forze aeree della Luftwaffe furono inviati a lanciare ripetuti attacchi contro il convoglio e la sua scorta onde preparare il terreno alla sortita di due grossi gruppi da combattimento di superficie, il primo uscito da Trondheim il 2 luglio con la \"Tirpitz\", l'incrociatore \"Admiral Hipper\" e quattro cacciatorpediniere e il secondo che prese il mare da Narvik il 3 luglio con gli incrociatori \"Admiral Scheer\" e \"L\u00fctzow\" e sei cacciatorpediniere. Mentre sempre pi\u00f9 mercantili venivano affondati o danneggiati negli attacchi preparatori, l'avvistamento della sortita delle forze di superficie tedesche mise in apprensione l'Ammiragliato di Londra, preoccupato anche dal dover giustificare eventuali gravi perdite tra le unit\u00e0 statunitensi che si trovavano a operare sotto comando britannico, una difficile questione politica. Dietro ordine del Primo lord del mare Dudley Pound, e nonostante la contrariet\u00e0 dei comandanti in mare, il 5 luglio il convoglio ricevette l'ordine di disperdersi, con la scorta che doveva rientrare alla base e i mercantili che dovevano dirigere indipendentemente alla volta di Murmansk e Arcangelo. Il risultato fu un disastro, una delle peggiori sconfitte patite da un convoglio alleato durante la guerra: anche se le unit\u00e0 di superficie furono richiamate senza essere entrate in contatto con il nemico, le forze tedesche affondarono in ripetuti attacchi 24 mercantili (equamente divisi tra affondati da velivoli, da U-Boot e in collaborazione tra aerei e sommergibili) per un totale di 142.695 tonnellate di stazza; finirono sul fondo del mare quasi 100.000 tonnellate di materiale bellico (due terzi del carico), oltre a 3.350 veicoli militari, 430 carri armati e 210 aerei.\nIn agosto non si ebbero convogli di mercantili, anche se tra il 13 e il 23 agosto l'incrociatore statunitense e quattro cacciatorpediniere trasportarono a Murmansk da Scapa Flow un carico di rifornimenti urgenti. Il PQ 18 lasci\u00f2 infine Loch Ewe il 2 settembre con 35 mercantili, saliti a 40 dopo una sosta a Hvalfj\u00f6r\u00f0ur; oltre alla consueta scorta di cacciatorpediniere, dragamine e corvette, accompagnava il convoglio anche una portaerei di scorta, la , mentre a distanza procedeva il solito gruppo d'appoggio con le navi da battaglia e gli incrociatori della Home Fleet. L'avvistamento del convoglio ad opera dei ricognitori tedeschi il 12 settembre diede il via a un'altra dura battaglia: i tedeschi rinunciarono a far intervenire una squadra di superficie, pure radunata ad Altafjord, ma aerosiluranti, bombardieri e U-Boot lanciarono ripetuti attacchi, vigorosamente contrastati dalle forze di scorta. La copertura a corta distanza dei caccia dell\"Avenger\" e un'agguerrita difesa antiaerea e antisommergibili costarono gravi perdite ai tedeschi, con tre U-Boot e 20 aerei abbattuti, ma anche cos\u00ec ben tredici mercantili furono colati a picco prima che il convoglio raggiungesse Arcangelo il 21 settembre.\nIl ritmo delle perdite stava divenendo insostenibile per gli Alleati: il QP 14, salpato da Arcangelo il 13 settembre, incapp\u00f2 in un \"branco di lupi\" di U-Boot al largo dell'Isola degli Orsi, perdendo quattro mercantili oltre al cacciatorpediniere e un dragamine britannico. La necessit\u00e0 di rivedere le strategie di protezione port\u00f2 l'Ammiragliato britannico a sospendere l'invio di ulteriori convogli della serie PQ, complice anche il fatto che una grossa parte delle unit\u00e0 di scorta della Home Fleet era richiesta in Atlantico per proteggere gli sbarchi alleati in Nordafrica (operazione Torch), previsti per l'inizio del novembre 1942. Per non interrompere del tutto il flusso dei rifornimenti, il 29 ottobre si tent\u00f2 l'invio di due gruppi di mercantili non scortati (13 da Reykjav\u00edk per Murmansk e 23 sulla rotta opposta), i quali avrebbero proceduto a destinazione in maniera indipendente e furtiva; l'azione (operazione FB) ebbe un discreto successo, visto che aerei, sommergibili e navi di superficie tedesche affondarono solo sei cargo e una piccola nave scorta sovietica (perdendo per\u00f2 un U-Boot ad opera di un idrovolante Consolidated PBY Catalina britannico), ma scaten\u00f2 anche le polemiche degli equipaggi dei mercantili, che accusarono la Marina di averli abbandonati in balia del nemico.\nPer il successivo invio di mercantili si torn\u00f2 quindi alla formula del convoglio scortato e il QP 15 (ultimo della sua serie) lasci\u00f2 Arcangelo il 17 novembre con 31 mercantili e una forte scorta di unit\u00e0 britanniche e sovietiche. Il maltempo imped\u00ec ai velivoli tedeschi di avvistare il convoglio, ma caus\u00f2 problemi anche a quest'ultimo: due mercantili furono costretti a tornare indietro, mentre il cacciatorpediniere sovietico \"Baku\" venne gravemente danneggiato e il connazionale \"Sokru\u0161itel'nyj\" affondato dal mare in tempesta. Due U-Boot affondarono altrettanti mercantili a nord-ovest dell'Isola degli Orsi prima che il QP 15 arrivasse a Loch Ewe il 30 novembre.\nInversione di tendenza.\nDopo tre mesi di interruzione, l'invio di convogli dal Regno Unito alla Russia riprese sotto la nuova designazione di JW (RA invece per quelli che percorrevano la rotta inversa) e i 16 mercantili del convoglio JW 51A lasciarono Loch Ewe per Murmansk il 15 dicembre. Per la ripresa delle spedizioni l'Ammiragliato concep\u00ec un sistema di protezione a triplo strato: il primo livello era rappresentato dalla scorta diretta, che accompagnava fisicamente i mercantili con unit\u00e0 leggere destinate a contrastare principalmente gli U-Boot e gli attacchi aerei; a distanza ravvicinata seguiva un raggruppamento di incrociatori, mentre pi\u00f9 lontano dal convoglio seguivano le navi da battaglia e le portaerei della Home Fleet. L'idea era anche quella di attirare in una trappola le unit\u00e0 di superficie della Kriegsmarine: la scorta ravvicinata non era cos\u00ec potente da indurre i tedeschi a non rischiare lo scontro e ritirarsi, ma era comunque sufficientemente forte da poter resistere il tempo sufficiente a far intervenire la scorta a distanza, che avrebbe tentato di interporsi tra i tedeschi e le loro basi in Norvegia, prendendo in una tenaglia il nemico.\nIl nuovo sistema non ebbe bisogno di essere testato con il JW 51A, visto che il maltempo imped\u00ec ai ricognitori tedeschi di avvistarlo; il convoglio giunse a Murmansk il 25 dicembre, anche se cinque dei suoi mercantili andarono perduti successivamente per urti con mine o attacchi aerei tedeschi sul porto. Mentre il convoglio completava il suo tragitto, il 22 dicembre da Loch Ewe erano partiti i 13 mercantili del JW 51B; le intercettazioni delle comunicazioni degli Alleati portate avanti dal B-Dienst avevano messo in allerta i tedeschi e il convoglio fu avvistato da un U-Boot il 30 dicembre mentre si apprestava a doppiare Capo Nord. La situazione alla fine del 1942 non era per\u00f2 pi\u00f9 cos\u00ec favorevole alla Wehrmacht: dopo l'accerchiamento delle forze tedesche a Stalingrado, la Luftwaffe aveva dovuto richiamare gran parte delle sue risorse aeree e dei suoi equipaggi pi\u00f9 esperti dal settore norvegese per impiegarli sul fronte russo, mentre contemporaneamente la guerra ai convogli in Atlantico era entrata nella sua fase pi\u00f9 intensa, portando al trasferimento dalle acque artiche di un gran numero di U-Boot. Restavano le grandi navi di superficie, la cui operativit\u00e0 era per\u00f2 ostacolata da vari fattori: scarsit\u00e0 di carburante, inesperienza degli equipaggi dovuta all'invio sugli U-Boot degli uomini migliori e ordini tassativi da parte di Hitler che vietavano l'assunzione di qualunque rischio per paura di incorrere in perdite gravi.\nPer il contrasto al JW 51B i tedeschi decisero quindi di impiegare una squadra di superficie forte degli incrociatori \"Admiral Hipper\" e \"L\u00fctzow\" e di sei cacciatorpediniere, mossa che port\u00f2 alla battaglia del mare di Barents il 31 dicembre: la manovra a tenaglia dei tedeschi contro il convoglio provoc\u00f2 varie perdite alle unit\u00e0 di scorta britanniche, ma l'intervento degli incrociatori della scorta ravvicinata, che causarono danni allo \"Hipper\", convinse il prudente comandante tedesco a rompere immediatamente il contatto e fuggire. I britannici subirono l'affondamento del cacciatorpediniere e di un dragamine, oltre a danni su altre unit\u00e0 da guerra, ma i tedeschi non riuscirono a colare a picco nessun mercantile e dovettero anzi registrare l'affondamento del cacciatorpediniere \"Z16 Friedrich Eckoldt\". Lo smacco per la Kriegsmarine fu talmente grave che il suo comandante, \"Gro\u00dfadmiral\" Erich Raeder, fu obbligato alle dimissioni da un furioso Hitler e sostituito con l'ammiraglio Karl D\u00f6nitz.\nI convogli riescono a passare.\nLa battaglia del mare di Barents segn\u00f2 l'inizio di un deciso cambio di tendenza nelle operazioni sulla rotta artica. Tra gennaio e marzo 1943 ben due convogli per Murmansk (JW 52 e JW 53) e tre per Loch Ewe (RA 51, RA 52 e RA 53) riuscirono a transitare per la rotta artica subendo danni molto inferiori rispetto al passato: su 98 mercantili appartenenti complessivamente ai cinque convogli si contarono solo cinque unit\u00e0 perdute. La forte copertura antiaerea ostacol\u00f2 non poco le attivit\u00e0 della Luftwaffe, mentre l'impiego di nuove apparecchiature, come il radiogoniometro \"Huff-Duff\", consent\u00ec spesso ai convogli di evitare le concentrazioni pi\u00f9 grandi di U-Boot. Dopo due tentativi falliti a causa di attacchi aerei britannici, tuttavia, il 14 marzo i tedeschi riuscirono a trasferire nelle basi norvegesi la potente nave da battaglia veloce \"Scharnhorst\", mentre anche la \"Tirpitz\" dava nuovamente segni di vita spostandosi da Trondheim alla base avanzata di Altafjord; in queste condizioni, complice anche l'allungarsi delle ore di luce tipico dei mesi estivi, il comandante della Home Fleet ammiraglio Tovey ritenne troppo rischioso proseguire con i convogli, a maggior ragione visto il migliorare della produzione bellica interna dell'Unione Sovietica che rendeva meno pressante l'invio di armamenti. Alla fine di marzo, quindi, l'Ammiragliato sospese la partenza di altri mercantili per il nord della Russia.\nIl sistema dei convogli artici venne ripreso alla fine del 1943, dopo una serie di avvicendamenti negli alti comandi navali britannici seguenti in ottobre le dimissioni per motivi di salute del Primo Lord del mare Pound: l'esperto ammiraglio Andrew Cunningham sostitu\u00ec Pound nella carica di Primo Lord del mare, mentre alla guida della Home Fleet and\u00f2 l'ammiraglio Bruce Fraser. Oltre che per l'allungarsi delle ore di buio dato dall'incipiente stagione invernale, il movimento dei convogli era ritenuto ora pi\u00f9 possibile grazie alla riuscita dell'operazione Source nel settembre precedente: penetrati nel K\u00e5fjord nei pressi di Alta, minisommergibili britannici avevano applicato cariche esplosive allo scafo della \"Tirpitz\" e i danni subiti immobilizzarono l'unit\u00e0 fino all'aprile 1944. Con gli incrociatori pesanti rientrati in patria per condurre lavori di riparazione, l'unica unit\u00e0 di grosso tonnellaggio della Kriegsmarine rimasta in Norvegia era la sola \"Scharnhorst\".\nA partire dal 1\u00ba novembre 1943, quindi, quattro convogli artici (RA 54A e RA 54B da Arcangelo per Loch Ewe, JW 54A e JW5 54B da Liverpool per Murmansk e Arcangelo rispettivamente) furono portati a termine dagli Alleati senza perdere una sola nave; i pochi U-Boot presenti nel Mare di Norvegia furono evitati o respinti dalle forti scorte che accompagnavano i mercantili. Un'altra serie di quattro convogli (sempre due dal Regno Unito e due di rientro dalla Russia) fu organizzata per dicembre; il JW 55A, salpato da Loch Ewe il 12 dicembre, raggiunse Murmansk il 30 dicembre senza registrare alcuna perdita; sulla sua scia salp\u00f2 il 20 dicembre da Loch Ewe anche il JW 55B, con 19 mercantili e una grossa scorta di unit\u00e0 della Home Fleet. Messi in allerta dal passaggio del convoglio precedente, questa volta i tedeschi erano pronti a reagire, ma i primi attacchi di velivoli e U-Boot non riuscirono a penetrare le difese del convoglio; la sera del 25 dicembre, quindi, la \"Scharnhorst\" prese il mare con una scorta di quattro cacciatorpediniere per dirigere sul convoglio. Preavvertiti dalle intercettazioni delle trasmissione tedesche portate avanti da Ultra, i britannici erano perfettamente al corrente della mossa e, il 26 dicembre, le opposte forze diedero vita alla battaglia di Capo Nord: in mezzo al mare in burrasca e a una bufera di neve, la \"Scharnhorst\" fu contrastata con vigore dagli incrociatori della scorta ravvicinata dal convoglio, finendo con l'essere spinta contro uno scaglione della Home Fleet guidato dallo stesso ammiraglio Fraser sulla ; la corazzata tedesca fu infine colata a picco al termine di una dura lotta, con 1.932 morti tra il suo equipaggio. \nL'eliminazione della \"Scharnhorst\" e le perdite sempre pi\u00f9 gravi accusate dalla Luftwaffe portarono a demandare il peso del contrasto dei convogli artici ai soli U-Boot; ormai impossibilitati a operare in gruppi numerosi nel pattugliatissimo Atlantico, molti sommergibili erano stati ritirati dalle basi in Francia e rischierati in quelle norvegesi, ma le unit\u00e0 di scorta degli Alleati, numerose e ben equipaggiate, erano pi\u00f9 che pronte ad accettare questa nuova sfida. La prima battaglia si ebbe alla met\u00e0 del gennaio 1944, quando branchi di U-Boot furono diretti all'intercettamento dei convogli JW 56A e JW 56B in viaggio da Loch Ewe per Murmansk; l'impiego da parte dei tedeschi di innovativi siluri a guida acustica caus\u00f2 diverse vittime, tra cui tre mercantili e il cacciatorpediniere affondati e il cacciatorpediniere gravemente danneggiato, anche se un U-Boot fu colato a picco dalle scorte alleate. Il seguente JW 57 di febbraio fu parimenti attaccato in forze dai tedeschi, ma con risultati pi\u00f9 miseri: il cacciatorpediniere fu affondato con la perdita di gran parte dell'equipaggio, ma nessun mercantile venne colpito, mentre navi di superficie e aerei colavano a picco due U-Boot.\nAnche pi\u00f9 disastrosi per i tedeschi furono gli attacchi ai convogli di marzo: il RA 57 partito da Murmansk perse un mercantile, ma la copertura a corta distanza garantita dalla portaerei di scorta contribu\u00ec all'affondamento di tre U-Boot; con le portaerei di scorta e a garantire copertura aerea, nessuna unit\u00e0 del convoglio JW 58 partito da Loch Ewe venne colpita, mentre tre U-Boot furono affondati e uno danneggiato, oltre a sei bombardieri della Luftwaffe abbattuti. Tra aprile e maggio i convogli RA 58 e RA 59 giunsero a destinazione con la perdita di un mercantile, successo pagato per\u00f2 dalla Kriegsmarine con l'affondamento di tre U-Boot, tutti colpiti da velivoli decollati dalla portaerei di scorta ; con l'attenzione rivolta all'imminente sbarco in Normandia, tuttavia, i britannici sospesero nuovamente l'invio di altri convogli per la Russia.\nLe ultime battaglie.\nLe unit\u00e0 alleate erano ormai in grado di spadroneggiare nelle acque del Mare di Norvegia: mentre gli idrovolanti e i bombardieri a lungo raggio del Royal Air Force Coastal Command davano una caccia spietata ai sommergibili tedeschi sorpresi in navigazione, gruppi di portaerei della Home Fleet compivano periodiche incursioni lungo la costa norvegese per sferrare attacchi aerei ai danni della \"Tirpitz\", praticamente impossibilitata a prendere il mare aperto; pi\u00f9 volte colpita e danneggiata, la grande corazzata tedesca fu infine colata a picco dai bombardieri britannici il 12 novembre 1944 a Troms\u00f8, eliminando l'ultima potenziale minaccia di superficie ai convogli artici.\nLe spedizioni verso il nord della Russia ripresero con il convoglio JW 59, salpato da Loch Ewe il 15 agosto 1944: vari attacchi ad opera di U-Boot, uno dei quali venne affondato, non conseguirono alcun risultato ai danni dei mercantili, ma provocarono perdite tra le forze di scorta, con uno \"sloop\" e una fregata britanniche colate a picco e la portaerei di scorta danneggiata in maniera irreparabile; il RA 59A, salpato da Murmansk il 28 agosto, non accus\u00f2 invece alcuna perdita e fece registrare invece l'affondamento di un U-Boot. In settembre il JW 60 arriv\u00f2 a Murmansk senza essere stato localizzato dai tedeschi, mentre il contemporaneo RA 60 diretto a Loch Ewe perse due mercantili in un fortunato attacco di un U-Boot tedesco; i due convogli di ottobre (JW 61 e JW 61A) transitarono senza essere localizzati dai tedeschi, mentre il RA 61, salpato il 2 novembre da Murmansk, dovette registrare unicamente il danneggiamento di una fregata britannica ad opera di un U-Boot.\nLa Kriegsmarine mobilit\u00f2 diversi sommergibili per attaccare il convoglio RA 62 salpato da Murmansk il 9 dicembre 1944, ma l'unico risultato conseguito, al prezzo di due U-Boot affondati e due bombardieri della Luftwaffe abbattuti, fu il danneggiamento del cacciatorpediniere britannico ; una mina depositata al largo della Penisola di Varanger caus\u00f2 per\u00f2 l'affondamento di una corvetta norvegese di scorta al convoglio. Dopo che due convogli (JW 63 e RA 63) erano transitati senza perdite a cavallo tra dicembre 1944 e gennaio 1945, il JW 64, salpato dal Firth of Clyde il 3 febbraio, dovette subire ripetute incursioni di bombardieri Ju 88, con risultati tragici per la Luftwaffe: nessuna unit\u00e0 alleata venne colpita, mentre navi e caccia di scorta abbatterono tredici velivoli tedeschi; l'unico successo fu ottenuto da un U-Boot, che danneggi\u00f2 in modo irreparabile una corvetta britannica. Il RA 64, salpato da Murmansk il 17 febbraio, dovette affrontare una prova pi\u00f9 dura: attacchi di sommergibili portarono all'affondamento di un mercantile statunitense e di una corvetta britannica, mentre gli Ju 88 del KG 26 conseguirono l'ultimo successo navale della Luftwaffe nella guerra, affondando un mercantile statunitense; un U-Boot and\u00f2 perduto ad opera delle navi di scorta e sei Ju 88 furono abbattuti da caccia decollati dalla portaerei .\nIl B-Dienst tedesco segnal\u00f2 la partenza del convoglio JW 65 dal Firth of Clyde l'11 marzo e un \"branco di lupi\" di U-Boot riusc\u00ec a tendergli un'imboscata quando ormai era in vista di Murmansk il 20 marzo: un mercantile fu danneggiato in maniera irreparabile e uno \"sloop\" britannico fu affondato; il RA 65, salpato il 23 marzo, non fu invece attaccato. Le ultime battaglie si registrarono in aprile: il JW 66 giunse a destinazione senza perdite, ma il RA 66 fu attaccato dai sommergibili tedeschi alla fine del mese; il bilancio finale registr\u00f2 l'affondamento del sommergibile \"U-307\" ad opera della fregata britannica il 29 aprile e quello della fregata ad opera del \"U-286\" il 30 aprile. Furono le ultime vittime della rotta artica: l'8 maggio 1945 la Germania si arrese agli Alleati, decretando la fine dei combattimenti in Europa.\nBilanci.\nTra l'agosto del 1941 e l'aprile del 1945 gli Alleati organizzarono 41 convogli diretti dalla Gran Bretagna verso i porti del nord della Russia (serie PQ e JW, oltre al primogenito convoglio Dervish) e 35 convogli di rientro nel Regno Unito (serie QP e RA); altri due convogli, il JW 67 partito il 12 maggio 1945 per Murmansk e il RA 67 salpato il 23 maggio per il Firth of Clyde, furono portati a termine a ostilit\u00e0 ormai cessate. I 78 convogli videro un totale di 1.152 viaggi di singoli mercantili, contribuendo in maniera determinate al trasferimento dei rifornimenti bellici disposti a favore dell'Unione Sovietica: nel solo periodo compreso tra l'agosto 1944 e l'aprile 1945 pi\u00f9 di 250 navi da carico recapitarono nei porti di Murmansk e Arcangelo oltre un milione di tonnellate di materiale bellico di vari tipo, quantitativo pi\u00f9 che sufficiente per equipaggiare circa 60 divisioni motorizzate dell'Armata Rossa. I rifornimenti consegnati dai convogli artici diedero un grosso contributo a quella superiorit\u00e0 non solo numerica ma anche in fatto di materiali che avrebbe consentito all'Unione Sovietica di trionfare sulla Germania nelle battaglie finali del fronte orientale.\nIl successo di questa operazione fu pagato con grosse perdite nei ranghi delle marine militari e mercantili degli Alleati. Attacchi aerei, subacquei e di navi di superficie tedeschi causarono l'affondamento o il danneggiamento irreparabile di 85 navi mercantili (quasi il 6% del totale), unitamente a quello di una portaerei di scorta, due incrociatori leggeri, sette cacciatorpediniere e otto unit\u00e0 di scorta minori. Sensibili anche le perdite registrate in seno alla Kriegsmarine tedesca: in attacchi diretti ai convogli degli Alleati andarono infatti perduti anche una nave da battaglia, tre cacciatorpediniere e 38 U-Boot tedeschi.\nIl sacrificio richiesto agli uomini impegnati in questo inospitale teatro bellico fu enorme: come scrissero gli storici Grabriele Faggioni e Alberto Rosselli, \u00abun elemento rimane immutato durante tutta la storia dei convogli, il costante valore di cui diedero prova gli equipaggi delle navi mercantili e delle navi di scorta: i primi condannati, senza possibilit\u00e0 di difesa, a stringere i denti e a sopportare tutto, con il freddo mortale dei mari artici in agguato; i secondi, al loro posto di guardia, sferzati dagli spruzzi gelidi, o intenti a caricare i cannoni con proiettili da cui si doveva asportare il ghiaccio per poter graduare le spolette\u00bb. Per ricompensare il valore di quanti, militari e civili, operarono sulle rotte dei convogli artici della seconda guerra mondiale, nel 2012 il governo britannico istitu\u00ec un'onorificenza apposita, l'Arctic Star."}
{"id": "4679997", "revid": "599013", "url": "https://it.wikipedia.org/wiki?curid=4679997", "title": "Konrad T\u00f6rnqvist", "text": "Carriera.\nNazionale.\nPrese parte con la sua Nazionale ai Giochi olimpici del 1912."}
{"id": "4679998", "revid": "729019", "url": "https://it.wikipedia.org/wiki?curid=4679998", "title": "Gilera Marte", "text": "Il Gilera Marte fu una motocarrozzetta prodotta dalla Gilera di Arcore dal 1941 al 1946. Questa motocicletta, realizzata solo come sidecar, era un derivato dalla Gilera 500 LTE ed equipaggi\u00f2 i reparti del Regio Esercito su tutti i fronti della seconda guerra mondiale a partire dal 1941, rimanendo poi in servizio con l'Esercito Italiano. Alla fine della guerra, nel 1946, furono prodotti 222 esemplari per il mercato civile, oltre a 158 ricavati trasformando i veicoli militari in giacenza.\nTecnica.\nIl telaio \u00e8 monoculla, in tubolari d'acciaio, con freni a tamburo, sospensione anteriore a parallelogramma e posteriore a molle elicoidali brevettata dalla Gilera; esso \u00e8 pressoch\u00e9 lo stesso della LTE, a parte ovviamente il braccio destro della forcella posteriore, modificato per l'aggancio con il carrozzino. Simile anche il motore, un monocilindrico verticale a quattro tempi a benzina con carburatore Dell'Orto MC 26 F, a valvole laterali, erogante per\u00f2 14 hp anzich\u00e9 12 e con rapporto di compressione portato a 5:1. La cilindrata \u00e8 di 498,7 cm\u00b3, con alesaggio di 84\u00a0mm e corsa di 90\u00a0mm. Il cambio a quattro velocit\u00e0 si aziona con leva a mano a destra del serbatoio. La trasmissione \u00e8 invece completamente diversa da quella della LTE: essa infatti \u00e8 ad albero cardanico invece che a catena. L'albero, dalla scatola del cambio, si inserisce sulla crociera sul mozzo della ruota posteriore; da questa crociera il moto viene trasferito, oltre che alla ruota posteriore, attraverso un albero ad una seconda trasmissione ingranata sulla ruota del carrozzino e munita di una sua frizione, innestata tramite una leva posta tra il sellino del passeggero della moto ed il carrozzino stesso; agendo su questa frizione, \u00e8 possibile inserire in trazione anche la ruota del carrozzino, realizzando di fatto una configurazione 3\u00d72.\nLa versione civile differisce essenzialmente per la colorazione, con telaio nero e serbatoio rosso, e per il tubo di scarico dritto, mentre sulla versione militare \u00e8 piegato ad S per portarlo sul lato sinistro della motocicletta, in modo da non interferire con il carrozzino."}
{"id": "4679999", "revid": "767487", "url": "https://it.wikipedia.org/wiki?curid=4679999", "title": "A Hustling Advertiser", "text": "A Hustling Advertiser \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago, dove la casa di produzione aveva la sua sede principale.\nDistribuzione.\nDistribuito dalla Essanay Film Manufacturing Company, il film - un cortometraggio della lunghezza di 165 metri - usc\u00ec nelle sale cinematografiche USA il 16 giugno 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Little Peacemaker\"."}
{"id": "4680000", "revid": "247222", "url": "https://it.wikipedia.org/wiki?curid=4680000", "title": "Mea culpa Summer Tour", "text": ""}
{"id": "4680002", "revid": "314295", "url": "https://it.wikipedia.org/wiki?curid=4680002", "title": "Gabriello Carnazza Amari", "text": ""}
{"id": "4680004", "revid": "767487", "url": "https://it.wikipedia.org/wiki?curid=4680004", "title": "The Little Peacemaker (film 1913)", "text": "The Little Peacemaker \u00e8 un cortometraggio muto del 1913. Il nome del regista non viene riportato nei credit.\nProduzione.\nIl film fu prodotto da David Horsley per la Nestor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche USA il 12 febbraio 1913."}
{"id": "4680011", "revid": "599013", "url": "https://it.wikipedia.org/wiki?curid=4680011", "title": "The Little Peacemaker", "text": ""}
{"id": "4680014", "revid": "767487", "url": "https://it.wikipedia.org/wiki?curid=4680014", "title": "The Little Peacemaker (film 1909)", "text": "The Little Peacemaker \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 137 metri - usc\u00ec nelle sale cinematografiche USA il 16 giugno 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"A Hustling Advertiser\"."}
{"id": "4680015", "revid": "1543377", "url": "https://it.wikipedia.org/wiki?curid=4680015", "title": "Ilm\u0101rs Bricis", "text": "\u00c8 marito di And\u017eela e padre di Anete, a loro volta biatleta e fondiste di alto livello.\nBiografia.\nIn Coppa del Mondo ottenne il primo risultato di rilievo il 4 marzo 1993 a Lillehammer (100\u00b0) e il primo podio il 7 marzo 1998 a Pokljuka (3\u00b0).\nIn carriera prese parte a sei edizioni dei Giochi olimpici invernali, (39\u00b0 nella sprint, 61\u00b0 nell'individuale, 16\u00b0 nella staffetta), (11\u00b0 nella sprint, 16\u00b0 nella staffetta), (32\u00b0 nella sprint, 5\u00b0 nell'individuale, 6\u00b0 nella staffetta), (40\u00b0 nella sprint, 51\u00b0 nell'inseguimento, 39\u00b0 nell'individuale, 17\u00b0 nella staffetta), (12\u00b0 nella sprint, 4\u00b0 nell'inseguimento, 28\u00b0 nella partenza in linea, 19\u00b0 nell'individuale, 16\u00b0 nella staffetta) e (14\u00b0 nella sprint, 32\u00b0 nell'inseguimento, 74\u00b0 nell'individuale, 19\u00b0 nella staffetta), e a quindici dei Campionati mondiali, vincendo due medaglie."}
{"id": "4680016", "revid": "287204", "url": "https://it.wikipedia.org/wiki?curid=4680016", "title": "Ilmars Bricis", "text": ""}
{"id": "4680018", "revid": "1568601", "url": "https://it.wikipedia.org/wiki?curid=4680018", "title": "Croce Verde", "text": "Associazioni di pubblica assistenza ed altri enti di soccorso:"}
{"id": "4680020", "revid": "767487", "url": "https://it.wikipedia.org/wiki?curid=4680020", "title": "The Dog and the Sausage", "text": "The Dog and the Sausage \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago - citt\u00e0 dove la casa di produzione aveva la sua sede principale - negli Essanay Studios, al 1333-45 W. di Argyle Street.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 2 giugno 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Sleeping Tonic\"."}
{"id": "4680024", "revid": "36426", "url": "https://it.wikipedia.org/wiki?curid=4680024", "title": "French press", "text": "French press, French curl o Skull crusher \u00e8 un esercizio con i pesi praticato per stimolare il muscolo tricipite brachiale. La vasta categoria di esercizi denominata come \"French press\" rappresenta una parte delle tipologie di estensioni per tricipiti, e pu\u00f2 essere praticata con attrezzi differenti, come manubri, manubrio singolo, modalit\u00e0 con manubrio unilaterale, bilanciere (dritto, EZ o a martello), zavorra o cavo, con differenti inclinazioni della panca o in posizione eretta.\nEsecuzione.\nL'esercizio della \"french press\" o \"skull crusher\" (\"spacca testa o spacca cranio\"), chiamato in italiano \"estensioni per tricipiti da sdraiati\" (\"lying triceps extension\"), viene praticato su panca, normalmente con bilancieri o manubri, ma anche al cavo basso. Dalla posizione distesa supina, le braccia (la parte prossimale dell'arto superiore) vengono posizionate all'incirca in verticale rispetto al suolo e mantenute rigide durante il movimento, il quale prevede la semplice \"estensione\" dell'avambraccio sul braccio. Nonostante l'esecuzione tradizionalmente descritta preveda il posizionamento delle braccia bloccate perfettamente in verticale rispetto al suolo (formando un angolo di 90\u00b0 con le spalle), diversi autori segnalano la necessit\u00e0 di mantenerle in una posizione obliqua, leggermente flessa a circa 50\u00b0, in modo che la tensione muscolare non venga attenuata nel punto di massima contrazione. La \"french press\" \u00e8 - ad eccezione di alcune varianti - un esercizio \"monoarticolare\", vale a dire che prevede la mobilizzazione di una sola articolazione durante il movimento, ovvero quella del gomito. Il movimento previsto dall'esercizio \u00e8 la pura estensione del gomito o dell'avambraccio sul piano sagittale. Il movimento di ritorno, o negativo, si arresta normalmente a 90\u00b0 di \"flessione\" del gomito, ma diversi autori segnalano la possibilit\u00e0 di estendere il gomito oltre tale soglia. L'attrezzo pi\u00f9 comunemente usato \u00e8 il bilanciere, ma altre varianti possono prevedere l'uso di bilanciere sagomato, bilanciere a martello, un manubrio per braccio, un singolo manubrio impugnato con entrambe le mani, il manubrio singolo in modalit\u00e0 unilaterale o l'esecuzione al cavo basso. Altre modalit\u00e0 esecutive possono prevedere l'inclinazione o la declinazione della panca. La \"french press\" \u00e8 uno degli esercizi pi\u00f9 popolari per stimolare il tricipite brachiale, riuscendo a reclutare maggiormente il capo lungo grazie alla posizione iniziale del braccio che ne favorisce il prestiramento.\nModalit\u00e0 di esecuzione.\nTralasciando le varianti che prevedono diverse inclinazioni del tronco, la modalit\u00e0 esecutiva della \"french press\" classica su panca piana viene spesso definita in maniera piuttosto varia, e molti autori la descrivono in modi differenti. Tuttavia, non necessariamente esiste un'esecuzione pi\u00f9 corretta; piuttosto \u00e8 possibile modificarla in base alla difficolt\u00e0, alle proprie possibilit\u00e0, all'eventuale presenza di infortuni o all'obiettivo specifico. Sebbene i termini \"french press\" e \"skull crusher\" vengano solitamente usati come sinonimi, alcuni autori attribuiscono a questi termini due differenti significati a cui fanno riferimento due differenti varianti, mentre altri ancora riconoscono la possibilit\u00e0 di eseguire l'esercizio in modalit\u00e0 multiarticolare:\nVarianti.\nFrench press su panca inclinata.\nLa \"french press\" su panca inclinata (\"incline bench french press\"), talvolta denominata \"french curl\", prevede l'esecuzione dell'esercizio su una panca inclinata attorno ai 45\u00b0. Questa si pone a met\u00e0 strada tra la \"french press\" verticale da seduti e la variante tradizionale in posizione orizzontale supina. La prima differenza notabile \u00e8 il maggiore livello di flessione del braccio in partenza, cosa che porta in ulteriore prestiramento il capo lungo del tricipite. Come era stato segnalato per la variante su panca piana, il braccio pu\u00f2 essere mantenuto ad un livello di inclinazione di circa 45\u00b0 rispetto al suolo per prestirare maggiormente il capo lungo e ridurre al minimo i punti morti del ROM. Poich\u00e9 l'ottimale rapporto lunghezza-tensione del capo lungo del tricipite avviene quando la spalla \u00e8 flessa a 180\u00b0, la \"french press\" su panca inclinata permetterebbe di enfatizzare il lavoro del capo lungo a scapito dei capi mediale e laterale se paragonata all'esercizio su panca piana. L'inclinazione della panca porta a distribuire in maniera differente il sovraccarico muscolare e la forza durante il movimento, sovraccaricando di conseguenza una parte differente della curva della forza. Mentre nella \"french press\" su panca piana il braccio di leva della forza esterna si riducono man mano che il gomito viene esteso fino a risultare minimo in massima contrazione, in questo caso la posizione del braccio inclinata in obliquo e allineata col corpo permette che la forza esterna venga mantenuta anche quando il gomito \u00e8 completamente esteso, nel picco della contrazione. Questo vantaggio comunque pu\u00f2 essere ottenuto solo se il braccio viene mantenuto obliquo a circa 45\u00b0 nella posizione di partenza. In conclusione, la \"french press\" su panca inclinata \u00e8 utile perch\u00e9 consente di enfatizzare la sollecitazione del capo lungo (grazie alla posizione in maggiore prestiramento) e allo stesso tempo evitare i punti morti durante il ROM nella fase di massima estensione, un difetto invece presente nella versione tradizionale su panca piana. Un altro potenziale pregio della \"french press\" su panca inclinata \u00e8 la maggiore idoneit\u00e0 per i soggetti con un aumento della lordosi lombare, per i quali la posizione distesa supina potrebbe rappresentare una forma di \"stress\" a causa della posizione estesa della coscia sull'anca, la quale porta in tensione il muscolo ileo-psoas, direttamente responsabile dell'aumento stesso della curva lombare.\nFrench press su panca declinata.\nLa \"french press\" su panca declinata (\"decline bench french press\") viene praticata in maniera opposta alla variante precedentemente descritta. La panca pu\u00f2 essere declinata a circa 30-45\u00b0 e impone di fissare le caviglie sotto le apposite imbottiture cilindriche. Mentre uno dei principali pregi della \"french press\" era favorire il prestiramento del capo lungo del tricipite, questa modalit\u00e0 porta invece a precontrarre relativamente tale fascio muscolare rispetto alle precedenti descritte a causa della posizione del braccio in partenza meno flessa sulla spalla. Per questi motivi essa non rappresenterebbe la scelta ideale per esaltare lo stimolo del capo lungo sugli altre due capi (anche se ci\u00f2 dipende in realt\u00e0 dal grado di \"flessione\" del braccio pi\u00f9 che dall'inclinazione del busto), ma pu\u00f2 risultare una variante da eseguire in alternativa alle precedenti. Charles Poliquin \u00e8 un sostenitore di questo esercizio, sottolineando che studi MRI (risonanza magnetica) l'hanno riconosciuto come uno dei movimenti pi\u00f9 efficaci per reclutare il tricipite, anche se questo porta ad enfatizzare il lavoro dei capi monoarticolari a scapito del capo lungo. Anche in questo caso, per evitare i punti morti durante il ROM in massima contrazione, \u00e8 possibile partire con le braccia pi\u00f9 flesse sulla spalla in modo che risultino oblique rispetto al suolo. In questo modo si favorisce anche un maggiore prestiramento del capo lungo del tricipite.\nFrench press verticale.\nLa \"french press\" verticale (\"vertical french press\", \"vertical triceps extension\" o \"french curl\"), spesso chiamata semplicemente \"estensioni dietro la testa o oltre la testa\" (\"overhead triceps extensions\"), \u00e8 la terza principale variante delle \"french press\". La peculiarit\u00e0 di questo esercizio \u00e8 il busto verticale, e il braccio flesso sulla spalla in verticale in allineamento con il busto. In questa situazione il capo lungo riesce a raggiungere la massima posizione di prestiramento, ad un livello analogo a quanto permette la variante su panca inclinata a 45\u00b0. Analisi elettromiografiche hanno mostrato che la \"french press verticale\" (nella variante in piedi e con un manubrio bilaterale) favorisca una maggiore attivit\u00e0 generale del tricipite rispetto alla \"french press\" orizzontale. Questa modalit\u00e0 viene normalmente eseguita da seduti (\"seated french press\" o \"seated triceps extension\"), su schienale oppure senza appoggio, tuttavia in quest'ultimo caso \u00e8 richiesta una grande stabilit\u00e0 e l'intervento isometrico della muscolatura addominale, impegnata sia nello stabilizzare il tronco che nell'impedire un eccessivo inarcamento della curva lombare. Per questo motivo l'esercizio senza schienale \u00e8 assolutamente da evitare con l'uso di alti carichi, i quali provocherebbero una perdita di equilibrio impedendone di fatto l'esecuzione. L'esercizio \u00e8 praticabile anche nella posizione eretta (\"standing french press\" o \"standing triceps extension\"), chiamando in causa i muscoli stabilizzatori e rendendolo ancora poco adatto all'uso di carichi elevati ad alta intensit\u00e0. Se da un lato il braccio portato in completa \"flessione\" ha il vantaggio di prestirare il capo lungo, nella posizione verticale il difetto evidente \u00e8 la crescente riduzione della tensione muscolare man mano che il gomito viene esteso, un problema che invece non \u00e8 presente nella \"french press\" su panca inclinata se correttamente eseguita. Si pu\u00f2 notare infatti che nella fase di massima estensione, quando le braccia sono perfettamente verticali (\"lock out\"), il braccio di leva \u00e8 minimo perch\u00e9 la linea di azione della forza \u00e8 allineata sia con l'articolazione del gomito che con quella della spalla. Per evitare i punti morti sarebbe possibile arrestare il movimento prima della massima estensione, ma ci\u00f2 determina una riduzione del ROM. La \"french press\" verticale per tanto pu\u00f2 essere ritenuto un esercizio utile per stimolare selettivamente il capo lungo del tricipite e,nella variante da seduti, riduce il grado di estensione della coscia in presenza di problematiche alla bassa schiena - similmente a quanto permette la variante su panca inclinata - ma impone una riduzione della traiettoria utile durante l'arco di movimento. Altre problematiche potenziali sono legate al livello di flessione del braccio a circa 180\u00b0, una posizione inadatta per i soggetti con sindrome da \"impingement\" che accusano un'infiammazione ai tendini della cuffia dei rotatori e del capo lungo del bicipite, e il cui contatto con l'arco subacromiale durante la flessione oltre i 90\u00b0 pu\u00f2 determinarne dolore.\nFrench press al cavo.\nL'esercizio della \"french press\" pu\u00f2 essere eseguito in tutte le sue varianti anche al cavo basso. Poich\u00e9 i cavi consentono di mantenere un tensione meglio distribuita lungo un arco di movimento (ROM) completo, in questi casi l'inclinazione della panca non \u00e8 un fattore determinante come avviene nei pesi liberi. Le quattro modalit\u00e0 precedentemente descritte possono essere praticate al cavo evitando completamente i punti morti e la conseguente riduzione dell'attivit\u00e0 muscolare. \u00c8 necessario segnalare come nelle varianti i cavi, l'inclinazione della panca non rappresenti pi\u00f9 un problema in termini di lavoro muscolare grazie all'indipendenza dalla forza di gravit\u00e0, mentre l'unico fattore che determina un'alterazione del lavoro \u00e8 la posizione del braccio in partenza, il quale provoca una differente attivazione muscolare. Ci\u00f2 \u00e8 dovuto al fatto che il capo lungo del tricipite aumenta la sua attivit\u00e0 a scapito degli altri due capi in proporzione al grado di flessione del braccio, o viceversa riduce la sua attivit\u00e0 in proporzione al grado di estensione. Per tanto, a prescindere a quale sia il livello di inclinazione della panca o del tronco, ci\u00f2 che in questo caso pi\u00f9 determina la distribuzione del lavoro su diversi fasci \u00e8 la posizione del braccio o il suo angolo di lavoro in partenza.\nFrench press machine.\nSpesso nominata come \"triceps machine\" (termine che condivide con altre macchine dalla diversa meccanica come la \"dip machine\") \u00e8 la risposta alla \"french press\" alla macchina specifica. Tale macchinario permette di ottenere il vantaggio, analogo ai cavi, di mantenere una tensione muscolare meglio distribuita lungo tutto il ROM evitando i punti morti. Si tratta di una forma esecutiva facilitata grazie all'esclusione dei muscoli stabilizzatori, ideale per i principianti, poco dotati di controllo del movimento e connessione mente-muscolo. Realmente esistono due varianti della \"french press\" alla macchina specifica:\nModifica dell'impugnatura.\nMolti autori suggeriscono di modificare l'impugnatura degli esercizi per tricipiti con la pretesa di sollecitare differenti aree del tricipite. Ad esempio \u00e8 stato ipotizzato che l'estensione del gomito a presa supina enfatizzi l'attivit\u00e0 del capo laterale, mentre viceversa l'estensione a presa prona solleciterebbe di pi\u00f9 il capo mediale. Altri autori hanno teorizzato l'esatto opposto, ed altri ancora hanno postulato che la presa neutra aumenti l'attivit\u00e0 del capo laterale. Queste considerazioni, prive di alcuna base concreta, sono presumibilmente motivate dall'ipotesi che la rotazione del polso possa portare rispettivamente in prestiramento o in precontrazione i capi monoarticolari che compongono il tricipite. Non viene considerato che la rotazione del polso o pronosupinazione non \u00e8 un movimento che permette di modificare in partenza la lunghezza del tricipite brachiale. Questo perch\u00e9 la rotazione impone la mobilizzazione del radio il quale ruota sull'ulna, mentre quest'ultimo segmento, sul quale \u00e8 inserito il tricipite, rimane fisso senza ruotare. La modifica della rotazione dell'avambraccio causa effettivamente una differente attivazione muscolare dei flessori del gomito durante la flessione, poich\u00e9 la maggior parte di essi si inserisce sul radio, partecipando per questo anche ai movimenti di pronazione o supinazione assieme alla flessione. Tuttavia la pronosupinazione non causa una differente attivazione del tricipite durante l'estensione del gomito, proprio perch\u00e9 tutti i suoi capi si inseriscono sull'ulna, che al contrario del radio, non ruota. Come ulteriore conferma, mentre la maggior parte dei flessori del gomito partecipa alla pronosupinazione, questa azione non \u00e8 di competenza degli estensori del gomito. Queste ipotesi sono state ulteriormente smentite da analisi elettromiografiche dirette sull'esercizio del \"push down\", dove venne rilevato che il \"push down\" con corda (presa neutra) portasse ad una maggiore attivit\u00e0 del capo laterale rispetto al \"push down\" con barra (presa prona) (Boehler et al., 2011), nonostante quest'ultimo imponesse un maggiore grado di pronazione. Per tanto non sembra esserci correlazione tra la rotazione del polso durante l'estensione del gomito e la relativa attivit\u00e0 dei diversi capi del tricipite. Un dato interessante proviene da altre analisi sull'attivit\u00e0 dell'anconeo. Venne notato che durante l'estensione in pronazione l'anconeo risultasse pi\u00f9 attivo rispetto all'estensione in supinazione (Pauly et al., 1967). Se a presa prona l'anconeo \u00e8 pi\u00f9 attivo, significa che la presa neutra e soprattutto supina consentirebbero di escluderlo relativamente dal lavoro per poter esaltare l'attivit\u00e0 del tricipite. Questo per\u00f2 potrebbe portare ad una riduzione della forza durante il movimento. Per questo motivo, il coach Charles Poliquin suggerisce di portare in pronazione il polso durante la fase finale dell'estensione del gomito per enfatizzare l'attivit\u00e0 dell'anconeo. Infine, la presa prona e supina sollecitano diversi muscoli stabilizzatori del polso. Durante l'estensione a presa prona, i muscoli impegnati in isometria nel mantenere il polso allineato sono i vari flessori del polso, mentre durante l'estensione a presa supina i muscoli impegnati nel mantenerlo in posizione sono i vari estensori del polso. Anche la presa neutra riduce il coinvolgimento dei flessori del polso.\nIn sintesi:\nL'importanza delle \"french press\".\nLa \"french press\" \u00e8 stata giudicata da alcuni come l'esercizio pi\u00f9 completo per lo sviluppo del tricipite brachiale perch\u00e9 riesce a sollecitare in egual misura tutti i tre capi che lo compongono. Questa peculiarit\u00e0 della \"french press\" - in realt\u00e0 attribuibile alla variante su panca piana - sarebbe dovuta al fatto che la posizione del braccio flessa sulla spalla e perpendicolare al suolo riesce a portare in maggiore prestiramento il capo lungo, ma non in maniera cos\u00ec enfatizzata come le varianti su panca inclinata o da seduti, pertanto in questo senso il lavoro verrebbe equamente distribuito tra i capi monoarticolari (mediale e laterale) e il capo lungo. Al contrario, ci\u00f2 non avviene nella \"french press\" su panca inclinata o da seduti, in cui il braccio subisce una maggiore flessione sulla spalla portando ad aumentare il prestiramento del capo lungo, il cui intervento prevarrebbe su quello dei capi monoarticolari. Analizzando le varie tipologie di esercizi coi pesi per tricipiti esistenti, emerge che la categoria delle \"french press\" sia quella che pi\u00f9 riuscirebbe ad aumentare l'attivit\u00e0 del capo lungo del tricipite, al contrario di altri movimenti che, non portando il braccio in flessione, non sarebbero in grado di portare in prestiramento il capo lungo imponendone un intervento pi\u00f9 significativo. Il \"push down\", il \"kick back\", le \"distensioni a presa stretta\" e le \"dip alle parallele\" sono tutti esercizi in cui effettivamente il braccio non prevede nella fase di partenza una posizione flessa quanto piuttosto una posizione estesa, impedendo per tanto il prestiramento del capo lungo, fattore che ne consentirebbe una maggiore partecipazione. \"Mentre i capi laterale e mediale traggono beneficio in quasi tutti i movimenti per tricipiti, il capo lungo richiede movimenti specifici per essere pienamente reclutato, come l'estensione con manubri [french press] su panca declinata e l'estensione dei tricipiti cavo\" (Lyle McDonald, CSCS). L'importanza della flessione del braccio per la sollecitazione del capo lungo \u00e8 da riconoscere in alcune leggi muscolari quali la \"Legge di Starling\" e la \"Legge di Schwann\", e dai principi del \"prestiramento muscolare\" e dell'\"insufficienza attiva\", i quali stabiliscono essenzialmente come la forza di muscolo (e quindi il suo reclutamento) sia proporzionale al suo livello di allungamento o stiramento. Poich\u00e9 il capo lungo \u00e8 un muscolo biarticolare (attraversa due articolazioni al contrario degli altri due capi) viene allungato in proporzione alla flessione del braccio, e maggiore risulter\u00e0 il suo allungamento nella fase di partenza maggiore sar\u00e0 il suo reclutamento. Questi risultati sono stati confermati anche in maniera diretta da alcuni ricercatori. Davidson e Rice (2010) stabilirono chiaramente che l'attivazione relativa del capo lungo era maggiore se l'estensione del gomito avveniva a braccio flesso rispetto a quando l'estensione del gomito avveniva con il braccio lungo i fianchi, mentre Wakahara et al. (2012) osservarono che la \"french press\" su panca piana riusciva a stimolare una maggiore attivazione muscolare e una maggiore ipertrofia delle regioni prossimale e mediale rispetto a quella distale, zone che farebbero riferimento alla collocazione del capo lungo.\nCi\u00f2 nonostante, uno studio recente condotto da Boehler et al. (2011) ha in parte messo in discussione le comuni teorie biomeccaniche espresse dai vari autori, trovando che le \"french press\" orizzontale e verticale non consentano di ottenere i vantaggi sopra esposti, n\u00e9 risultino le migliori per sollecitare il tricipite in maniera completa o aumentare l'attivazione del capo lungo tra i vari esercizi testati. Secondo queste analisi, la \"french press\" non risulterebbe l'esercizio pi\u00f9 completo per la stimolazione dei tricipiti (per approfondimenti su questo tema si veda il paragrafo \"Biomeccanica della french press\").\nSecondo diverse analisi, il tricipite brachiale \u00e8 composto per il 65-67% da fibre a contrazione rapida (tipo IIb) e per il 33-35% da fibre a contrazione lenta (tipo I). Non \u00e8 ben chiaro per\u00f2 quale sia la differente distribuzione di fibre tra i tre capi. Ad ogni modo esistono teorie che sostengono come un muscolo sia meglio stimolato applicando delle strategie di allenamento specifiche in base alla sua composizione: se prevalgono le fibre lente o di tipo 1, esso \u00e8 meglio stimolato con basse intensit\u00e0 (bassi carichi) e alte ripetizioni, mentre se prevalgono le fibre rapide o di tipo 2, questo sar\u00e0 meglio stimolato con alte intensit\u00e0 (alti carichi) e basse ripetizioni. Il tricipite brachiale mostra per altro la prevalenza di fibre rapide (IIb) pi\u00f9 alta in assoluto tra i vari muscoli scheletrici del corpo (65-67% contro una media del 50%), per tanto \u00e8 possibile suggerire lo stimolo del tricipite che alti carichi e basse ripetizioni. Queste indicazioni per\u00f2 contrastano col fatto che la \"french press\" \u00e8 un esercizio monoarticolare e particolarmente stressante per l'articolazione del gomito, e queste caratteristiche non lo renderebbero idoneo all'utilizzo di carichi ad alta intensit\u00e0 (&gt;80% 1-RM) e basse ripetizioni massime (4-8 RM).\nRischio infortuni.\nNell'esercizio coi pesi, le lesioni o la rottura del tricipite sono meno comuni rispetto ad altre forme di infortunio come quelli alla bassa schiena - tra tutti il principale sito di lesioni - o alla spalla e al ginocchio. Ad ogni modo, la \"french press\" pone sotto \"stress\" l'articolazione del gomito, in particolare il tendine tricipite, inserito sull'olecrano dell'ulna. Ci\u00f2 \u00e8 dovuto alle forze di taglio che gravano sull'articolazione, e che vengono esaltate quando la forza di leva \u00e8 maggiore, ovvero quando il gomito risulta in prossimit\u00e0 della linea orizzontale e parallela rispetto al suolo. Microtraumi ripetuti contro la fossa olecranica o un'eccessiva trazione del tendine del tricipite possono degenerare in fratture da \"stress\" dell'olecrano. In questi casi l'atleta lamenta dolore al gomito postero-mediale e postero-laterale durante e subito dopo l'attivit\u00e0 sportiva. Diversi autori segnalano la \"french press\" come un esercizio dall'alto potenziale lesivo al tendine a causa dell'elevato \"stress\" sul gomito, suggerendo di variarlo frequentemente per evitare tendiniti, oppure di eseguirlo come secondo o terzo esercizio per i tricipiti in modo che il tendine si sia riscaldato a sufficienza.\nAltro motivo di cautela \u00e8 dato dalla posizione iperflessa del braccio potenzialmente raggiunta nelle varianti delle \"french press\" su panca inclinata o in posizione verticale. La posizione iperflessa del braccio sarebbe giustificata dal fatto che questa consente un maggiore prestiramento del capo lungo del tricipite, favorendone teoricamente un maggiore stimolo selettivo. Tuttavia viene rilevato che durante la \"flessione\" pu\u00f2 avvenire un contatto tra la cuffia dei rotatori e la cavit\u00e0 glenoidea superiore, dando potenzialmente origine a traumi ai tendini della cuffia dei rotatori, come la sindrome da \"impingement\". Tale infortunio, che prende anche il nome di \"sindrome da conflitto della cuffia dei rotatori\", si riferisce alla compressione e all'abrasione meccanica dei tendini della cuffia dei rotatori, della borsa subacromiale e del capo lungo del bicipite al di sotto della superficie inferiore anteriore dell'acromion, del legamento coracoacromiale, o sulla superficie inferiore dell'articolazione acromion-claveare durante l'elevazione del braccio. Anche se normalmente l'esecuzione della \"french press\" non prevede la mobilizzazione del braccio durante il movimento del gomito, anche il mantenimento statico del braccio in una posizione iperflessa oltre ai limiti fisiologici notato nelle varianti citate potrebbe rappresentare una causa di \"stress\" sull'articolazione scapolo-omerale, soprattutto in presenza di sindrome da \"impingement\". Le soluzioni potrebbero consistere nel portare il braccio ad un inferiore livello di flessione durante l'esecuzione. Se si accusa semplicemente un impedimento nel raggiungere l'ideale grado di flessione del braccio a causa dell'accorciamento dei suoi estensori, sar\u00e0 necessario aumentare la mobilit\u00e0 in flessione tramite la pratica dello \"stretching\" allungando questo gruppo di muscoli, rappresentato principalmente da grande dorsale, grande pettorale e grande rotondo.\nUn altro rischio infortuni pu\u00f2 essere dato dall'eventuale \"stress\" lombare dovuto alla posizione supina su panca piana. Il soggetto dovrebbe impedire l'inarcamento eccessivo della lordosi lombare tramite un contrazione addominale, ma nel caso ci\u00f2 sia difficile da mettere in pratica, pu\u00f2 essere suggerito di posizionare i piedi sulla panca o su un rialzo per evitare un inarcamento della lordosi, anche se questo pu\u00f2 implicare una perdita di stabilit\u00e0. Tale modifica in questo caso potrebbe essere favorevole soprattutto per i soggetti con un aumento della lordosi lombare, poich\u00e9 portando le cosce ad un livello maggiormente flesso si riduce la tensione sul muscolo ileo-psoas, flessore dell'anca responsabile dell'inarcamento della curva lombare in proporzione all\u2019\"estensione\" della coscia. Come alternativa alle \"french press\" ai pesi liberi, si pu\u00f2 suggerire l'esecuzione delle varianti in piedi, le quali presentano una componente funzionale attivando maggiormente i muscoli stabilizzatori e impedendo l'eccessivo inarcamento della curva lombare.\nAspetti anatomici e biomeccanici.\nIl movimento previsto dalla \"french press\" \u00e8 la pura estensione dell'avambraccio sul braccio. Secondo un'analisi biomeccanica, la \"french press\" tradizionale su panca piana (\"lying triceps extension\") inizia con le braccia verticali a formare un angolo di 90\u00b0 col busto e l'avambraccio completamente esteso sul braccio. In questa posizione il braccio di leva \u00e8 annullato al minimo perch\u00e9 la linea di azione della forza (esterna) \u00e8 allineata sia con l'articolazione del gomito che con quella della spalla (vedi immagine). Inoltre, i muscoli (forza interna) stabilizzano l'articolazione. La prima parte del movimento \u00e8 l'abbassamento del carico (fase eccentrica) tramite la flessione del gomito fino a quando esso (omero) raggiunge una posizione orizzontale rispetto al suolo, o un livello di flessione di 90\u00b0 del gomito. Durante la flessione dell'avambraccio nella fase eccentrica il braccio di leva della forza esterna del gomito aumenta raggiungendo il massimo momento torcente alla fine di questa fase, approssimativamente a 90\u00b0 di flessione (avambraccio parallelo al suolo). La seconda parte del movimento, ovvero la fase concentrica, prevede il sollevamento del carico verso l'alto mediante il movimento di \"estensione\" del gomito (avambraccio) fino a tornare a 0\u00b0. Durante l\u2019\"estensione\", il braccio di leva della forza esterna sull'articolazione del gomito si riduce raggiungendo il minimo momento torcente alla fine di questa fase. Proprio per l'annullamento del momento torcente, e quindi della tensione muscolare, \u00e8 stato suggerito di evitare questo punto morto posizionando il braccio obliquo rispetto al suolo (una maggiore \"flessione\" del braccio), cosicch\u00e9 nel picco dell'estensione nella fase concentrica venga manutenuta la tensione muscolare.\nI muscoli responsabili dell\u2019\"estensione\" del gomito sono il tricipite brachiale e l'anconeo. Il tricipite brachiale \u00e8 un muscolo piuttosto esteso che copre l'intera porzione posteriore del braccio, ed \u00e8 composto da tre ventri muscolari, il capo lungo, il capo mediale e il capo laterale. Il capo lungo del tricipite \u00e8 un muscolo biarticolare che origina dal tubercolo infraglenoideo della scapola attraversando l'articolazione della spalla. Gli altri due capi, mediale e laterale, originano rispettivamente dalle facce posteriori e laterali dell'omero. I tre capi poi convergono formando un unico muscolo inserendosi sulla superficie posteriore dell'olecrano dell'ulna. Il piccolo muscolo anconeo origina dall'epicondilo laterale dell'omero inserendosi anch'esso sull'olecrano. Anche se questi due muscoli sono centrali per l'estensione del gomito, il capo lungo ha anche la funzione di estensore e adduttore del braccio data la sua natura biarticolare, il che ne conferisce altre funzioni supplementari oltre alla pura estensione del gomito.\nPer quanto riguarda l'azione dell'anconeo, vecchie analisi sull'attivit\u00e0 elettromiografica (EMG) hanno notato un ruolo durante le prime fasi dell'estensione del gomito e una minore attivit\u00e0 durante la massima estensione. Ne \u00e8 stata riconosciuta anche la funzione di stabilizzatore durante il movimento di pronazione e supinazione del gomito. Durante l'estensione in pronazione l'anconeo \u00e8 risultato pi\u00f9 attivo, mentre durante l'estensione in supinazione la sua attivit\u00e0 \u00e8 minore (Pauly et al., 1967). Altre analisi (Le Bozec et al., 1980) riconobbero che l'anconeo intervenisse in maniera pi\u00f9 significativa nei movimento lenti piuttosto che nei movimenti rapidi. La funzione del tricipite brachiale \u00e8 pi\u00f9 complessa e diversificata a causa di una componente biarticolare. Secondo le analisi datate di Basmajian (1969), il capo mediale risulta l'estensore primario, mentre il capo laterale e il capo lungo agiscono secondariamente. Altri autori segnalano che il capo laterale sia il pi\u00f9 forte, contribuendo in maniera pi\u00f9 significativa all'estensione del gomito. In realt\u00e0 questi dati sono indicativi, in quanto \u00e8 stato stabilito che l'attivit\u00e0 del capo lungo aumenta quando il braccio \u00e8 flesso o abdotto, verosimilmente perch\u00e9, essendo un \"estensore\" e \"adduttore\" del braccio, in queste posizioni esso viene portato in prestiramento. Le Bozec et al. (1980) osservarono che il capo lungo del tricipite fosse in grado di esercitare una maggiore forza a braccia flesse rispetto ai capi monoarticolari, e quindi l'ottimale rapporto lunghezza-tensione del capo lungo del tricipite avvenisse quando la spalla risulta flessa a 180\u00b0. Anche analisi elettromiografiche pi\u00f9 recenti (Davidson e Rice, 2010) hanno testato l'attivit\u00e0 dei diversi capi del tricipite e dell'anconeo durante l'estensione del gomito a braccio flesso a 90\u00b0 o a braccio lungo i fianchi, notando che l'estensione del gomito a braccio flesso portava ad un aumento significativo dell'attivit\u00e0 del capo lungo senza provocare alcuna variazione nell'attivit\u00e0 degli altri muscoli coinvolti. Questi risultati sono importanti considerando che la \"french press\" tradizionale impone un grado di flessione del braccio (di 90\u00b0) analogo o simile a quello testato nello studio. Questo confermerebbe che l'attivit\u00e0 del capo lungo del tricipite durante il movimento di \"estensione\" del gomito aumenta in proporzione al grado di \"flessione\" del braccio in partenza, come era stato pi\u00f9 volte dedotto da vari autori.\nAltre analisi dirette sull'attivit\u00e0 del tricipite sono state condotte testando diversi esercizi con sovraccarichi, rivelando dati ancora pi\u00f9 chiari ma per certi versi inaspettati e controversi. Boehler et al. (2011) vollero stabilire quale esercizio per tricipiti provocasse la maggiore attivazione muscolare dell'area, con l'intento di definire quale di questi potesse essere ritenuto il pi\u00f9 efficace esercizio per tricipiti. Vennero testate 15 ragazze del college tra i 20 e i 24 anni, al quale venne prescritta l'esecuzione di 8 esercizi: \"dip tra le panche\", \"piegamenti sulle braccia a triangolo\" (mani unite e gomiti verso l'esterno), \"kick back\", \"french press verticale\" in piedi (bilaterale con manubrio singolo), \"push down\" con barra, \"push down\" con corda, \"distensioni su panca a presa stretta\", e la tradizionale \"french press\" su panca piana con bilanciere. \u00c8 importante considerare che gli elettrodi di superficie vennero posizionati solo sul capo lungo e sul capo laterale, per tanto il capo mediale \u00e8 escluso dalla valutazione. I risultati indicarono che i \"piegamenti sulle braccia a triangolo\" provocavano in assoluto la maggiore attivit\u00e0 EMG sia del capo laterale che del capo lungo, tuttavia non furono rilevate significative differenze nell'attivit\u00e0 EMG tra \"piegamenti\", \"dip\" e \"kick back\". Il dato che interessa nella valutazione delle \"french press\", \u00e8 che queste provocavano un'attivit\u00e0 EMG inferiore rispetto ai tre esercizi precedentemente citati. La \"french press\" verticale in piedi provocava un'attivit\u00e0 EMG media del 76% rispetto ai \"piegamenti\", mentre la \"french press\" su panca piana ne provocava un'attivit\u00e0 di appena il 62%, un livello simile alle \"distensioni su panca a presa stretta\". La \"french press\" su panca piana risultava tuttavia uno degli esercizi in cui l'attivit\u00e0 del capo lungo era proporzionalmente maggiore rispetto a quella del capo laterale assieme ai \"push down\". In altri termini, in questi esercizi esisteva un sproporzione significativa e marcata tra l'attivazione del capo lungo e di quello laterale. Emergono in particolare alcuni risultati inaspettati:\nSebbene possano essere interpretabili, i risultati di Boehler sembrano ridiscutere e ridimensionare l'efficacia e le teorie espresse a supporto dell'importanza e l'utilit\u00e0 delle \"french press\", poich\u00e9 risulterebbero inferiori per la stimolazione globale del tricipite rispetto a quanto aspettato. Il fatto che le \"french press\" coinvolgessero globalmente il tricipite in maniera inferiore rispetto ad altri esercizi poteva risultare intuibile, perch\u00e9 questa categoria di esercizi enfatizza l'attivit\u00e0 del capo lungo a scapito dei capi monoarticolari come era emerso da altre analisi. Pu\u00f2 sorprendere il fatto che il capo lungo del tricipite non risulti pi\u00f9 attivo sulla \"french press\" (soprattutto verticale) se paragonato a molti altri esercizi, poich\u00e9 come era stato evidenziato da altre analisi, esso risulta pi\u00f9 attivo durante l'estensione a braccio flesso che a braccio esteso, e questo risultato si ritrova in linea con diverse leggi muscolari e principi biomeccanici.\nAltre analisi recenti mostrano dei risultati a favore della \"french press\" nello stimolare maggiormente l'ipertrofia del capo lungo rispetto ai capi monoarticolari. Wakahara et al. (2012) prescrissero a 12 soggetti un programma di allenamento con i pesi per 3 volte a settimana per 3 settimane in cui eseguirono la \"french press\" su panca piana misurando le differenze regionali nell'attivazione muscolare e nella risposta all'ipertrofia muscolare. La percentuale di attivazione muscolare del tricipite brachiale \u00e8 risultata significativamente inferiore nella zona distale (a cui fanno riferimento i capi monoarticolari) rispetto alle regioni mediale e prossimale (a cui fa riferimento il capo lungo). Anche l'aumento della sezione trasversale del muscolo dopo 12 settimane \u00e8 risultato inferiore nella regione distale rispetto alle regioni mediale e prossimale. I ricercatori conclusero che \"le differenze regionali nell'ipertrofia muscolare dopo un allenamento coi pesi cronico sono attribuibili alle differenze nell'attivazione muscolare durante l'esercizio\". Questi risultati sembrano fornire dati pi\u00f9 importanti rispetto ai precedenti, in quanto \u00e8 stato misurato direttamente l'effetto che l'esercizio ha avuto a lungo termine sull'ipertrofia. Inoltre, le misurazioni con risonanza magnetica hanno chiaramente dimostrato come sull'esercizio della \"lying french press\" le zone del tricipite pi\u00f9 coinvolte coincidevano con la collocazione del capo lungo.\nMuscoli coinvolti nell'estensione del gomito:"}
{"id": "4680025", "revid": "684805", "url": "https://it.wikipedia.org/wiki?curid=4680025", "title": "Skull crusher", "text": ""}
{"id": "4680031", "revid": "767487", "url": "https://it.wikipedia.org/wiki?curid=4680031", "title": "The Sleeping Tonic", "text": "The Sleeping Tonic \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago - citt\u00e0 dove la casa di produzione aveva la sua sede principale - negli Essanay Studios, al 1333-45 W. di Argyle Street.\nDistribuzione.\nUsc\u00ec nelle sale cinematografiche USA il 2 giugno 1909 distribuito dall'Essanay Film Manufacturing Company. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Dog and the Sausage\"."}
{"id": "4680036", "revid": "767487", "url": "https://it.wikipedia.org/wiki?curid=4680036", "title": "My Wife's Gone to the Country (Hooray! Hooray!)", "text": "My Wife's Gone to the Country (Hooray! Hooray!) \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 1\u00ba settembre 1909."}
{"id": "4680038", "revid": "121935646", "url": "https://it.wikipedia.org/wiki?curid=4680038", "title": "Lisetta Carmi", "text": "Biografia.\nLisetta Carmi nasce a Genova da una famiglia borghese di origine ebraica.\nNel 1934 inizia a studiare pianoforte e continuer\u00e0 fino al 1960.\nNel 1938, a 14 anni, frequenta la terza ginnasio ma viene espulsa dalla scuola perch\u00e9 ebrea. Cos\u00ec si dedica totalmente alla musica, in quanto ritrova lo strumento come \"il suo unico compagno\". Nonostante le leggi razziali, riesce a seguire lezioni e a sostenere esami di livello presso il Conservatorio di Genova.\nCon l'inizio della seconda guerra mondiale, la sua famiglia \u00e8 costretta a spostarsi in Svizzera per sfuggire alle persecuzioni razziali. L\u00ec Lisetta Carmi continua con lo studio presso il conservatorio di Zurigo.\nFinita la guerra, torna a Genova per riprendere a suonare con il suo maestro, Alfredo They, e nel 1946 si laurea in pianoforte presso il conservatorio di Milano.\nInizia presto a fare concerti in giro per il mondo e riceve apprezzamenti in recensioni su giornali quali il \"N\u00fcrnberger Zeitung\" e il \"Main Echo\". Procede con l'attivit\u00e0 di concertista in Svizzera, in Italia e infine in Israele, proponendo un repertorio classico, comprendente musica di artisti come Beethoven, Scarlatti, a cui accosta brani di musicisti italiani del Novecento quali Luigi Dallapiccola, Luigi Cortese e Tito Aprea.\nNel 1960, grazie all'amicizia con Leo Levi, torna in Israele per intraprendere, in varie citt\u00e0, una lunga tourn\u00e9e che si conclude con un'esibizione nel kibbutz a Nethanya.\nSi esibisce con il maestro They riproducendo la \"Suggestione diabolica, Opera 4\" e \"La toccata, Opera 11\" di Prokofiev presso il Centro siderurgico Oscar Sinigaglia dell\u2019Italsider di Cornigliano e nelle Ferriere della Fiat a Torino, per il documentario \"L\u2019uomo, il fuoco, il ferro\" frutto di una collaborazione fra Kurt Blum e il fratello della donna, Eugenio Carmi.\nIl 30 giugno del 1960 vuole prendere parte allo sciopero di protesta indetto dalla Camera del Lavoro di Genova. Il suo maestro \u00e8 fortemente in disaccordo, perch\u00e9 spaventato dalla possibilit\u00e0 che una lesione impedisca alla donna di continuare a suonare.\nIn quel momento, Lisetta Carmi sceglie di smettere di suonare rifacendosi ai suoi ideali e al bisogno di libert\u00e0 che la musica e l'attivit\u00e0 di concertista non le danno.\nInizia cos\u00ec la sua carriera da fotografa, che porter\u00e0 avanti solo fino al 1984, producendo per\u00f2, un vastissimo archivio.\nDurante il suo secondo percorso lavorativo intraprende diversi viaggi verso l'Oriente i quali culminano nell'incontro con il maestro indiano Babaji, avvenuto il 12 marzo del 1976, data che segna la seconda svolta della sua vita. Nel 1979 fonda a Cisternino, in Puglia, l\"'ashram\" Bhole Baba, e da quel momento in poi si dedica alla diffusione degli insegnamenti del suo maestro.\nIn seguito i suoi interessi si sono orientati verso lo studio e la riproduzione di calligrafia cinese.\nLe sue fotografie, per\u00f2, sono rimaste oggetto di grande attenzione sia in Italia che all'estero.\nCarriera da fotografa.\nLisetta Carmi si avvicina alla fotografia nel 1960 grazie all'amico musicologo Leo Levi, che la invita a partire con lui per la Puglia, dove lo studioso avrebbe registrato i canti della comunit\u00e0 ebraica di San Nicandro Garganico. Per l'occasione la donna acquista la sua prima macchina fotografica, un\"'Agfa Silette\" con nove rullini, e ritrae in foto le esperienze di quel viaggio.\nAl suo ritorno a Genova, sviluppa le fotografie e riceve molti apprezzamenti. Rendendosi conto della qualit\u00e0 del lavoro prodotto, decide subito di intraprendere la carriera di fotografa. Cos\u00ec grazie a suo fratello Eugenio, si reca a Berna dove Kurt Blum le insegna a stampare, sviluppare le fotografie e le d\u00e0 alcuni consigli. Infatti la invita a \"guardare sempre cosa c'\u00e8 dietro\" quello che intende immortalare, tecnica che la donna sfrutter\u00e0 per tutto il suo percorso da fotografa. L'artista impiegher\u00e0 dunque la fotografia come \"strumento per la ricerca di verit\u00e0\".\nNel 1962 il fratello Eugenio le presenta il direttore del Teatro Duse, Ivo Chiesa, che decide di assumerla in qualit\u00e0 di fotografa di scena. Fino al 1965 Lisetta continua a lavorare a teatro entrando cos\u00ec in contatto con vari artisti quali Luigi Squarzina, Giuliano Scabia, Emanuele Luzzati, Carlo Quartucci e Aldo Trionfo.\nNello stesso anno realizza un reportage in Sardegna.\nContemporaneamente crea un'opera grafica dedicata al \"Quaderno Musicale di Annalibera\" di Luigi Dallapiccola stampando e rilegando in proprio la \"maquette\". In questo progetto accosta il lavoro musicale del compositore a un corrispettivo \"segno fotografico\" per ognuno degli 11 brani presenti nel quaderno: procede infatti stampando un negativo, esponendolo alla luce per farlo diventare scuro e quindi graffiandolo. Infine sceglie una sua fotografia e una dell'artista, accompagnandole da un suo testo scritto. Il volume verr\u00e0 pubblicato dalla casa editrice \"Sedizioni\" solo nel 2005.\nInoltre viene assunta dal Comune di Genova per alcuni servizi fotografici in vari luoghi della citt\u00e0 quali l'anagrafe, gli ospedali Gaslini e Galliera, il centro storico e le fogne cittadine.\nNel 1963 inizia a frequentare la \"Galleria del Deposito\", fondata dal \"Gruppo Cooperativo di Boccadasse\", dove entra in contatto con le avanguardie artistiche del tempo.\nNel 1964 l'amica Enrica Basevi, allora dirigente della Societ\u00e0 di Cultura di Genova, le propone di aderire al progetto \"Genova porto: monopoli e potere operaio\" riportando un servizio fotografico che testimonia le condizioni di lavoro dei camalli. Le fotografie vengono diffuse attraverso una serie di mostre. Prima fra tutte, quella alla Casa della Cultura di Genova-Calata del Porto organizzata dalla FILP-CGIL, che vede partecipare anche Giuliano Scabia, che redige le didascalie per le foto; e Aristo Ciruzzi, che collabora per l\u2019allestimento. Molto apprezzata, la mostra viene esposta anche in altre citt\u00e0 quali Torino, dove le fotografie vengono presentate presso il Circolo Gobetti da Norberto Bobbio, per finire poi in Unione Sovietica.\nLa fotografa collabora con alcune riviste italiane tra cui \"Il Mondo\", \"Vie Nuove\" e \"L\u2019Espresso\".\nNel gennaio del 1965 si reca a Piadena, dove fa un reportage sui luoghi e i personaggi, fra cui il maestro Mario Lodi e il Duo di Piadena, protagonisti di quel \"laboratorio culturale\". Le fotografie verranno esposte nel 2018 con la mostra \"Un paese 50 anni dopo. Lisetta Carmi a Piadena: fotografie 1965\", a cura di G.B. Martini.\nDal 5 al 19 dicembre dello stesso anno si reca a Parigi, dove effettua un reportage sulla metropolitana. Torna a Genova e crea il volume \"M\u00e9tropolitain\", libro d'artista composto dalle sue fotografie e alcuni testi di \"Instantan\u00e9s\" di Alain Robbe-Grillet, che l'anno successivo vince il secondo posto al Premio per la cultura della Fotografia di Fermo. \nIl 31 dicembre, grazie all'amico Mauro Gasperini, Lisetta Carmi incontra la comunit\u00e0 di travestiti che occupava l'ex ghetto ebraico di Genova. Da qui nasce un vero e proprio legame alimentato attivamente per sei anni, in cui la donna fotografa la realt\u00e0 di quella comunit\u00e0. Le foto dei travestiti, inizialmente presentate solo in bianco e nero e in seguito ristampate a colori, oltre a essere del tutto insolite e percepite come scandalose dal sentimento comune dell'epoca, vanno nuovamente a mettere in luce il sentimento di vicinanza di Lisetta Carmi verso figure emarginate dalla societ\u00e0, riscontrabile nella maggior parte dei suoi reportage. Le fotografie, accompagnate dai testi delle interviste dello psichiatra Elvio Fachinelli, verranno poi raccolte nel libro \"I travestiti\" pubblicato nel 1972 da Sergio Donnabella, che fonda appositamente la casa editrice \"Essedi\". Inizialmente il volume viene rifiutato dai canali di vendita ufficiali per i contenuti ritenuti scandalosi, ma con il corso del tempo acquisisce sempre pi\u00f9 successo.\nL'11 febbraio del 1966 Lisetta va, assieme al direttore dell\u2019ANSA di Genova, a Sant\u2019Ambrogio di Zoagli a fotografare Ezra Pound, allora nella sua residenza ligure.\nNonostante il loro incontro sia brevissimo e privo di comunicazione, la donna riesce a scattare una serie di venti fotografie. Dopo averle sviluppate, seleziona le dodici pi\u00f9 significative e partecipa all'edizione italiana del Premio Ni\u00e9pce e lo vince.Il servizio su Ezra Pound nel 1967 viene pubblicato sulla rivista \"Marcatr\u00e9\" e nel 2005 raccontato nel libro \"L'ombra di un poeta. Incontro con Ezra Pound\".\nSuccessivamente si reca nei Paesi Bassi dove fotografa i protagonisti del movimento di protesta dei Provos.\nTornata a Genova effettua un reportage sulle tombe del cimitero monumentale di Staglieno intitolato \"Erotismo e autoritarismo a Staglieno\", che nonostante non sia immediatamente compreso e pubblicato, contribuisce a far conoscere la donna a livello nazionale.\nA novembre del 1966 si reca a Firenze dopo l'alluvione che devast\u00f2 la citt\u00e0, dove realizza vari still-life che fungono da testimonianze sul disastro accaduto.\nDal 10 al 12 giugno del 1967 durante il \"Convegno di Ivrea\" ha l'opportunit\u00e0 di eseguire diversi ritratti ai partecipanti, fra cui si ricordano Carmelo Bene, Sylvano Bussotti, Edoardo Sanguineti, Cathy Berberian, Franco Quadri e Alberto Arbasino.\nIl 19 ottobre del 1968 realizza un reportage sul parto naturale nell'Ospedale Galliera di Genova.\nNel 1969 la donna intraprende un viaggio di tre mesi in America meridionale, dove visita Venezuela, Colombia e Messico. Qui realizza diversi servizi fotografici sia in bianco e nero che a colori, che pi\u00f9 tardi compaiono su vari periodici come \"Le compere di S. Giorgio\", \"Esso Rivista\" o \"Tempi Moderni\".\nAl suo ritorno in Italia si reca a Roma per assistere al \"Contro-congresso di psicanalisi\" organizzato da Elvio Fachinelli, dove incontra e fotografa Jacques Lacan.\nNel 1970 viaggia in Oriente e con la sua macchina fotografica documenta l'Afghanistan, l'India, il Nepal e il Pakistan.\nNel 1974 si reca a Belfast dove fotografa la citt\u00e0, immersa nei conflitti fra repubblicani e lealisti.\nNel 1976, va in Sicilia in seguito alla proposta della casa editrice Dalmine per il libro fotografico \"Acque di Sicilia,\" con testi di Leonardo Sciascia. L'anno dopo l'opera viene pubblicata e vince il premio mondiale del libro a Lipsia.\nIl progetto in Sicilia rappresenta l'ultimo servizio nella carriera da fotografa della donna, che orienter\u00e0 i suoi interessi altrove.\nIn seguito scatta diverse fotografie al suo maestro spirituale, Babaji, che nel 2019 vengono raccolte nel volume \"Shri Babaji Mahavatar dell\u2019Himalaya.\"\nNel 1993 Patrizia Pentassuglia, dopo un lungo lavoro di recupero del materiale fotografico di Lisetta Carmi, presenta la sua tesi di Laurea, \"Una vita alla ricerca della verit\u00e0. L'esperienza fotografica in Lisetta Carmi\", prima biografia della fotografa.\nNel 2009 Patrizia Pentassuglia organizza alla Cineteca di Bologna, \"La traccia di incontro\", Lisetta Carmi incontra gli studenti dell'Istituto Professionale di Stato Aldrovandi-Rubbiani.\nLibri.\nIl suo lavoro fotografico e la sua vita sono documentati in libri e cataloghi, tra cui: \nFilm.\nNel 2010 Daniele Segre realizza il film \"Lisetta Carmi, un'anima in cammino\" che il 3 settembre 2010 viene presentato alla 67\u00aa Mostra Internazionale d'Arte Cinematografica di Venezia, durante le \"Giornate degli autori\".\nEsposizioni.\nDurante la sua carriera Lisetta Carmi partecipa a numerose esposizioni sia collettive che individuali in varie citt\u00e0 italiane ed estere. Fra queste si ricordano: "}
{"id": "4680042", "revid": "116204830", "url": "https://it.wikipedia.org/wiki?curid=4680042", "title": "Svetlana I\u0161muratova", "text": "Biografia.\nNello sci di fondo gareggi\u00f2 solo saltuariamente a inizio carriera, ma prese parte a una gara di Coppa del Mondo (a Kavgolovo l'11 febbraio 1996), riuscendo a conquistare punti (23\u00aa).\nDal 1996 si dedic\u00f2 al biathlon; in Coppa del Mondo ottenne il primo risultato di rilievo il 4 gennaio 1997 a Oberhof (7\u00aa), il primo podio il 18 dicembre successivo a Kontiolahti (3\u00aa) e la prima vittoria il 24 gennaio 1999 ad Anterselva.\nIn carriera prese parte a due edizioni dei Giochi olimpici invernali, (19\u00aa nella sprint, 15\u00aa nell'inseguimento, 8\u00aa nell'individuale, 3\u00aa nella staffetta) e (10\u00aa nella sprint, 4\u00aa nell'inseguimento, 12\u00aa nella partenza in linea, 1\u00aa nell'individuale, 1\u00aa nella staffetta), e a otto dei Campionati mondiali, vincendo otto medaglie.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nIN = individuale\nRL = staffetta"}
{"id": "4680043", "revid": "287204", "url": "https://it.wikipedia.org/wiki?curid=4680043", "title": "Svetlana Ismuratova", "text": ""}
{"id": "4680044", "revid": "104458", "url": "https://it.wikipedia.org/wiki?curid=4680044", "title": "Svetlana Ishmuratova", "text": ""}
{"id": "4680045", "revid": "196390", "url": "https://it.wikipedia.org/wiki?curid=4680045", "title": "Livello Essenziale delle Prestazioni", "text": ""}
{"id": "4680046", "revid": "57342", "url": "https://it.wikipedia.org/wiki?curid=4680046", "title": "Carlo Carnazza", "text": "Biografia.\nFiglio del senatore Giuseppe Carnazza Puglisi, fratello del ministro Gabriello (1871-1931), inoltre cugino del deputato Giuseppe Carnazza Amari e infine, nipote del patriota Gabriello Carnazza Puglisi.\nInsieme a Giuseppe Simili fond\u00f2 nel 1915 il \"Giornale dell'Isola\", quotidiano di Catania, di cui fu direttore fino al 1928, sempre su posizioni politiche di destra.\nFece parte della Massoneria e dopo il 1919 raggiunse il 31\u00b0 grado del Rito scozzese antico ed accettato .\nFu deputato alla Camera del Regno per due legislature, dal 1921 al 1929 \nDivenne podest\u00e0 di Catania dal 23 febbraio 1926 al 15 gennaio 1927."}
{"id": "4680047", "revid": "104458", "url": "https://it.wikipedia.org/wiki?curid=4680047", "title": "Svetlana Ishmouratova", "text": ""}
{"id": "4680053", "revid": "767487", "url": "https://it.wikipedia.org/wiki?curid=4680053", "title": "Venere creola", "text": "Venere creola \u00e8 un film del 1961 diretto da Lorenzo Ricciardi.\nIl film di produzione italiana vide l'esordio dell'attore di colore delle Bahamas Calvin Lockhart che ebbe poi una carriera come attore caratterista negli Stati Uniti fino alla sua morte nel 2007.\nTrama.\nIn un'isola del mare Caraibico ha luogo l'annuale combattimento di galli. Il giovane Melchior perde il suo gallo, ucciso da un cane. La figlia del sindaco, Dolores, che \u00e8 innamorata di lui, lo aiuta alla ricerca di un altro gallo; girovagando per le isole Melchior perde per\u00f2 il suo scopo di viaggio, abbandonando Dolores e dandosi alla bella vita in compagnia di amiche occasionali. Sperpera i soldi raccolti per la compravendita, cos\u00ec quando ad Haiti trova il gallo perfetto per lui, non ha pi\u00f9 il denaro per pagarlo. La figlia dell'allevatore si innamora di lui; non gli sar\u00e0 difficile venire in possesso del gallo proprio poche ore prima del combattimento. In un durissimo scontro il gallo di Melchior riesce ad avere la meglio; il giovanotto si allontana cos\u00ec con la sua ultima conquista su una zattera lungo il Rio della Plata.\nLuoghi delle riprese.\nIl film \u00e8 stato interamente girato nei Caraibi, tra cui Grenada, Haiti e Trinidad."}
{"id": "4680057", "revid": "793215", "url": "https://it.wikipedia.org/wiki?curid=4680057", "title": "Anfare", "text": "Eforo nel 241 a.C., condann\u00f2 a morte e fece giustiziare il re Agide IV.\nBiografia.\nAnfare fu nominato eforo nel 241 a.C., assieme ad altri quattro colleghi, su esplicita indicazione del re Agiade Leonida II, una volta tornato sul trono dopo che l'anno precedente era stato deposto dall'eforo Lisandro.\nTornato sul trono, Leonida destitu\u00ec il genero Cleombroto II, che era stato eletto re al suo posto da Lisandro, e gli efori che erano in carica, tra i quali vi era Agesilao, figlio di Eudamida I e zio del re Euripontide Agide IV, collega di Leonida nel sistema diarchico di governo dell'antica Sparta.\nSuccessivamente, Leonida si accord\u00f2 con Anfare per eliminare definitivamente il collega, in modo da vendicare la sua precedente deposizione. L'eforo approfitt\u00f2 della sua amicizia con Agide, che, dopo il ritorno di Leonida, si era rifugiato nel tempio di Atena Calcieco, per attirarlo in un tranello ed imprigionarlo.\nSuccessivamente, Anfare chiam\u00f2 i quattro efori colleghi e istru\u00ec un processo sommario contro il re, che si concluse con la sua condanna a morte. Agide fu quindi immediatamente ucciso, nella prigione dove si trovava, assieme alla madre Agesistrata e alla nonna Archidamia, che erano accorse alla notizia della sua cattura.\nAgide fu l'unico re spartano ad essere stato ucciso per ordine degli efori, e la sua uccisione, secondo il racconto di Plutarco, suscit\u00f2 profondo dolore ed odio nei confronti di Leonida e di Anfare.\nPlutarco sostiene che Anfare appoggi\u00f2 Leonida nel suo disegno regicida per non dover restituire il vasellame e le vesti di grande valore che aveva avuto in prestito da Agesistrata."}
{"id": "4680059", "revid": "767487", "url": "https://it.wikipedia.org/wiki?curid=4680059", "title": "I diavoli in giardino", "text": "I diavoli in giardino (\"Demonios en el jard\u00edn\") \u00e8 un film del 1982 diretto da Manuel Guti\u00e9rrez Arag\u00f3n."}
{"id": "4680061", "revid": "61419319", "url": "https://it.wikipedia.org/wiki?curid=4680061", "title": "Ferdinando Massimiliano", "text": ""}
{"id": "4680064", "revid": "914836", "url": "https://it.wikipedia.org/wiki?curid=4680064", "title": "Kaleh Mazandaran Volleyball Club", "text": ""}
{"id": "4680065", "revid": "61419367", "url": "https://it.wikipedia.org/wiki?curid=4680065", "title": "Nave a ruota", "text": ""}
{"id": "4680066", "revid": "61419368", "url": "https://it.wikipedia.org/wiki?curid=4680066", "title": "Marina Militare austro-ungarica", "text": ""}
{"id": "4680068", "revid": "1521913", "url": "https://it.wikipedia.org/wiki?curid=4680068", "title": "Pay driver", "text": "Con il termine pay driver (letteralmente \"pilota pagante\"; in italiano noto come pilota con la valigia) si intende negli sport motoristici un pilota professionista che per svolgere la sua mansione non viene retribuito, ma al contrario \u00e8 lui che paga la scuderia grazie alle proprie risorse finanziarie o al supporto di uno sponsor.\nTipologie.\nI \"pay driver\" sono molto comuni in molte serie professionistiche secondarie di sviluppo, come GP2, Formula 3, NASCAR Nationwide Series e Firestone Indy Lights. In tutte queste formule i giovani talenti vengono finanziati da sponsor per sperare di ben impressionare e ottenere un contratto professionistico nelle categorie maggiori. Molte scuderie puntano proprio su questi giovani per avere gli sponsor e quindi il denaro necessario ad affrontare la stagione.\nIl pilota pagante pu\u00f2 essere sostanzialmente di due tipi:\nMolti grandi campioni dell'automobilismo hanno iniziato la carriera come \"pay driver\" nelle formule minori, poich\u00e9 come detto in queste categorie la pratica \u00e8 molto diffusa. Tuttavia i futuri campioni hanno dimostrato talento e in seguito non hanno avuto bisogno di sponsor per trovare un ingaggio; ad esempio Michael Schumacher e Fernando Alonso agli inizi delle loro carriere sono stati aiutati economicamente da imprenditori locali o proprietari di scuderia e grazie al loro talento, confermato dai risultati, sono in seguito diventati piloti professionisti contesi tra le migliori scuderie.\nNella storia non sono mancati casi di \"pay driver\" che hanno pagato per correre direttamente ai livelli pi\u00f9 alti dell'automobilismo (Formula 1, Champ Car, NASCAR e via dicendo) senza avere la preparazione (e in molti casi nemmeno il talento), ma questi piloti paganti non hanno mai ottenuto risultati di rilievo.\nFormula 1.\nPer molti anni in Formula 1 le regole che permettevano il cambio di piloti durante una stagione erano molto permissive, per questo ci sono state scuderie che ricorrevano stabilmente ai \"pay driver\" che correvano una o due gare per autofinanziarsi. Uno dei migliori esempi \u00e8 la \"Frank Williams Racing Cars\" (predecessore della Williams F1) che realizz\u00f2 addirittura dei profitti a met\u00e0 degli anni 1970 affittando letteralmente la seconda macchina gara per gara e arrivando a far correre una decina di piloti paganti a stagione. A causa di questo atteggiamento le regole sul cambio dei piloti furono rese pi\u00f9 restrittive.\nCon il passare degli anni il ricorso ai \"pay driver\" \u00e8 diventato una prerogativa dei piccoli team, spesso in difficolt\u00e0 economiche che necessitavano disperatamente dei capitali apportati da un pilota pagante e dai suoi sponsor, arrivando spesso a diventarne dipendenti. Il caso pi\u00f9 eclatante di dipendenza dal denaro di un pilota pagante fu quello della Forti Corse, che nel 1995 assunse il pilota brasiliano Pedro Paulo Diniz essenzialmente perch\u00e9 figlio di Ab\u00edlio dos Santos Diniz, uno degli uomini pi\u00f9 ricchi del Brasile (proprietario di una delle pi\u00f9 grandi catene di supermercati del paese), e che grazie alle proprie risorse personali e ai rapporti d'affari con la Parmalat port\u00f2 alla piccola scuderia i capitali necessari per sopravvivere; quando nel 1996 Diniz scelse di passare alla Ligier, port\u00f2 con s\u00e9 tutte le sponsorizzazioni, e la Forti fu costretta a ritirarsi a met\u00e0 stagione dichiarando fallimento.\nAnche i piloti Ricardo Rosset e Alex Yoong sono ricordati per le ingenti somme di denaro che le loro famiglie hanno sborsato per finanziare le loro deludenti carriere in Formula 1; un altro \"pay driver\" celebre per i suoi risultati mediocri \u00e8 Jean-Denis D\u00e9l\u00e9traz.\nAttualmente uno dei piloti paganti pi\u00f9 noti \u00e8 Lance Stroll, figlio del miliardario Lawrence Stroll, che, dopo aver corso da pagante per la Williams, corre con la Force India, oggi chiamata Aston Martin F1 Team, acquistata dal padre con l'esplicito intento di far correre il figlio.\nAviazione.\nUn sistema simile esiste anche nell'aviazione commerciale. Ad oggi molti piloti di linea pagano la compagnia per la quale lavorano con i cosiddetti programmi pay2fly. Per un pilota d'aerei trovare un primo impiego \u00e8 infatti molto difficile a causa della mancanza di esperienza. Diverse compagnie vendono dei \"line training\" per cifre comprese tra i 30.000 e i 90.000 Euro. Questi consistono in pacchetti di ore di volo (solitamente 200, 300, 500 o 1000), da effettuare su voli commerciali trasportando passeggeri paganti."}
{"id": "4680071", "revid": "119982", "url": "https://it.wikipedia.org/wiki?curid=4680071", "title": "Pilota pagante", "text": ""}
{"id": "4680072", "revid": "1305772", "url": "https://it.wikipedia.org/wiki?curid=4680072", "title": "What Now", "text": ""}
{"id": "4680073", "revid": "287204", "url": "https://it.wikipedia.org/wiki?curid=4680073", "title": "Ricchezza nell'antica Roma", "text": "La ricchezza nell'antica Roma era riservata, in rapporto alla consistenza numerica della popolazione dell'Urbe nell'et\u00e0 imperiale, a un numero esiguo di persone con patrimoni personali che assommavano a pi\u00f9 di un milione di sesterzi.\nLa classe media.\nRicavando il numero da un confronto di dati \u00e8 stato calcolato che \u00abdirettamente o indirettamente per lo meno un terzo e fors'anche la met\u00e0 della popolazione dell'Urbe viveva di pubblica carit\u00e0\u00bb tramite le distribuzioni dello Stato. Questo non vuol dire che l'altra met\u00e0 dei cittadini fosse in grado di mantenersi da sola poich\u00e9 tra coloro che non godevano delle distribuzioni vi erano i circa 10.000 soldati di guarnigione a Roma, i forestieri e l'enorme numero degli schiavi calcolato in circa 400.000. Poich\u00e9 nell'et\u00e0 di Traiano \u00e8 stato calcolato che la popolazione dell'Urbe contava 1.200.000 persone circa ne risulta che coloro che avevano un reddito sufficiente alla sopravvivenza erano pressappoco 100.000.\nQuesti che oggi chiameremo classe media erano ai limiti della povert\u00e0 poich\u00e9 se nell'et\u00e0 di Traiano i municipi consideravano appartenenti agli \"honestiores\", la classe pi\u00f9 elevata della plebe, coloro che possedevano 5.000 sesterzi in realt\u00e0 occorreva al piccolo borghese romano una rendita di 20.000 sesterzi assicurata da un reddito di 400.000 sesterzi per vivere modestamente senza lussi come sogna per la sua vecchiaia il personaggio di una satira di Giovenale e come augura per s\u00e9 stesso e per il saggio che voglia vivere senza affanni. Ma a molti non bastavano i 400.000 sesterzi che occorrevano per entrare nell'ordine equestre:\n&lt;poem&gt;\u00abE se pur questa corrugar la fronte\ne stirar ti fa il labbro, e tu raddoppia\nla somma che possiede un cavaliere.\nTriplica pure quattrocentomila!..\u00bb&lt;/poem&gt;\nI ricchi.\nAl di sotto di questo reddito dunque era l'indigenza delle masse al di sopra delle quali si collocavano i piccoli borghesi che a loro volta erano lontani da quelli venuti a Roma dalle province dove avevano patrimoni di decine di milioni che li inserivano nell'ordine dei \"clarissimi\" e che assicuravano loro la carica di senatori che gli permetteva di curare le rendite delle loro terre e di dare rinomanza alla famiglia e al paese di origine dimorando in splendide case nell'Urbe. Ai senatori potevano accostarsi per reddito anche quei cavalieri che erano riusciti a farsi assegnare il governo delle finanze e dell'annona e infine anche i liberti che avevano accumulato denari amministrando i patrimoni dei ricchi.\nQuesti grandi capitalisti facevano fruttare il loro denaro investendolo nell'acquisto di interi quartieri della citt\u00e0 o prestandolo ad interesse come faceva un certo Afro, descritto in un epigramma di Marziale, che enumerava avidamente i suoi crediti: \u00ab...Trecentomila me ne deve Tizio, il doppio Albino. Un milione Sabino...\u00bb\nAnche ritenendo i personaggi descritti da Marziale come creati dalla sua fantasia questi indirettamente confermano che nella Roma imperiale si \u00e8 costituita una plutocrazia di cui fanno parte coloro che possono contare su capitali da 20 a oltre 100 milioni di sesterzi.\nPlinio il Giovane, ex console e grande avvocato, che pure, com'\u00e8 riportato nel suo testamento aveva un patrimonio vicino a 20 milioni, in buona fede ritiene di non essere ricco e scrive di dover condurre una vita regolata e parsimoniosa.\nCerto Trimalcione con un patrimonio di 30 milioni di sesterzi era pi\u00f9 ricco di Plinio e il succitato Afro con una rendita, limitatamente alle propriet\u00e0 immobiliari di 3.600.000 sesterzi, era tre volte pi\u00f9 ricco dell'ex console.\nL'imperatore.\nAl di sopra di ogni limite era poi la ricchezza dell'imperatore che, oltre al patrimonio della sua famiglia, godeva di una parte di quello dei suoi predecessori, era erede, specie in Asia e Africa, di estesi latifondi e tramite le confische, decretate dai suoi giudici, diveniva proprietario di grandi patrimoni, poteva attingere a quanto denaro volesse dal fisco (\"fiscus\") che faceva tutt'uno con i suoi personali proventi, gli appartenevano inoltre le rendite dell'Egitto, possedimento imperiale personale, e gran parte dei bottini di guerra. Cos\u00ec Traiano che nel 106 impadronendosi del tesoro di Decebalo, valutato a 500 milioni e del bottino della vittoriosa seconda guerra dacica divenne miliardario.\nSi narra infatti che la conquista della Dacia frutt\u00f2 a Traiano un bottino stimato in cinque milioni di libbre d'oro (pari a 163,6\u00a0t) e nel doppio d'argento, oltre a mezzo milione di prigionieri di guerra con le loro armi. Si trattava del favoloso tesoro di Decebalo, che lo stesso re avrebbe nascosto nell'alveo di un piccolo fiume (il \"Sargetia\") nei pressi della sua capitale, Sarmizegetusa Regia. In effetti Traiano sembra abbia ricevuto da questo immenso bottino circa 2.700 milioni di sesterzi, cifra nettamente pi\u00f9 elevata dell'intera somma sborsata da Augusto per le necessit\u00e0 pubbliche, le elargizioni alla plebe e le spese militari comprese le ricompense ai soldati, documentata nelle sue \"Res gestae divi Augusti\". Oltre a ci\u00f2, la conquista contribu\u00ec ad un aumento permanente delle entrate nelle casse dello Stato grazie alle miniere della Dacia occidentale che furono riaperte sotto la sorveglianza dei funzionari imperiali.\nLe propriet\u00e0 di schiavi.\nUn metro di misura della ricchezza era connesso alla propriet\u00e0 di schiavi. Come testimonia l'onomastica era piuttosto raro nel II secolo a.C. possedere pi\u00f9 di uno schiavo. Nel II secolo d.C. il numero minimo di schiavi \u00e8 salito a due e chi ne possedeva soltanto uno era considerato un povero disgraziato come un tale Cotta, irriso per questo da Marziale anche se molti non ne avevano neppure uno poich\u00e9 non erano in grado di mantenerlo.\nI piccoli borghesi consideravano disdicevole per la loro reputazione non avere almeno otto schiavi come l'avaro Cimber che pure affidava i suoi piccoli regali per i Saturnalia a una squadra di otto servi e si pensava doversi diffidare delle capacit\u00e0 di quell'avvocato che in tribunale si presentasse con meno di otto schiavi al seguito.\nI grandi borghesi avevano tanti schiavi che dividevano in gruppi a seconda che servissero in campagna o in citt\u00e0 dove venivano organizzati in \"decurie\" (decine) numerate. Trimalcione domandava a uno schiavo: \u00abDi che decuria sei tu?\u00bb e questi rispondeva: \u00abDella quarantesima\u00bb al che lo ammoniva il padrone di far bene il suo dovere altrimenti lo avrebbe trasferito nella decuria dei corrieri.\nA ciascun gruppo di questo esercito imperiale di schiavi era attribuito un compito preciso e minuzioso: vi erano ad esempio tanti servi quanti quelli addetti alla cura delle serie di vestiti che indossava il principe, tanti schiavi divisi a seconda del ripulire le specie di vasellame per mangiare, i servi (\"Velarii\") addetti al compito di sollevare i tendaggi all'arrivo dei visitatori dell'imperatore e quelli che li accompagnavano alla sua presenza (gli \"ab admissione\") e quelli che gli annunciavano il nome (i \"nomenclatores\"). Numerosissimi gli specialisti che operavano nelle cucine imperiali: dai \"fornicari\" (addetti ai fuochi) a coloro che portavano i piatti (\"ministratores\") e a quelli che li riportavano (\"analectae\") ecc. ecc.\nAnche gli imperatori di gusti frugali come Traiano non potevano rinunciare a questa ostentazione di lusso fastoso e straordinario, che neppure i pi\u00f9 ricchi potevano sognarsi di eguagliare e che pure era il simbolo necessario per i sudditi della sua potente presenza a Roma.\nIl passaggio della plebe alla borghesia.\nTra queste estreme ricchezze vi era spazio anche per la plebe di godere del benessere e divenire cos\u00ec media borghesia. Le vittoriose guerre di Traiano e la sua diplomazia avevano aperte a Roma le vie dei commerci con l'estremo Oriente, le riforme degli Antonini che avevano impedito il concentramento della propriet\u00e0 fondiaria riconoscendo a chi aveva dissodato le terre dei latifondisti il diritto di usufrutto ereditario, permettevano agli industriosi di conquistarsi onestamente una certa agiatezza. Gli imperatori si erano assicurati la fedelt\u00e0 e i buoni servigi dell'amministrazione pubblica e dell'esercito retribuendoli con buoni stipendi che avevano permesso il loro passaggio alla piccola borghesia com'era accaduto al poeta Giovenale, che con i suoi risparmi di ex ufficiale si era procurato un modesto ritiro a Roma dove per\u00f2 la sua classe trovava la strada sbarrata ad ogni ulteriore ascesa nella societ\u00e0 romana dominata dai grandi ricchi, che vedevano aumentare la loro agiatezza sia per gli affari che solo loro con i grandi patrimoni a disposizione potevano procurarsi, sia per il quasi monopolio di cui godevano per alcuni incarichi pubblici, come ad esempio il proconsolato, da un milione di sesterzi all'anno, sia per la benevolenza nei loro confronti dell'imperatore.\nL'irrigidimento delle distinzioni sociali era il segno dell'iniziale crisi del mondo romano che pur nell'et\u00e0 splendida del II secolo presenta i primi segni di disfacimento:"}
{"id": "4680075", "revid": "44876", "url": "https://it.wikipedia.org/wiki?curid=4680075", "title": "Polisportiva Brindisi Sport 1946-1947", "text": "Questa voce raccoglie le informazioni riguardanti la Polisportiva Brindisi Sport nelle competizioni ufficiali della stagione 1946-1947."}
{"id": "4680077", "revid": "247222", "url": "https://it.wikipedia.org/wiki?curid=4680077", "title": "Palette (casa discografica)", "text": "La Palette, anche conosciuta come Palette Records, \u00e8 stata una casa discografica belga, attiva nella seconda met\u00e0 degli anni cinquanta e negli anni sessanta.\nStoria.\nLa Palette Records venne fondata in Belgio nel 1958 da Jacques Kluger. In Gran Bretagna l'etichetta era distribuita dalla Pye Records, mentre in Italia la distribuzione era affidata alla CGD.\nNel 1961 la casa discografica ottenne uno dei suoi pi\u00f9 grandi successi, con due canzoni, \"Brigitte Bardot\" e \"Moliendo Caf\u00e9\", incise in un 45 giri dal gruppo Digno Garcia Y Sus Carios (guidato dall'arpista paraguayano Digno Garcia, ex componente dei Los Tres Paraguayos): il disco entr\u00f2 in tutte le classifiche europee e le canzoni vennero riprese da numerosi interpreti.\nUn altro gruppo di grande successo dell'etichetta furono The Cousins, gruppo belga attivo per alcuni anni in tutta Europa.\nNel 1989 la Palette venne incorporata nella BMG.\nDiscografia.\nPer la datazione ci si \u00e8 basati sull'etichetta del disco, o sul vinile o, infine, sulla copertina; qualora nessuno di questi elementi avesse una datazione, si \u00e8 fatto riferimento alla numerazione del catalogo; se esistenti, abbiamo riportato oltre all'anno il mese e il giorno (quest'ultimo dato si trova, a volte, stampato sul vinile)."}
{"id": "4680078", "revid": "131358", "url": "https://it.wikipedia.org/wiki?curid=4680078", "title": "Edmar Aparecida", "text": ""}
{"id": "4680086", "revid": "729019", "url": "https://it.wikipedia.org/wiki?curid=4680086", "title": "Salto con gli sci ai XXII Giochi olimpici invernali - Gara a squadre", "text": "Nel salto con gli sci ai XXII Giochi olimpici invernali la gara a squadre si \u00e8 disputata il 12 febbraio nella localit\u00e0 di Krasnaja Poljana sul trampolino HS140 RusSki Gorki.\nLa nazionale tedesca ha vinto la medaglia d'oro, quella austriaca la medaglia d'argento e quella giapponese la medaglia di bronzo\nLa squadra campione olimpica uscente, che aveva conquistato l'oro nella precedente edizione di , era la nazionale austriaca, formata da Wolfgang Loitzl, Andreas Kofler, Thomas Morgenstern e Gregor Schlierenzauer, che aveva preceduto nell'ordine la nazionale tedesca (medaglia d'argento) e quella norvegese (medaglia di bronzo).\nClassifica di gara.\nData: Luned\u00ec 17 febbraio 2014\n\"1\u00aa Prova di salto\"\nOra locale: \n\"2\u00aa Prova di salto\"\nOra locale: \nTrampolino: RusSki Gorki \nPunto K: 125 m \nLegenda:\n "}
{"id": "4680087", "revid": "279320", "url": "https://it.wikipedia.org/wiki?curid=4680087", "title": "Sonic Wings", "text": ""}
{"id": "4680088", "revid": "279320", "url": "https://it.wikipedia.org/wiki?curid=4680088", "title": "Sonic Wings 3", "text": ""}
{"id": "4680091", "revid": "279320", "url": "https://it.wikipedia.org/wiki?curid=4680091", "title": "Sonic Wings Assault", "text": ""}
{"id": "4680092", "revid": "73843", "url": "https://it.wikipedia.org/wiki?curid=4680092", "title": "Albi di Dylan Dog (1996)", "text": "Albi del fumetto Dylan Dog pubblicati nel 1996\nIncontri ravvicinati.\nGli extraterrestri decidono di scendere sulla terra per studiare gli esseri umani e scoprire cosa siano le emozioni. Patty \u00e8 la vittima scelta dagli alieni per essere studiata. Quando si uccider\u00e0, Dylan Dog inizier\u00e0 a leggere il suo diario alla ricerca della verit\u00e0.\nLa met\u00e0 oscura.\nIl dottor Bronsky, vecchio amico di Dylan Dog, \u00e8 uno psicologo dotato di poteri ESP che utilizza per far uscire la met\u00e0 oscura che risiede all'interno delle persone. Le persone che subiscono questo trattamento si trasformano per\u00f2 in crudeli assassini. Dylan Dog dovr\u00e0 cos\u00ec scontrarsi con lo psicologo e riuscire a sconfiggere la sua componente malvagia.\nLa prigione di carta.\nCharlie Chivazky \u00e8 uno scrittore americano famoso che sparisce durante un tour letterario a Londra. Un gruppo di barboni ingaggia Dylan Dog al fine di scagionare un loro amico accusato di una serie di omicidi assurdi.\nL'antro della belva.\nAriel Howell \u00e8 una ragazza che si rinchiude in un mondo fiabesco da lei immagianto, per sfuggire da un orrendo passato. Chieder\u00e0 l'aiuto di Dylan Dog quando un mostro del passato torner\u00e0 a tormentarla.\nLa governante.\nMita Rigg \u00e8 una ragazza che decide di rivolgersi a Dylan Dog convinta che lo spirito della sua ex governante Erika Hautala la stia perseguitando. \nLa quinta stagione.\nJoel Dipslip \u00e8 un ricercatore che soffre di insonnia perenne, non dorme ormai da mesi. Questo l'incipit che porter\u00e0 Dylan Dog ad avere a che fare nuovamente con Golconda, uno dei peggiori inferni possibili.\nIl gioco del destino.\nAileen Ward \u00e8 un giornalista che decide di seguire per una notte intera Dylan Dog al fine di riuscire a fotografare uno spirito. Il destino, nelle fattezze di uno spietato killer, ha per loro in serbo una notte movimentata.\nL'occhio del gatto.\nCol ritorno di Cagliostro, strani accadimenti cominciano a susseguirsi. A seguito della morte di Lady De Bourgh, Dylan Dog inizier\u00e0 ad indagare per scoprire cosa stia accadendo.\nAbyss.\nMiriam Hall \u00e8 una ragazza che soffre di inquietanti visioni. Dylan Dog dovr\u00e0 scoprire se c'\u00e8 un nesso tra queste visioni e una serie di misteriose morti che stanno accadendo.\nFinch\u00e9 morte non vi separi.\nL'albo \u00e8 ambientato nel passato, quando Dylan Dog lavorava ancora come poliziotto per Scotland Yard. All'epoca dei fatti, conobbe Lillie Connolly, una ragazza irlandese attivista dell'IRA. Dylan se ne innamora subito, ma purtroppo lei \u00e8 determinata a vendicare la morte del fratello, ucciso dai poliziotti, rendendo di fatto il loro amore impossibile. \nIl confine.\nDylan Dog \u00e8 a letto con la sua ultima fiamma, Lovelyne. Quest'ultima attende che Dylan si addormenti per pugnalare sia lui, sia Groucho, venendo per\u00f2 colpita in fronte da un proiettile. Al suo risveglio, Dylan si trover\u00e0 assieme ad altre cinque persone in una zona di confine sospesa tra la vita e la morte, capeggiata dal misterioso Magus. \nPhoenix.\nPhoenix, una delle tante ex fidanzate di Dylan Dog, \u00e8 morta in seguito ad un tragico incidente. Almeno questo \u00e8 quello che crede Dylan, fino a quando, cinque anni dopo, una ragazza bussa alla sua porta sostenendo di essere Phoenix. La somiglianza \u00e8 effettivamente incredibile, e Dylan si ritrova cos\u00ec a dover capire chi sia effettivamente questa donna."}
{"id": "4680094", "revid": "2009138", "url": "https://it.wikipedia.org/wiki?curid=4680094", "title": "Salto con gli sci ai XXII Giochi olimpici invernali - Trampolino normale femminile", "text": "Nel salto con gli sci ai XXII Giochi olimpici invernali la gara dal trampolino normale femminile si \u00e8 disputata l'11 febbraio nella localit\u00e0 di Krasnaja Poljana sul trampolino HS105 RusSki Gorki.\nQuesta competizione \u00e8 stata presente per la prima volta ai Giochi olimpici, dal quale le gare femminili erano escluse. Dopo aver fatto la sua apparizione ai Mondiali gi\u00e0 nel 2011, la disciplina \u00e8 stata inserita anche nel programma olimpico.\nLa tedesca Carina Vogt ha vinto la medaglia d'oro, l'austriaca Daniela Iraschko quella d'argento e la francese Coline Mattel quella di bronzo.\nClassifica di gara.\nData: Marted\u00ec 11 febbraio 2014\n\"1\u00aa Prova di salto\"\nOra locale: 22:25 \n\"2\u00aa Prova di salto\"\nOra locale: \nTrampolino: RusSki Gorki \nPunto K: 95 m \nLegenda:\nAltri progetti.\n "}
{"id": "4680100", "revid": "767487", "url": "https://it.wikipedia.org/wiki?curid=4680100", "title": "Piacenza Football Club 1992-1993", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1992-1993.\nStagione.\nLa societ\u00e0 parte con l'obiettivo di conseguire una nuova salvezza, nonostante la rosa fosse stata rinforzata da numerosi acquisti in sede di mercato (il portiere Taibi, i difensori Maccoppi e Carannante, il centrocampista Suppa e l'ala Turrini). Nel corso del campionato la squadra inanella una serie di prestazioni che la portano, per la prima volta nella sua storia, a lottare per la promozione in Serie A: la promozione viene raggiunta all'ultima giornata, grazie alla vittoria per 1-0 sul campo del Cosenza (rete di Fulvio Simonini). Gli emiliani ottengono cos\u00ec la loro prima promozione nella massima serie.\nDivisa e sponsor.\nIl fornitore ufficiale di materiale tecnico per la stagione 1992-93 fu ABM, mentre lo sponsor di maglia fu Cassa di Risparmio di Piacenza e Vigevano.\nOrganigramma societario.\nArea direttiva\nArea tecnica\nArea sanitaria"}
{"id": "4680103", "revid": "339392", "url": "https://it.wikipedia.org/wiki?curid=4680103", "title": "Marine Midland Arena", "text": ""}
{"id": "4680104", "revid": "599013", "url": "https://it.wikipedia.org/wiki?curid=4680104", "title": "Forno elettrico", "text": "Esistono quattro tipi di forno elettrico:"}
{"id": "4680107", "revid": "1573940", "url": "https://it.wikipedia.org/wiki?curid=4680107", "title": "Philesturnus", "text": "Philesturnus \u00e8 un genere di uccelli passeriformi della famiglia Callaeidae.\nEtimologia.\nIl nome scientifico del genere, \"Philesturnus\", \u00e8 una parola macedonia dei generi \"Philemon\" e \"Sturnus\": questi uccelli vengono conosciuti col nome comune di calleidi caruncolati o sellarossa (per la livrea), mentre il loro nome in m\u0101ori \u00e8 \"tieke\" (onomatopeico del richiamo).\nDescrizione.\nLe due specie di sellarossa sono uccelli di taglia medio-piccola (25\u00a0cm), dall'aspetto molto simile a quello degli storni o dei merli indiani, con testa arrotondata, becco allungato forte e appuntito, forti zampe con artigli ben sviluppati, ali arrotondate e relativamente corte e coda lunga e dalla punta cuneiforme.\nIl piumaggio \u00e8 dominato dai toni del nero lucido: fanno eccezione l'area alla base della coda e (come intuibile dal nome comune) il dorso e le ali, che sono di color nocciola. Su ciascun lato della bocca, alla base del becco, \u00e8 presente una caruncola pendula di colore rosso-arancio.\nIn ambedue le specie il dimorfismo sessuale \u00e8 ben evidente, con femmine quasi interamente marroni e prive di caruncole.\nDistribuzione.\nIl genere \u00e8 endemico della Nuova Zelanda, con una specie diffusa nell'Isola del Nord e l'altra nell'Isola del Sud: i sellarossa sono abitatori delle foreste primarie con abbondanza di vecchi alberi e sottobosco denso.\nAttualmente ambedue le specie sono scomparse dal loro areale originario e sopravvivono allo stato selvatico solo in alcune isole-santuario dove i predatori introdotti sono stati debellati.\nBiologia.\nSi tratta di uccelli diurni e territoriali, che (quando la loro consistenza numerica lo permetteva) tendono a vivere in stormi. Cattivi volatori, si muovono perlopi\u00f9 al suolo o fra i cespugli, essendo per\u00f2 in grado di volare rumorosamente per brevi distanze e di raggiungere le cime degli alberi saltellando di ramo in ramo o aggrappandosi alla corteccia con le forti zampe unghiute.\nLa loro dieta \u00e8 prevalentemente insettivora, componendosi di larve d'insetto reperite sollevando pezzi di corteccia col forte becco cuneiforme: questi uccelli mangiano inoltre anche bacche, frutta matura e nettare.\nI sellarossa sono uccelli monogami: il nido \u00e8 una coppa di fibre vegetali intrecciate a poca distanza dal suolo. La femmina cova le uova da sola, mentre i nidiacei vengono accuditi a lungo da ambedue i genitori, scendendo agevolmente al suolo e correndo e pigolando rumorosamente verso di essi per richiedere l'imbeccata.\nTassonomia.\nAl genere vengono ascritte due specie:\nQuest'ultima in passato veniva considerata una sottospecie della prima col nome di \"P. c. rufusater\", ma attualmente si preferisce considerare le due popolazioni come specie a s\u00e9 stanti.\nNella cultura di massa.\nI sellarossa occupano un posto di rilievo nel \"folklore\" M\u0101ori: sentire il loro verso \u00e8 considerato di buon auspicio se esso proviene dalla destra, mentre porta sfortuna udire questi uccelli cantare alla propria sinistra.\nL'origine della loro colorazione, inoltre, viene spiegata in una leggenda maori: questi uccelli, infatti, avrebbero rifiutato di portare l'acqua all'assetato M\u0101ui, esausto dopo la battaglia col sole, ed egli in preda all'ira li afferr\u00f2 per la schiena, lasciando una bruciatura marrone sul piumaggio nero. L'acqua venne poi fornita all'eroe da un parente dei sellarossa, il kokako."}
{"id": "4680109", "revid": "416175", "url": "https://it.wikipedia.org/wiki?curid=4680109", "title": "Albi di Dylan Dog (1997)", "text": "Albi del fumetto Dylan Dog pubblicati nel 1997\nIl Picco della Strega.\nQuattro ragazze decidono di recarsi a Darkness, in Cornovaglia, per effettuare un'escursione sul monte Witch Peak, famoso per essere considerato luogo maledetto. Solo una di esse, Karen Shadwell, fa ritorno dall'escursione, in evidente stato di shock. Dylan Dog indagher\u00e0 per scoprire cosa nasconde realmente il famigerato Picco della Strega.\nTre per zero.\nIl professor Knock (ispirato ad Albert Einstein) \u00e8 uno scienziato deciso a dimostrare che il prodotto della moltiplicazione \"3 x 0\" sia tre, anzich\u00e9 zero, partendo dal concetto secondo cui se si possiedono tre mele che si moltiplicano per zero le mele rimangono tre.\nLa mancata vendita di un frigorifero crea una serie di reazioni a catena con un effetto valanga che porta ad una disastrosa crisi economica. Nel frattempo Dylan indaga a Bellybutton, un paese dove le persone hanno smesso di morire.\nLa Morte Rossa.\nDylan Dog si reca a Venezia, per indagare su un quadro del pittore del '500 Jacopo da Verona. Il quadro raffigura la Morte Rossa, ossia la peste e chiunque ne venga a contatto, muore proprio a causa della terribile infezione. Dylan, con l'aiuto del commissario Corradi, dar\u00e0 cos\u00ec la caccia ad un killer invisibile tra le calli e i canali di Venezia.\nIl cuore di Johnny.\nI genitori di Johnny \"Freak\" vengono uccisi mentre il fratellastro Dougal scompare misteriosamente. Inoltre viene uccisa anche Dora, ex fidanzata di Dougal e infermiera che aveva in cura Johnny quando era ancora ricoverato in ospedale. Dylan Dog non pu\u00f2 credere che dietro tutto questo ci sia la vendetta dello spirito del suo caro amico, morto tanto tempo prima.\nIl richiamo della foresta.\nEdward Hobbes, a capo della multinazionale GPU, \u00e8 un miliardario senza scrupoli che sta costruendo un grattacielo, la Torre Azzurra, usando come manodopera a costo zero degli operai stranieri. Simon Wells, architetto agli ordini di Hobbes, assiste alla morte di uno degli operai, un ragazzo africano di nome Dambaka, che gli rivela il suo passato: \u00e8 dovuto fuggire perch\u00e9 il suo Paese, il Wanga, era devastato da una guerra civile. A scoprire il mistero che si cela dietro la morte dell'operaio e di vari membri della GPU impegnati alla costruzione del grattacielo ci penser\u00e0 una vecchia conoscenza dell'Indagatore dell'Incubo, qualcuno che conosce molto bene ci\u00f2 che succede ai neri di Londra: Jamais Nonplus!\nIl ritorno di Killex.\nChristopher Killex \u00e8 un geniale assassino scomparso tempo fa in seguito ad uno scontro con Dylan Dog. La sua missione era quella di trovare una prova concreta della presenza dell'anima. Quando viene rinvenuta una fossa comune contenente cadaveri squartati, la mente di Dylan ritorna subito al passato. Quando poi un bambino gli porter\u00e0 un messaggio da parte di Killex, Dylan in un primo momento penser\u00e0 che il corpo del bambino sia posseduto dall'assassino.\nIl negromante.\nAlexius Armanagh \u00e8 un negromante in cerca della soluzione per sconfiggere la morte, per fare questo si nutre della creativit\u00e0 delle persone. Cinque giovani artisti cadono nella sua trappola e, quaranta anni dopo, il negromante ritorna per concludere la sua opera.\nQuando cadono le stelle.\nWhitley Davies, una vecchia conoscenza di Dylan Dog, torna ad essere ossessionato dagli extraterrestri. Un contadino con la sua mucca rimangono coinvolti in UFO crash, Dylan dovr\u00e0 cos\u00ec vedersela con l'esercito, in particolare col Generale Scott, per risolvere il mistero.\nL'uomo che vende il tempo.\nMastro Hora \u00e8 un orologiaio molto particolare, \u00e8 infatti in grado di vendere il tempo. Il prezzo da pagare \u00e8 ovviamente molto alto, ne sa qualcosa Dylan Dog, costretto ad una folle corsa per poter riuscire a risolvere il caso.\nAnanga!\nJuma Sombraluz, acrobata circense, \u00e8 convinta di essere posseduta dallo spirito del Dio Giaguaro, accusandosi di alcuni orribili omicidi. Dylan Dog cercher\u00e0 di scoprire la verit\u00e0, in un intreccio che coinvolger\u00e0 anche Martyn Myst\u00e8re e Jerry Drake, alias Mister No. \nL'urlo del giaguaro.\nSeconda e ultima parte in cui Dylan Dog dipaner\u00e0 il mistero di Ananga, ossia lo spirito del Dio Giaguaro che sta continuando a seminare il panico a Londra. La bella Juma \u00e8 realmente posseduta dallo spirito?\nScanner.\nIl dottor Dagherov \u00e8 a capo dell'esperimento Little Death, ossia l'utilizzo di bambini con immensi poteri ESP a scopo militare. Pearl Dee \u00e8 l'unica sopravvissuta e riesce a fuggire da Castletown, sede degli esperimenti. La ragazzina sar\u00e0 cos\u00ec braccata dai militari che cercheranno di ucciderla, mentre Dylan Dog cercher\u00e0 di salvarla."}
{"id": "4680111", "revid": "767487", "url": "https://it.wikipedia.org/wiki?curid=4680111", "title": "Finex", "text": "Il processo Finex \u00e8 un procedimento per la produzione di ghisa liquida in cui, al contrario di quanto avviene nel processo altoforno, non \u00e8 necessaria la preparazione della carica mediante sinterizzazione e pellettizzazione, n\u00e9 \u00e8 necessario l'impiego di carbon coke. Questo processo \u00e8 essenzialmente una combinazione del letto fluido Finmet e del fusore-gassificatore Corex, da qui il nome.\nPrincipio di funzionamento.\nIl minerale, essiccato in un impianto a ciclone, viene ridotto a Direct Reduced Iron (DRI) in un reattore a letto fluido multistadio per mezzo di un gas riducente. Il DRI viene poi compattato a Hot Compacted Iron (HRI) ed infine immesso in un fusore-gassificatore, dove viene fuso in ghisa. L'energia necessaria per la fusione e le reazioni metallurgiche viene generata mediante la gassificazione di carbone con ossigeno; il risultante gas di riduzione viene utilizzato nel reattore a letto fluido per la riduzione del minerale. Alla fine del processo vengono spillati ghisa e scoria metallurgica, analogamente a quanto avviene in altoforno. In aggiunta, nel processo Finex, viene prodotto gas con elevato potere calorifico che pu\u00f2 essere impiegato nella produzione di energia elettrica o come gas combustibile. Grazie all'utilizzo diretto di carbone e minerale in polvere \u00e8 possibile evitare l'utilizzo della cokeria e degli impianti di sinterizzazione con sensibili miglioramenti per l'ambiente.\nVantaggi.\nSi stima che l'eliminazione dei processi preliminari renda la costruzione di un impianto Finex meno costosa rispetto alla realizzazione di un impianto altoforno delle medesime dimensioni. "}
{"id": "4680112", "revid": "81103", "url": "https://it.wikipedia.org/wiki?curid=4680112", "title": "Luis Marichalar y Monreal", "text": "Biografia.\nNacque a Madrid il 22 gennaio 1873, terzogenito di Amalio Rufino Marichalar y San Clemente, VIII Marchese di Montesa e di Mar\u00eda Cecilia Monreal y Ortiz de Z\u00e1rate, mentre suo nonno era \u00c1lvaro y Jaime de Marichalar. La coppia ebbe altri due figli, Pedro Marichalar y Monreal Marchese di Montesa (1867-1932) e Mar\u00eda Cecilia Cayetana Evarista Marichalar y Monreal. Membro del Partito Conservatore, inizi\u00f2 la sua carriera politica nel 1899 come deputato per il distretto di Soria. Egli era un facoltoso imprenditore, proprietario di terreni in Andalusia e Castiglia, possessore di un grande palazzo nel centro della citt\u00e0 di Madrid, oltre che del pi\u00f9 prestigioso caff\u00e8 cittadino, membro di numerosi consigli di amministrazione di societ\u00e0 e di imprese, ma anche grande benefattore e mentore di ogni iniziativa sociale della citt\u00e0. Si spos\u00f2 con Mar\u00eda Encarnaci\u00f3n Bruguera y Molinuevo (1877-1946), che gli diede tre figli: Francisco Javier, Amalio e Maria del Carmen. Viene rieletto alle Cortes Generales anche nelle successive elezioni, e nel 1914 diviene Senatore del Regno Grande studioso della storia dell'agricoltura spagnola dal 1910 inizi\u00f2 a sostenere l'opportunit\u00e0 di attuare una riforma agraria al fine di spezzare le grandi propriet\u00e0 terriere, istituendo piccole propriet\u00e0 agricole, al fine di favorire la classe operaia. La proposta non venne accolta, ma egli non si scoraggi\u00f2. In quegli anni critic\u00f2 anche la mancanza di un valido sistema di credito agrario che costringeva gli agricoltori a rivolgersi agli usurai.\nNel 1907 divenne Direttore Generale del dipartimento dell'Agricoltura (1907), poi fu Sindaco (Alcade) di Madrid (tra il 1913 e 1914), e Ministro dello Sviluppo (tra l'11 giugno e il 3 novembre 1917) durante il gabinetto retto da Eduardo Dato Iradier. Dopo l'esperienza come senatore fu di nuovo deputato per il distretto di Soria nel 1920 e nel 1923. Tra il 5 maggio 1920 e il 14 agosto 1921 fu Ministro della Guerra nel governo Dato e in quello del suo successore, Manuel Allendesalazar Mu\u00f1oz. Durante il periodo in cui fu alla direzione del ministero avvenne la sanguinosa sconfitta nella Battaglia di Annual, in cui trovarono la morte oltre 12.000 soldati spagnoli, e il loro comandante, il generale Manuel Fern\u00e1ndez Silvestre y Pantiga.\nRicopr\u00ec anche numerose altre cariche onorifiche, fu membro della Real Academia de Ciencias Morales y Pol\u00edticas, presidente dell'Associazione degli Agricoltori spagnoli, presidente dell'Istituto per le Riforme Sociali, e dell'Associazione spagnola per il progresso sociale, ecc, ecc. Si batt\u00e9 sempre per l'attuazione della riforma agraria, anche con l'avvento della Repubblica.\nNel 1933 la situazione nelle campagne era tesissima, e peggiorava molto rapidamente. Il governo, nel tentativo di riavviare il commercio e il movimento del capitale, favor\u00ec la diminuzione dei salari, il licenziamento degli operai e l'allontanamento degli affittuari, senza che le leggi vigenti venissero rispettate. Ci\u00f2 provoc\u00f2 un aumento della miseria talmente elevato da far paura alla classe governativa.\nIl Visconte di Eza, Deputato monarchico, ancora nel 1934 dichiarava che nella campagna circa 150.000 famiglie mancavano del necessario per vivere. In pi\u00f9 in alcuni villaggi l'altissima disoccupazione che si verificava in alcuni mesi dell'anno portava ad una tale miseria che gli stessi proprietari terrieri ne erano terrorizzati. In risposta alla crisi il governo socialista diede il vai ad un massiccio piano di collettivizzazione, sottraendo, anche con l'uso della forza, le terre ai proprietari. Ci\u00f2 diede il via ad un diffuso malcontento che sarenne poi sfociato nella rivolta militare nazionalista del 1936. Si spense a Madrid il 25 dicembre 1945.\nPer ricordare la sua figura il 29 marzo 2000 il Ministero dell'Agricoltura e della Pesca spagnolo ha immesso in servizio una nave da ricerca oceanografica denominata \"Vizconde de Eza\"."}
{"id": "4680120", "revid": "1494169", "url": "https://it.wikipedia.org/wiki?curid=4680120", "title": "Ottino (disambigua)", "text": ""}
{"id": "4680123", "revid": "1851848", "url": "https://it.wikipedia.org/wiki?curid=4680123", "title": "PlayStation Vita 2000", "text": ", conosciuta anche come PlayStation Vita Slim (il nome ufficiale rimane comunque \"PlayStation Vita\"), \u00e8 una console portatile per videogiochi prodotta da Sony Interactive Entertainment, svelata ufficialmente alla stampa a Tokyo il 9 settembre 2013. Il dispositivo \u00e8 il primo restyling di PlayStation Vita, \u00e8 disponibile in Giappone dal 10 ottobre 2013 in sei colorazioni, nel Regno Unito dal 7 febbraio 2014, in Nord America dal 6 maggio 2014, in Australia dal 4 giugno 2014 e in Europa dal 18 giugno 2014.\nQuesto nuovo modello della serie PCH-2000 \u00e8 pi\u00f9 sottile del 20%, pi\u00f9 leggero del 15%, ha un'ora in pi\u00f9 di vita della batteria, lo schermo OLED \u00e8 stato rimosso a favore di un LCD, include una porta micro USB Tipo B e 1GB di archiviazione interna. In aggiunta, Sony ha introdotto anche una nuova memory card da 64 GB. Non \u00e8 stato annunciato un modello con 3G integrato."}
{"id": "4680125", "revid": "267975", "url": "https://it.wikipedia.org/wiki?curid=4680125", "title": "Ordinariato per i fedeli di rito orientale", "text": "L'ordinariato per i fedeli di rito orientale \u00e8 una tipologia di circoscrizione ecclesiastica della Chiesa cattolica \u00abper l'assistenza pastorale di cattolici orientali di qualunque rito che non abbiano gerarchia propria nel paese di residenza\u00bb.\nDescrizione.\nA capo dell'Ordinariato c'\u00e8 un prelato con il titolo di ordinario, nominato dalla Santa Sede, con giurisdizione su tutti i fedeli appartenenti ai riti orientali sprovvisti di vescovo proprio. In genere, l'ordinariato ha un ambito nazionale, estende la sua giurisdizione su fedeli che appartengono ad uno o pi\u00f9 riti liturgici e la carica di ordinario viene attribuita al vescovo della capitale del Paese; fa eccezione l'ordinariato armeno dell'Europa orientale.\nL'ordinariato per i fedeli di rito orientale, che fa parte dell'organizzazione della Chiesa latina, non \u00e8 una figura giuridica creata dal diritto canonico, bens\u00ec una circoscrizione personale configurata dalla prassi. Nella sua istituzione, la Santa Sede si \u00e8 tuttavia ispirata al canone 383 \u00a72 del Codice di diritto canonico e al canone 916 \u00a75 del Codice dei canoni delle Chiese orientali.\nSecondo l'Annuario Pontificio, questo tipo di circoscrizione ecclesiastica \u00e8 nato con la lettera apostolica \"Officium supremi apostolatus\" del 15 luglio 1912, con la quale si regolava l'assistenza spirituale dei ruteni del Canada.\nElenco degli ordinariati.\nOggi esistono 9 ordinariati per i fedeli di rito orientale nei seguenti Paesi:"}
{"id": "4680126", "revid": "767487", "url": "https://it.wikipedia.org/wiki?curid=4680126", "title": "Johann Hofst\u00e4tter", "text": "Carriera.\nNazionale.\nHa collezionato 1 presenza con la Nazionale tedesca."}
{"id": "4680129", "revid": "287204", "url": "https://it.wikipedia.org/wiki?curid=4680129", "title": "Johann Hofstatter", "text": ""}
{"id": "4680130", "revid": "318922", "url": "https://it.wikipedia.org/wiki?curid=4680130", "title": "Johann Hofstaetter", "text": ""}
{"id": "4680132", "revid": "599013", "url": "https://it.wikipedia.org/wiki?curid=4680132", "title": "Marcelo Miguel Pelissari", "text": "Carriera.\nNazionale.\nHa giocato 5 partite nei Mondiali Under-20 del 1995."}
{"id": "4680134", "revid": "599013", "url": "https://it.wikipedia.org/wiki?curid=4680134", "title": "Franck Durix", "text": ""}
{"id": "4680137", "revid": "599013", "url": "https://it.wikipedia.org/wiki?curid=4680137", "title": "Ernst Plener", "text": "Carriera.\nNazionale.\nHa collezionato 2 presenze con la propria nazionale."}
{"id": "4680138", "revid": "599013", "url": "https://it.wikipedia.org/wiki?curid=4680138", "title": "Raudnei Anversa Freire", "text": "Carriera.\nNel 1987-1988 ha giocato 6 partite in Primeira Liga col Porto, pi\u00f9 una all'inizio della stagione successiva, in cui \u00e8 passato in Spagna al Deportivo de La Coru\u00f1a (77 presenze in seconda serie).\nTorna a giocare nella massima serie portoghese con Belenenses e Gil Vicente.\nNel 1996 va a giocate in Giappone con il Kyoto Purple Sanga."}
{"id": "4680139", "revid": "115305037", "url": "https://it.wikipedia.org/wiki?curid=4680139", "title": "Fl\u00e1vio Campos", "text": ""}
{"id": "4680140", "revid": "3115", "url": "https://it.wikipedia.org/wiki?curid=4680140", "title": "Nicola Gennaro", "text": "Biografia.\nNicola Gennaro si \u00e8 formato al Collegio Salesiano \u201cManfredini\u201d e al Liceo \u201cG.B.Ferrari\u201d di Este; nel 1994 ha ottenuto la laurea all\u2019Istituto Universitario di Architettura di Venezia (IUAV), in cui \u00e8 stato allievo di Aldo Rossi.\nNel 1995 a Firenze si \u00e8 avviato alla professione di architetto e nel 2002 ha iniziato ad occuparsi di edilizia scolastica come funzionario della Provincia di Padova. \n\u00c8 progettista di poli scolastici delle scuole secondarie superiori, tra i quali il Liceo Ferrari di Este di cui era stato allievo dal 1982 al 1987. Nel 2005, durante gli scavi per l'adeguamento antincendio di un edificio scolastico, \u00e8 stato artefice della scoperta dei resti di un tempio romano dell'antica Patavium dedicato alla dea Concordia. Nel 2005-07, per ricavare degli archivi scolastici, si \u00e8 occupato dell'ampliamento dell'Archivio di Stato di Padova in cooperazione col Ministero per i beni e le attivit\u00e0 culturali progettando il primo deposito documentale italiano dotato di percorso espositivo verticale interno.\nDal 2004 al 2009, in collaborazione con l'Universit\u00e0 IUAV di Venezia e con l'Universit\u00e0 di Padova, \u00e8 stato tutor di stage e tirocini in materia di progettazione di edilizia scolastica.\nNel 2006 \u00e8 stato relatore de \"La prevenzione della Criminalit\u00e0 nell'edilizia scolastica\" al convegno su \"L'impatto del disegno urbano nella prevenzione del crimine\" a Padova. \nNel 2007 ha ricevuto la Menzione d'onore al Premio di Architettura \u201cBarbara Cappochin\u201d per la progettazione del \u201cMagazzino di Cinto Euganeo\u201d, che rappresenta una rilettura in chiave contemporanea dell'architettura rurale del Parco regionale dei Colli Euganei.\nBibliografia.\nPubblicazioni in cataloghi di premi e mostre:\nPubblicazioni su volumi:\nPubblicazioni su riviste e periodici:\nPubblicazioni su siti web:\nArticoli su quotidiani:"}
{"id": "4680141", "revid": "767487", "url": "https://it.wikipedia.org/wiki?curid=4680141", "title": "S\u00e9rgio Soares", "text": "Carriera.\nGiocatore.\nNella stagione 1996-1997 ha giocato 24 partite in campionato col Palmeiras, per poi trasferirsi in Giappone al Purple Sanga giocando 9 partite.\nAllenatore.\nDa allenatore ha sempre guidato squadre brasiliane, tranne un'esperienza al Cerezo Osaka, in Giappone, nel 2012."}
{"id": "4680143", "revid": "110157", "url": "https://it.wikipedia.org/wiki?curid=4680143", "title": "Janina Flieger", "text": "Biografia.\nIn attivit\u00e0 sin da bambina, ha partecipato a oltre una quarantina di differenti produzioni.\nTra i suoi ruoli principali, figurano quello di Bettina Behrendt nel film TV \"Trappola via internet\" (2000), quello di Rina Reetkoven nella serie televisiva \"Absolut das Leben\" (2002-2006), quello di Sophie Kramer nella serie televisiva \"Die Fallers\" (2007-2013), quello di Natalie Blum nel film TV del ciclo \"Rosamunde Pilcher\" \"Lascia che sia amore\" (\"Lass es Liebe sein\", 2009) e quello di Vanessa Meyer nella soap opera \"Lena - Amore della mia vita\" (\"Lena - Liebe meines Lebens\", 2010-2011). \u00c8 inoltre apparsa come guest-star in serie televisive quali \"In aller Freundschaft\", \"Tatort\", \"Squadra Speciale Cobra 11\", \"Polizeiruf 110\", \"Il nostro amico Charly\", \"Squadra Speciale Colonia\", \"Last Cop - L'ultimo sbirro\", ecc.\nVive tra Berlino e Colonia."}
{"id": "4680144", "revid": "599013", "url": "https://it.wikipedia.org/wiki?curid=4680144", "title": "Jos\u00e9 Alexandre Alves Lindo", "text": ""}
{"id": "4680148", "revid": "599013", "url": "https://it.wikipedia.org/wiki?curid=4680148", "title": "Vjekoslav \u0160krinjar", "text": ""}
{"id": "4680150", "revid": "767487", "url": "https://it.wikipedia.org/wiki?curid=4680150", "title": "Marco Ant\u00f4nio da Silva", "text": ""}
{"id": "4680153", "revid": "15756", "url": "https://it.wikipedia.org/wiki?curid=4680153", "title": "Football Supporters Europe", "text": "Football Supporters Europe (FSE) \u00e8 un network europeo di tifosi formalmente costituito come organizzazione non a scopo di lucro con membri in 48 paesi aderenti alla UEFA. Fondata nel 2008 durante il primo Congresso dei Tifosi Europei, questa organizzazione \u00e8 consultata da istituzioni come l'UEFA, il Consiglio Europeo o la EPFL (European Professional Football Leagues), un'associazione che rappresenta le leghe di calcio professionistico in Europa, sui temi collegati ai tifosi.\nStoria.\nLe origini di FSE sono da individuarsi nella collaborazione internazionale tra varie organizzazioni che, riunite sotto la sigla Football Supporters International, operavano per fornire servizi di consulenza, informazione e supporto, noti come \u201cFans' Embassies\u201d, ai tifosi delle rappresentative nazionali e in occasione delle grandi competizioni continentali e mondiali.\nMa la storia pi\u00f9 recente di FSE, quella da cui deriva la sua forma attuale, prende il via nel luglio 2008, quando l'associazione dei tifosi britannici Football Supporters' Federation (FSF) ospita a Londra la prima Congresso dei Tifosi di Calcio Europei (EFFC).\nDurante questa riunione, che si svolgeva nell'Emirates Stadium dell'Arsenal, furono organizzati dei dibattiti sui problemi incontrati dai tifosi di calcio in Europa e l'evento diede l'impulso decisivo allo futuro sviluppo del network. La seconda Assemblea dei Tifosi di Calcio fu organizzata ad Amburgo l'anno dopo. Oltre a dei workshops su temi come la discriminazione, il controllo della polizia, gli orari delle partite e la commercializzazione del calcio, lo statuto dell'organizzazione fu approvato e il network fu cos\u00ec formalmente costituito.\nStruttura.\nGli aderenti a FSE sono tifosi di calcio individuali come anche organizzazioni o iniziative locali, nazionali e transnazional in quarantadue paesi diversi. Secondo le sue affermazioni, FSE rappresenterebbe circa 3 milioni di tifosi di calcio e sarebbe perci\u00f2 l'organizzazione di tifosi pi\u00f9 grande nel mondo.\nL'organismo pi\u00f9 alto dell'organizzazione \u00e8 il \"Congresso Annuale dei Membri di FSE\". Ha luogo ogni anno nell'ambito dell'Assemblea dei Tifosi di Calcio (EFFC). I membri votano per determinare gli scopi, gli obiettivi e le future del network, approvano le modifiche allo statuto ed eleggono i membri del consiglio direttivo per l'anno a venire.\nIl consiglio direttivo \u00e8 composto dal coordinamento di FSE, dai direttori dei \"dipartimenti\" specifici e dai membri eletti. I membri del consiglio direttivo sono responsabili della gestione generale dell'organizzazione. Prendono le decisioni importanti, sviluppano delle attivit\u00e0 con i membri di base e rappresentano FSE durante diverse azioni, eventi e riunioni come l'incontro annuale con il presidente dell'UEFA a Nyon in Svizzera.\nLa sede del centro di coordinamento centrale si trova ad Amburgo in Germania. Gli impiegati e stagisti coordinano qui le diverse iniziative e divisioni del network; sono inoltre responsabili della gestione e dell'organizzazione generale di FSE (contabilit\u00e0, affari legali, comunicazione interna e esterna ecc.). Il coordinamento di FSE \u00e8 nominato dal consiglio direttivo.\nI dipartimenti (come per esempio il dipartimento anti-discriminazione o le fans' embassies) si concentrano su temi particolari. Si costituiscono in network o organismi semi-autonomi che elaborano progetti pertinenti per i tifosi sotto la supervisione di FSE. Ogni dipartimento nomina un direttore che lo rappresenta presso il consiglio direttivo.\nPrincipi fondanti.\nPer diventare membro di FSE \u00e8 richiesto il sostegno attivo dei quattro \"principi fondanti\" dell'organizzazione:\nEsempi di attivit\u00e0.\nCongresso dei Tifosi di Calcio Europei (EFFC).\nCongresso dei Tifosi di Calcio Europei (EFFC - European Football Fan Congress) \u00e8 organizzata da FSE con i suoi membri locali e altri gruppi di tifosi della citt\u00e0 ospitante per affrontare i problemi incontrati dai tifosi. Il dialogo con i tifosi, l'autoregolazione e la cultura del tifo sono promossi tramite laboratori di discussione, tavole rotonde e altri dibattiti tra i tifosi e i rappresentanti delle istituzioni del calcio e delle istituzioni politiche. L'assemblea ha luogo ogni anno in una citt\u00e0 diversa: nel 2008 a Londra, nel 2009 a Amburgo, nel 2010 a Barcellona, nel 2011 a Copenaghen, nel 2012 a Istanbul e nel 2013 a Amsterdam con la partecipazione di Gianni Infantino, il segretario generale UEFA.\nManuale sulle carte dei diritti e dei doveri dei tifosi.\nSecondo la definizione data da istituzioni come la Commissione europea o il Consiglio Europeo, le \"supporters' charters\" sono accordi congiunti tra le squadre, le federazioni gioco calcio e i tifosi che determinano i loro diritti e doveri reciproci. I risultati di questa trattativa vengono messi per iscritto in una \"carta dei diritti e dei doveri dei tifosi\" che \u00e8 regolarmente rivista dopo la sua adozione. Queste carte sono perci\u00f2 concepite per essere un strumento di dialogo sociale con l'obiettivo di prevenire le tensioni tra le squadre e i tifosi cos\u00ec come i comportamenti anti-sociali negli stadi.\nUn manuale sulle carte dei diritti e dei doveri dei tifosi fu sviluppato da FSE (di sua iniziativa) con le istituzioni del calcio europeo, le federazioni e le leghe nazionali di calcio, l'associazione mondiale dei calciatori professionisti FIFPro e i rappresentanti dei tifosi (membri di FSE) e delle istituzioni politiche. Secondo Jo Vanhecke, il dirigente del Comitato Permanente sulla Violenza degli Spettatori del Consiglio Europeo, il \"processo che ha condotto a l'edizione di questo manuale era in s\u00e9 un'innovazione. Tutti gli attori hanno potuto partecipare e dibattere del contenuto in un dialogo aperto, fondato sui principi del mutuo rispetto e dell'uguaglianza tra gli interlocutori\". La versione finale di quel documento fu concepita come uno strumento per le squadre e i tifosi, e ricevette il sostegno del commissario europeo per l'educazione e la cultura, Androulla Vassiliou, e del presidente della UEFA Michel Platini.\nIl manuale \u00e8 stato lanciato il 3 giugno 2013 a Vienna nell'ambito del seminario del progetto \"ProSupporters\". Questa pubblicazione, sostenuta dalle istituzioni europee, \u00e8 disponibile in cinque lingue in copia cartacea e si pu\u00f2 scaricare dal sito di FSE.\nIl Fondo di Azione di FSE per i Tifosi.\nLanciato nel 2012, il Fondo di Azione di FSE per i Tifosi ha per obiettivo il sostegno finanziario alle iniziative e ai progetti a favore dei tifosi, grazie al guadagno di un negozio online.\nFans' Embassies per le partite internazionali.\nIl concetto di Fans' Embassy (o Ambasciata dei Tifosi) risale all'insieme di servizi forniti ai tifosi di Inghilterra e Germania ai Campionati Mondiali del 1990 in Italia, e si \u00e8 sviluppato in seguito attraverso i vari tornei. Secondo il sito di FSE, \"con il termine Fans' Embassy si vuole definire un insieme di servizi di consulenza, informazione e sostegno dedicato ai tifosi che si recano all'estero per un incontro in trasferta o per un torneo internazionale\". Il dipartimento \"Fans' Embassies\" attualmente sta sviluppando una app per smartphone per fornire queste informazioni ai tifosi sulla base dei contributi dei membri di FSE e di altri tifosi europei.\nGiornate di mobilitazione negli stadi.\nA due riprese, FSE ha iniziato delle \"giornate di mobilitazione negli stadi\" su temi considerati come importanti per i tifosi. Il motto delle prime giornate di mobilitazione era \"Our Game - Our time\" (Il nostro gioco, il nostro tempo). Invitavano i tifosi europei a organizzare degli eventi visibili e delle coreografie negli stadi per mostrare il loro sostegno per gli orari \"fan friendly\" che gli permetterebbero di assistere a tutte le partite. Queste giornate di mobilitazione ebbero luogo nel 2010.\nLe seconde giornate di mobilitazione europee ebbero luogo a Maggio 2011 con il motto \"Save Fan Culture!\" (Salviamo la cultura del tifo!). Riguardavano principalmente il problema delle misure di sicurezza che i tifosi europei (secondo i testimoni che raccoglievano i rappresentanti di FSE) consideravano spesso come sproporzionate e troppo restrittive.\nLe giornate d'azione europee promosse da FSE ricevettero il sostegno di diversi gruppi e iniziative di tifosi in 10 paesi diversi. Questi ultimi iscrissero i loro nomi sulla lista dei partecipanti poi organizzarono delle azioni nei loro stadi nell'ambito delle giornate di campionato.\nNel 2010, in Svezia, la campagna \"Our Game - Our Time\" fu particolarmente sostenuta dai tifosi svedesi, talmente tanto che la Federazione Svedese Gioco Calcio gli propose di consultarli durante l'elaborazione del calendario e degli orari.\nFanzine \u2013 Revive the Roar!\nFSE pubblica un fanzine annuale, \"Revive the Roar!\". Nel 2016, 6 edizioni sono uscite, tra cui una guida alla comunicazione con i media e dei consigli giuridici per i tifosi.\nLobbying istituzionale.\nFSE interagisce con diverse istituzioni (specialmente a livello europeo) per rappresentare il punto di vista dei tifosi nell'ambito del processo di decisione istituzionale.\nDal 2009, FSE ha uno status di osservatore nel comitato permanente sulla violenza dei spettatori e i comportamenti riprovevoli durante eventi sportivi (T-RV) del Consiglio europeo. Nel 2012, FSE \u00e8 stata invitata, dalla Commissione europea, alle riunioni del Gruppo di Esperti dell'UE sul \"Buon Governo\" (EU Expert Group on Good Governance) in qualit\u00e0 di osservatore.\nAltre piattaforme istituzionali hanno ugualmente consultato FSE o richiesto il suo sostegno o la sua perizia (in particolare nel campo della sicurezza). Si pu\u00f2 per esempio menzionare il think-thank degli esperti del calcio dell'UE e il loro programma di formazione per ufficiali di polizia, di cui l'obiettivo era la promozione di strategie di polizia innovative, mettendo l'accento sulla de-escalation delle tensioni e la comunicazione.\nFSE organizza anche delle riunioni nell'ambito del suo lavoro di lobbying e cerca di rendere pi\u00f9 visibili le sue azioni cos\u00ec come le azioni locali dei suoi membri presso le federazioni nazionali gioco calcio, le autorit\u00e0 locali, le squadre e i media (per esempio nell'ambito dell'Assemblea dei Tifosi Europei o attraverso un trattamento individuale delle richieste dei membri)."}
{"id": "4680154", "revid": "125127017", "url": "https://it.wikipedia.org/wiki?curid=4680154", "title": "Battaglia dei sessi (tennis)", "text": "Nel tennis il termine battaglia dei sessi (in inglese \"Battle of the sexes\") \u00e8 riferito a tre famosi incontri giocati tra un uomo e una donna. In particolare il secondo ebbe grande risalto mediatico per via della vittoria della giocatrice.\nBobby Riggs - Margaret Court (13 maggio 1973).\nIl campione degli anni trenta e quaranta Bobby Riggs nel 1973 afferm\u00f2 pubblicamente che nonostante la sua et\u00e0 (55 anni all'epoca) egli sarebbe stato in grado di battere anche le migliori giocatrici donne. Inizialmente sfid\u00f2 Billie Jean King ma questa rifiut\u00f2 l'incontro, subentr\u00f2 quindi Margaret Court (all'epoca trentenne e numero 1 della classifica femminile). Il match apparve fin dall'inizio dall'esito incerto, tuttavia la maggior parte degli appassionati riteneva favorita la Court a causa dell'et\u00e0 di Riggs e del suo essere fuori forma da molti anni ormai.\nLa partita si disput\u00f2 a Ramona; Riggs si era preparato a dovere fisicamente ma soprattutto tatticamente, infatti utilizzando dei lob e dei drop shot riusc\u00ec a mandare subito in crisi la Court, infliggendole una dura sconfitta. Dopo questo incontro Riggs apparve sulla copertina di \"Sports Illustrated\" e del \"Time\".\nBobby Riggs - Billie Jean King (20 settembre 1973).\nDelle tre partite questa \u00e8 quella che viene maggiormente ricordata, al punto che molti la indicano come La battaglia dei sessi, ignorando le altre. Questa partita fu giocata al meglio dei 5 set.\nDopo aver rifiutato il precedente incontro, Billie Jean King, all'epoca ventinovenne e numero 2 della classifica femminile, fu convinta a giocare da una ottima offerta economica. A differenza della Court, King si prepar\u00f2 a dovere all'incontro e giocando frequenti smorzate costrinse Riggs a giocare un Serve &amp; Volley per lui innaturale e soprattutto troppo dispendioso dal punto di vista energetico. Questa strategia port\u00f2 King alla vittoria di fronte a 30.000 spettatori ed ebbe grande risalto mediatico. La partita fu vista in televisione da oltre 90 milioni di persone.\nJimmy Connors - Martina Navr\u00e1tilov\u00e1 (25 settembre 1992).\nA distanza di quasi venti anni dai due incontri fu organizzata una terza battaglia dei sessi al Caesars Palace di Las Vegas. \nInizialmente gli organizzatori invitarono Martina Navr\u00e1tilov\u00e1, John McEnroe e Ilie N\u0103stase, ma la tennista americana rifiut\u00f2. Poi si pens\u00f2 a un match tra Jimmy Connors (quarantenne) e Monica Seles (ventenne e numero 1 del mondo). Infine la Navratilova accett\u00f2 di giocare contro Connors; il campione statunitense defin\u00ec la sfida come una \"guerra\" e la prese molto sul serio, cercando di vendicare la sconfitta del genere maschile di venti anni prima.\nData la minore differenza di et\u00e0 tra i due (40 lui e 35 lei) stavolta le regole furono modificate per favorire la Navratilova. Infatti Connors aveva a disposizione un solo servizio invece di due e alla Navratilova fu permesso di mandare la palla anche in una porzione dei corridoi riservati al doppio.\nLa partita fu tesa solo nel primo set, vinto da Connors per 7-5; la seconda frazione di gioco fu dominata dal tennista statunitense che grazie alla sua potenza e precisione da fondo campo si impose per 6-2. Connors fu applaudito e ricevette le congratulazioni dal mondo tennistico, poich\u00e9 diede grande prova di forza di volont\u00e0 vincendo la partita nonostante le modifiche al regolamento per favorire la Navratilova."}
{"id": "4680155", "revid": "101933936", "url": "https://it.wikipedia.org/wiki?curid=4680155", "title": "Orestes Su\u00e1rez", "text": "Si diploma presso La Escuela Nacional de Dise\u00f1o Gr\u00e1fico. Il suo esordio come illustratore avviene casualmente presso la \"Organizaci\u00f3n Nacional de Pioneros Jos\u00e9 Mart\u00ed\" per cui presta servizio volontario. Successivamente inizia la sua collaborazione con la casa editrice \"Editora Abril\" per cui realizza numerose illustrazioni per i giornali \"Pionero\", \"P\u00e1salo\", \" El Gu\u00eda\" e \"Zunz\u00fan\". Ma i lavori pi\u00f9 importanti li realizza per la casa editrice \" Pablo de la Torriente\" per cui disegna soprattutto storie a sfondo bellico.\nNel 1994 inizia la sua collaborazione con la Sergio Bonelli Editore realizzando diverse storie per il personaggio Mister No, e successivamente entrando nella prestigiosa lista dei disegnatori incaricati di disegnare uno speciale estivo di Tex (i cosiddetti \"Texoni\"). La storia \u00e8 stata pubblicata nel 2010 sul ventiquattresimo volume della collana con il titolo \"I ribelli di Cuba\" (su testi di Mauro Boselli), ed \u00e8 ambientata nella sua terra natale. Ancora per il personaggio realizza l\"'Almanacco del West 2014\". \nAttualmente, sempre per la Bonelli, \u00e8 al lavoro su uno dei volumi della collana Romanzi a fumetti.\nNella sua carriera Su\u00e1rez \u00e8 stato insignito di diversi premi internazionali tra cui quelli assegnati dalla Bienal Internacional de Historietistas."}
{"id": "4680156", "revid": "169529", "url": "https://it.wikipedia.org/wiki?curid=4680156", "title": "Enrico Cavagli\u00e0", "text": "Biografia.\nAvvocato e giurista, Presidente del Consiglio dell'Ordine degli Avvocati dal 1926 al 1929 .\nIl Comune di Torino gli ha dedicato una via nella zona nord della citt\u00e0, nel quartiere Barriera di Milano.\nL'archivio di Stato di Torino possiede un fondo omonimo che conserva la documentazione relativa ai processi seguiti dall'Avvocato nel corso della sua carriera professionale. Il fondo \u00e8 stato donato dalla famiglia nel 2003."}
{"id": "4680157", "revid": "1305772", "url": "https://it.wikipedia.org/wiki?curid=4680157", "title": "Fiescherhorn", "text": "Fiescherhorn \u00e8 il nome dato a tre vette vicine delle Alpi Bernesi:"}
{"id": "4680159", "revid": "110157", "url": "https://it.wikipedia.org/wiki?curid=4680159", "title": "Elke", "text": "Elke \u00e8 un nome proprio di persona tedesco, olandese, danese e frisone femminile.\nOrigine e diffusione.\nIl prenome ha origine da un ipocoristico frisone del nome Adelheid, corrispondente all'italiano \"Adelaide\", o comunque deriva da una forma abbreviata delle parole che iniziano con il termine \"adel\", che significa \"nobile\".\nIl nome raggiunse la massima popolarit\u00e0 all'inizio degli anni quaranta. La sua popolarit\u00e0 diminu\u00ec a partire dalla met\u00e0 degli anni settanta.\nOnomastico.\nL'onomastico ricorre il 16 dicembre, giorno in cui si ricorda Santa Adelaide."}
{"id": "4680160", "revid": "830579", "url": "https://it.wikipedia.org/wiki?curid=4680160", "title": "Albi di Dylan Dog (1998)", "text": "Albi del fumetto Dylan Dog pubblicati nel 1998\nLass\u00f9 qualcuno ci chiama.\nA Llangwntffrwd, un piccolo villaggio del Galles, una bambina sparisce in modo misterioso. A Dylan Dog spetta il compito di indagare, tra strani messaggi di presunta provenienza aliena e rocce che cantano in lingue sconosciute. Indizi che si riveleranno decisivi alla risoluzione del mistero.\nLa citt\u00e0 perduta.\nDylan Dog si reca a Bothridge, in Cornovaglia, su richiesta di una sua vecchia fiamma, Annabelle. Una volta arrivato, non solo Annabelle sembra essere sparita, ma addirittura la citt\u00e0 sembra essere completamente differente da come se la ricordava dall'ultima sua visita. A questo punto il compito del nostro eroe \u00e8 duplice: scoprire che fine ha fatto Annabelle e la Bothridge impressa nella sua memoria.\nCattivi pensieri.\nA seguito di un incidente in macchina e a una serie incredibile di sfortunati equivoci, Dylan Dog si ritrova a passare una notte in cella. Qui far\u00e0 la conoscenza di Forrest, un omone incarcerato con l'accusa di omicidio che pare abbia il potere di eliminare i cattivi pensieri dalla mente delle persone. Una volta scoperto questo potere e il carattere bonario di Forrest, Dylan Dog si convince della sua innocenza e far\u00e0 di tutto per dimostrarla assieme all'avvocato difensore.\nHook l'implacabile.\nDurante un inseguimento in auto, Dylan Dog riesce a fermare, uccidendolo, Cameron Garko, serial killer con un uncino al posto della mano destra, per questo soprannominato \"Hook l'implacabile\". Ma a seguito di alcuni delitti, sembra che il killer sia ancora vivo. Dylan Dog, durante le indagini, incontrer\u00e0 sulla sua strada uno strano ragazzo capace di \"resuscitare\" qualsiasi mezzo a motore. Possibile che l'anima del serial killer sia tornata per vendicarsi, impossessandosi della mente del ragazzo? Al nostro eroe il compito di stabilirlo.\nVerso un mondo lontano.\nDylan Dog si ritrova ad essere contattato da un ragazzo di nome Vaal che ha delle visioni ogni qualvolta una persona viene uccisa. Dylan Dog deve quindi constatare che le vittime che Vaal ha visto durante le sue visioni siano reali. Inevitabilmente Scotland Yard accusa degli omicidi il ragazzo, al quale viene dichiarata l'infermit\u00e0 mentale e, di conseguenza, rinchiuso in una clinica psichiatrica. A questo punto Dylan, convinto dell'innocenza del ragazzo, cercher\u00e0 di scoprire la verit\u00e0. \nL'Angelo Sterminatore.\nUna veggente di nome Maya assume Dylan Dog affinch\u00e9 ritrovi la sua amica Jael, misteriosamente scomparsa. Quello che Dylan non sa \u00e8 che Jael non \u00e8 una ragazza comune, ma bens\u00ec un angelo caduto. Soltanto Saul, fratello della ragazza e angelo anch'egli, conosce la verit\u00e0. Quando il corpo di Jael sar\u00e0 ritrovato da Scotland Yard, Dylan inizier\u00e0 ad indagare per scoprire il colpevole dell'omodicio. Nel frattempo altre ragazze vengono ritrovate morte con simili modalit\u00e0 e in Dylan inizier\u00e0 a sorgere il dubbio della presenza di un serial killer. \nAnima nera.\nDylan Dog viene assunto da Sandra Wilcox per indagare su Connor Wilcox, suo fratello. Connor infatti, nonostante anni di cure psichiatriche, continua a vedere amici immaginari, di conseguenza Sandra si convince che ad aver preso possesso della mente del fratello siano dei demoni.\nApocalisse.\nDylan Dog si ritrova rinchiuso all'interno di un edificio stregato in compagnia di Madame Trelkovski. Riusciranno ad evadere dal padiglione AS, dal quale nessuno \u00e8 mai riuscite ad uscire?\nBelli da morire.\nLa clinica \"Beauty Paradise Center\", gestita dai dottori Steiner e Wu, \u00e8 specializzata in chirurgia estetica. Quando Steiner viene ucciso, la ex-moglie ingaggia Dylan Dog per fare chiarezza sull'accaduto. Dylan scoprir\u00e0 cos\u00ec che numerose e misteriose morti hanno tutte un filo conduttore comune, sfuggito anche a Scotland Yard: tutte le vittime hanno in qualche modo avuto a che fare con la clinica.\nIl cane infernale.\nA Dylan Dog viene chiesto di esorcizzare Sir Archibald Leech III, detto Archie, un cane di razza di enormi dimensioni. Dylan non sa che questo \u00e8 solo l'inizio e cos\u00ec si ritrover\u00e0, suo malgrado, invischiato in una storia di spionaggio industriale in cui dovr\u00e0 fronteggiare un'organizzazione criminale che contrabbanda DNA umano, facendo la conoscenza di Luna Trixie, agente segreto inglese, anch'essa sulle tracce di questa organizzazione. In mezzo a tutto questo, scoprir\u00e0 inoltre di avere un sosia, per il quale \u00e8 stato scambiato, tale Roger Thornill.\nGhost Hotel.\nDylan Dog viene assunto da Darknight, un personaggio che sostiene di essere il diavolo in persona, per esorcizzare il Limbus Hotel di sua propriet\u00e0. Dylan si ritrova cos\u00ec a soggiornare in questo antico hotel di epoca vittoriana, pieno di spettri costretti continuamente a rivivere le loro tragiche esistenze ogni giorno in un loop senza fine.\nPolvere di stelle.\nVera Vallemberg, attrice considerata una vera e propria diva del cinema muto, \u00e8 ormai scomparsa da oltre settanta anni. Della sua morte non \u00e8 per\u00f2 convinto il regista Maximilian Weichmann che, per farla uscire allo scoperto, dedice di girare un film biografico. La parte della celebre attrice viene affidata ad Anna Never, vecchia fiamma di Dylan, ma Vera Vallemberg, come previsto dal regista, non ci sta e decide cos\u00ec di eliminare tutti i membri del cast."}
{"id": "4680173", "revid": "865790", "url": "https://it.wikipedia.org/wiki?curid=4680173", "title": "Shinsoku no Genosekuto", "text": ""}
{"id": "4680176", "revid": "110157", "url": "https://it.wikipedia.org/wiki?curid=4680176", "title": "Io e Dio. Una guida dei perplessi", "text": "Io e Dio. Una guida dei perplessi \u00e8 un saggio di Vito Mancuso pubblicato nel 2011.\n\u00c8 un ampio saggio che si sviluppa in oltre quattrocento pagine, in cui il teologo dichiara di voler parlare di Dio, non contro il mondo reale o separato da esso, ma con l'intento di tenere uniti Dio e mondo, e di voler partire dalla libert\u00e0 dell'uomo dove avviene l'incontro con Dio, contro chi vuole reprimerla sia nella forma dell'\u201dautoritarismo religioso\u201d che dello \u201cscientismo negatore\u201d consapevole che il \"proprium\" dell'uomo consiste nella capacit\u00e0 di \u201cgiungere\u201d ad essere liberi. \nTema.\n\u00c8 un'opera di teologia fondamentale nel senso che riflette sul fondamento del \u201cdiscorso umano su Dio\u201d, nello stesso tempo per\u00f2 nella parte \"destruens\" sottopone a critica i contenuti dottrinali della fede definiti e custoditi dalla Chiesa, a cui segue, nella parte \"costruens\", una nuova nozione di Dio che nasce dal \u201cmistero\u201d che ci circonda e dal \u201cmiracolo\u201d del bene. In questo modo il teologo pensa che \u201cla mente contemporanea possa tornare a pensare insieme Dio e il mondo, Dio e Io, come un unico sommo mistero, quello della generazione della vita, dell'intelligenza, della libert\u00e0, dei bene, dell'amore\u201d .\nTutto questo \u00e8 fatto rivolgendosi a quella parte di uomini, che il teologo chiama \u201cperplessi\u201d, che avverte di non poter pi\u00f9 credere con cieca adesione come in passato ma nello stesso tempo non pu\u00f2 fare a meno dello slancio verso la vita e il positivo del mondo che fa parte della naturale dimensione religiosa propria dell'uomo. \nI dieci capitoli si dividono in tre parti che possono raggrupparsi in questo modo: \nCapitoli 1-3: \"Fenomenologia della situazione odierna e dei concetti speculativi\".\nCapitoli 6-8: \"Analisi critica o pars destruens.\"\nCapitoli 4-5 e capitoli 9-10: \"Proposta personale o pars construens\". "}
{"id": "4680182", "revid": "84184", "url": "https://it.wikipedia.org/wiki?curid=4680182", "title": "Pagliaro (disambigua)", "text": ""}
{"id": "4680185", "revid": "830579", "url": "https://it.wikipedia.org/wiki?curid=4680185", "title": "Albi di Dylan Dog (1999)", "text": "Albi del fumetto Dylan Dog pubblicati nel 1999\nAbissi di follia.\nDylan Dog decide di indagare, sotto copertura, a Serenity House, una clinica psichiatrica in cui pazienti e addetti ai lavori muoiono in circostanza misteriose. Si far\u00e0 quindi ricoverare sotto falso nome per scoprire la verit\u00e0.\nL'alieno.\nAncora una missione sotto copertura per Dylan Dog che questa volta, assieme al suo assistente Groucho, si far\u00e0 assumere come bibliotecario al collegio St. August per indagare sullo studente Justin Green. Pare infatti che, a seguito di un incidente in cui qualcosa caduto dal cielo sia finito dentro la sua testa, il ragazzo abbia assunto incredibili poteri.\nIl bacio della vipera.\nUn uomo viene ucciso da un serpente gigante all'interno della sua automobile. Dylan Dog indagher\u00e0 per scoprire se l'assassinio \u00e8 da ricondurre a Viper, una spogliarellista che lavora in uno squallido night club. \nIl lago nel cielo.\nSpring Shorend \u00e8 una vecchia amica d'infanzia di Dylan Dog, oggi donna in carriera. I due si recheranno al lago Whirl dove incontreranno la civilt\u00e0 degli Acquatici e capiranno perch\u00e9 Spring, da dolce bambina, si \u00e8 costruita col tempo una corazza che l'ha cambiata in una crudele arrivista.\nMorte a domicilio.\nTimothy Penderwhile \u00e8 un mite e tranquillo commesso viaggiatore che, di punto in bianco, si trasforma in uno spietato assassino. Dylan Dog cercher\u00e0 di scoprire cos'\u00e8 la voce che Timothy sente dentro la sua testa e che lo spinge a uccidere.\nLa strada verso il nulla.\nDylan Dog, imbottigliato nel traffico a causa di un incidente, decide di prendere una deviazione. Si trover\u00e0 cos\u00ec a ripercorrere sempre la stessa strada con la Morte al suo fianco.\nIl battito del tempo.\nI bambini dell'Isola che non c'\u00e8 di Peter Pan, sono ormai divenuti adulti. Non si rassegnano per\u00f2 a dover invecchiare, cos\u00ec Dylan Dog dovr\u00e0 indagare per scoprire di quale orrendo crimine si sono macchiati pur di raggiungere il loro scopo.\nLa nuova stirpe.\nPatricia Stern da alla luce il piccolo Josh, un bambino con strane caratteristiche fisiche. Due opposte fazioni, una setta che cerca di rapirlo per scoprire di quali poteri sia dotato e gli Abitatori del Buio, che pare vogliano proteggerlo, si contenderanno il bambino. Dylad Dog interverr\u00e0 cercando di capire da quale parte sia giusto schierarsi.\nIl gigante.\nScotland Yard \u00e8 sulle tracce di un serial killer che decapita le sue vittime. Darby Dadd \u00e8 una ragazza convinta che i delitti siano stati commessi dal gigante Zaron. Dedice cos\u00ec di contattare Dylan Dog affinch\u00e9 risolva il caso, rispedendo cos\u00ec il gigante dal mondo fantastico dal quale proviene. \nIl sonno della ragione.\nDylan Dog trova, un giorno di pioggia, una giovane ragazza nuda che non parla e sembra aver perso le facolt\u00e0 motorie. Dopo aver indagato sulla ragazza, scoprir\u00e0 la sua vera identit\u00e0 e il fardello che porta con s\u00e9.\nNato per uccidere.\nChris e Ginger Morn sono una coppia di spietati killer in stile Bonnie e Clyde. Quando Ginger, stanca di questa vita, decide di rivolgersi a Dylan Dog, interverr\u00e0 Number, un amico di Chris che pare essere il segretario della Morte.\nPercezioni extrasensoriali.\nClarisse Anderson, criminologa dotata di poteri ESP, si reca ad un convegno di persone coi suoi stessi poteri, qui incontra Dylan Dog. Sulle tracce della ragazza c'\u00e8 Benjamin, un assassino col volto coperto da una maschera che cercher\u00e0 di uccidere lei e tutti i partecipanti al convegno. Dylan Dog cercher\u00e0 quindi di salvarla e scoprire chi \u00e8 l'assassino."}
{"id": "4680186", "revid": "310175", "url": "https://it.wikipedia.org/wiki?curid=4680186", "title": "Maledizioni", "text": ""}
{"id": "4680187", "revid": "1775883", "url": "https://it.wikipedia.org/wiki?curid=4680187", "title": "Paradise Valley (album)", "text": "Paradise Valley \u00e8 il sesto album in studio del cantautore statunitense John Mayer, pubblicato il 19 agosto 2013.\nL'uscita dell'album \u00e8 stata preceduta dai singoli \"Paper Doll\" e \"Wildfire\". Il terzo singolo estratto \u00e8 stato \"Who You Love\".\nIl titolo dell'album deriva da una grande valle fluviale del fiume Yellowstone con lo stesso nome, che si trova nel sud-ovest del Montana."}
{"id": "4680188", "revid": "116468701", "url": "https://it.wikipedia.org/wiki?curid=4680188", "title": "Sinagoga di Bistri\u021ba", "text": "La sinagoga di Bistri\u021ba, costruita nel 1856 in stile neogotico, \u00e8 situata a Bistri\u021ba, in Romania. Dopo decenni di abbandono nel dopoguerra, \u00e8 stata restaurata nel 2000 ed adibita a sala da concerto e centro culturale.\nStoria.\nNell'Ottocento e inizio Novecento, Bistri\u021ba era sede di una larga comunit\u00e0 ebraica, che prima della seconda guerra mondiale contava oltre 2000 persone, il 15% della popolazione della citt\u00e0.\nL'Olocausto colp\u00ec molto duramente la comunit\u00e0 ebraica di Bistri\u021ba con le deportazioni del maggio 1944. Il declino \u00e8 continuato in epoca comunista, quando molti dei sopravvissuti emigrarono in Israele.\nNel dopoguerra la sinagoga fece esperienza di lunghi anni di abbandono. Per frenare il degrado nel 2000 la sinagoga \u00e8 stata ceduta in affitto gratuito per 20 anni alla societ\u00e0 di concerti di Bistri\u021ba, che l'ha riadattata a sala da concerto e nelle gallerie del matroneo a galleria d'arte. Grazie a questo accordo, sostenuto dalle autorit\u00e0 rumene, dalle Comunit\u00e0 europea e dall'ambasciata statunitense, l'edificio della sinagoga \u00e8 stato accuratamente restaurato e restituito al suo splendore originario. La conclusione dei lavori \u00e8 stata celebrata con un concerto inaugurale tenutosi il 14 luglio 2007."}
{"id": "4680192", "revid": "1442080", "url": "https://it.wikipedia.org/wiki?curid=4680192", "title": "Il dolore innocente. L'handicap, la natura e Dio", "text": "Il dolore innocente. L'handicap, la natura e Dio \u00e8 un saggio di Vito Mancuso. Edito nel 2002 dalla Mondadori, ebbe una seconda edizione tra gli Oscar Mondadori nel 2008 ed una ristampa nel 2011.\nTema.\nL'opera affronta la realt\u00e0 della sofferenza dinanzi alla quale non c'\u00e8 risposta se non quella di constatare che \u00e8 il prezzo che l'umanit\u00e0 paga per il sorgere della libert\u00e0, che \u00e8 alla base della nascita dello spirito. La fonte della libert\u00e0 risiede infatti nell'indeterminazione che domina nel processo evolutivo e che permette la \u201cscelta\u201d, la quale sottintende l'errore. L'handicap \u00e8 proprio un errore della natura, una scelta sbagliata tra le varie opportunit\u00e0 che si offrono, errore previsto nella logica della natura. Sapere questo per\u00f2 non basta perch\u00e9 nella disabilit\u00e0 \u00e8 in gioco un soggetto con i suoi diritti che gli vengono non dal fatto che fa parte della natura, ma perch\u00e9 \u00e8 oggetto di amore da parte dei genitori. L'amore \u00e8 l'unico elemento che permette di dare senso ed accogliere il dolore innocente e di dare valore ontologico all'uomo che con l'incarnazione \u00e8 legato a Dio. Il Cristianesimo, conclude il teologo, \u00e8 l'unica religione che pu\u00f2 prendere in seria considerazione l'handicap, immagine del Dio sofferente che prende sulle spalle i mali che sovrastano la creazione. La necessit\u00e0 di quella sofferenza deve essere pensata in connessione con la caducit\u00e0 di cui \u00e8 vittima la natura, e di cui l'handicap \u00e8 uno dei segni pi\u00f9 eloquenti. Cristo \u00e8 l'Agnello che fin dall'inizio viene immolato per la libert\u00e0 dell'uomo e la croce, simbolo che nessuna religione possiede, \u00e8 il segno dell'amore di Dio al mondo, per permettere che gli uomini si realizzino come esseri dotati di spirito e di libert\u00e0.\nL'argomento, oltre alla premessa dell'autore all'edizione Oscar (2008) e alla prefazione di Edoardo Bonicelli dell'edizione del 2002 (\"La ragione e le ragioni\"), si sviluppa, dopo una premessa al testo e la relativa Introduzione (\"Perch\u00e9 nascono cos\u00ec?\"), attraverso sei capitoli (\"La posta in gioco\". \"Il silenzio della Chiesa\". \"Le risposte della storia\". \"La costituzione del dramma teologico\". \"La creazione e l'Agnello\". \"Il principio-di-contraddizione\") e termina con uno conclusivo che fa da considerazione-risposta: \"Perch\u00e9 nascono cos\u00ec\"."}
{"id": "4680194", "revid": "1305772", "url": "https://it.wikipedia.org/wiki?curid=4680194", "title": "Safe Harbor - Un porto sicuro", "text": "Safe Harbor - Un porto sicuro \u00e8 un film televisivo del 2009 diretto da Jerry Jameson\ne basato su una storia vera. Negli Stati Uniti il film venne trasmesso per la prima volta su Hallmark Channel il 30 maggio 2009.\nTrama.\nDoug e Robbie Smith sono una coppia felicemente sposata che ha deciso di trascorrere la loro vita navigando per il mondo sulla loro barca a vela. Prima che abbiano la possibilit\u00e0 di partire, il loro amico Giudice David Roberts affida loro quattro ragazzi di un centro di detenzione giovanile nella speranza che essi possano ravvedersi aiutandoli con la loro barca a vela. I coniugi sono d'accordo e decidono di prendere a bordo gli adolescenti.\nGli Smith si ritroveranno ben presto ad aver a che fare con una serie di sfide, con l'atteggiamento scontroso dei ragazzi e con un incendio. Alla fine Doug e Robbie, notato il cambiamento positivo dei ragazzi e dopo aver deciso di rinunciare alla loro idea di girare il mondo, decidono di progettare il loro futuro per aiutare gli altri.\nStoria vera.\nDoug e Robbie Smith crearono un programma educativo per adolescenti problematici sul fiume Saint Johns a Jacksonville, in Florida. Il programma degli Smiths insegna agli adolescenti problematici le competenze marittime dei viaggi sulle barche a vela nonch\u00e9 le preziose competenze professionali quali la riparazione di motori. Tutto questo allo scopo di trasformare adolescenti problematici in responsabili giovani uomini.\nIl programma esiste da oltre 25 anni. \u00c8 stato dimostrato che il 95% degli adolescenti problematici che ricevono l'accademica istruzione del Safe Harbor cambiano il proprio comportamento diventando pi\u00f9 buoni e responsabili.\nLo sceneggiatore Josef Anderson e il produttore esecutivo Norton Wright trascorsero diverse ore ad intervistare Doug e Robbie Smith in vista della realizzazione del film."}
{"id": "4680195", "revid": "830579", "url": "https://it.wikipedia.org/wiki?curid=4680195", "title": "Albi di Dylan Dog (2000)", "text": "Albi del fumetto Dylan Dog pubblicati nel 2000\nIl Druido.\nAd Ancient Rock si aggira il Druido, un sacerdote che compie strani riti comprensivi di sacrifici umani per ottenere terreni fertili e raccolti prosperosi. Marlon Ashbee assume cos\u00ec Dylan Dog affinch\u00e9 catturi questo assassino.\nIl sorriso dell'Oscura Signora.\nAngel Claydon incarica Dylan Dog di indagare su suo padre Jarvis. La ragazza \u00e8 infatti convinta che l'uomo, importante politico e uomo d'affari, si stia facendo plagiare nelle sue scelte da Loreen Dulak, una sedicente medium.\nIl dio prigioniero.\nJody \u00e8 una bambina che ha il potere di parlare con gli animali. Viene cos\u00ec contattata da un mostro marino che le chiede aiuto, l'incredibile e maggior attrazione di Neptuneland, il nuovo parco acquatico della citt\u00e0. La bambina si rivolger\u00e0 cos\u00ec a Dylan Dog affinch\u00e9 la aiuti a liberarlo.\nIl mondo perfetto.\nA seguito di un incidente Dylan Dog perde la memoria. Ora \u00e8 Rupert Donegal, fratello della piccola Joy e fidanzato di Loren. Nonostante viva in un mondo perfetto creato per lui, a Dylan pian piano la memoria ritorna tramutando la perfezione creata dalla bambina in un incubo.\nLa Donna Urlante.\nCelia Kendrick \u00e8 una scultrice che decide di dedicare tutta se stessa sulla sua ultima creazione. Quando per\u00f2 la Donna Urlante, questo il nome della scultura, prende vita ed inizia ad uccidere, interverr\u00e0 Dylan Dog per cercare di fermarla.\nL'isola dei cani.\nIl pirata Brooke, condannato ad impiccagione nel 1703, \u00e8 tornato dall'Inferno in cerca di vendetta. Dylan Dog dovr\u00e0 scoprire lo strano nesso che collega la leggendaria Isola Nera ai nuovi quartieri di Londra, ma soprattutto cosa \u00e8 nascosto all'interno del caveau della banca Hoskins, Hoskins &amp; Wayne.\nSopravvivere all'Eden.\nI figli di John Peel si rivolgono a Dylan Dog convinti che l'uomo non si sia suicidato, ma sia stato ucciso da una strana creatura. John viveva a Serenity, un paese perfetto della periferia di Londra creato dal dottor Jason Westwood. In questo paese non esiste la criminalit\u00e0, ma Dylan cercher\u00e0 di scoprire se le cose stanno realmente cos\u00ec. \nMedusa.\nLa famosa archeologa Elly Edelgase \u00e8 convinta di aver rinvenuto, durante una delle sue ricerche, la celebre Medusa, una delle tre Gorgoni, col potere di pietrificare chiunque la guardasse negli occhi secondo la mitologia greca. Dylan Dog cercher\u00e0 di verificare l'autenticit\u00e0 della scoperta, in seguito alla morte dei colleghi dell'archeologa.\nIl fiume dell'oblio.\nSeymour Zaplowsky \u00e8 una persona che ha strane visioni riguardanti la morte di persone a lui sconosciute. Una delle sue visioni porter\u00e0 al ritrovamento dell'ultima vittima del Tagliatore di Teste, a questo punto Dylan Dog, inizialmente scettico sulle visioni dell'uomo, accetter\u00e0 di indagare.\nLo specchio dell'anima.\nPer ottenere che la cospicua eredit\u00e0 del defunto Brighton Whitaker, brillante e ricco scrittore, vada in beneficenza, Dylan Dog deve accettare di passare un mese all'interno dell'abitazione dove viveva lo scrittore. Lentamente Dylan inizier\u00e0 a vestirsi e comportarsi come Joe Montero, uno spietato serial killer protagonista dei libri di Whitaker, fino ad immedesimarsi completamente nella sua controparte.\nLa Piccola Morte.\nSacha Dagerov riesce a fuggire da una base militare russa in cui era rinchiuso. Inizia cos\u00ec la sua ricerca di Pearl Dee, una ragazzina che come lui \u00e8 dotata di grandissimi poteri ESP, nonch\u00e9 unica sopravvissuta del progetto Little Death. Dylan Dog avr\u00e0 cos\u00ec di nuovo a che fare con l'incredibile bambina, ormai cresciuta.\nPossessione diabolica.\nKay Harrison, affascinante astronauta, \u00e8 convinta di essere posseduta dal diavolo in seguito ad un incidente avvenuto durante una missione spaziale. L'ex schermidore Valus Grant cercher\u00e0 di fare in modo che Dylan uccida la donna."}
{"id": "4680196", "revid": "1494169", "url": "https://it.wikipedia.org/wiki?curid=4680196", "title": "Pascarella", "text": ""}
{"id": "4680205", "revid": "47767", "url": "https://it.wikipedia.org/wiki?curid=4680205", "title": "Jerem\u00edas", "text": ""}
{"id": "4680206", "revid": "47767", "url": "https://it.wikipedia.org/wiki?curid=4680206", "title": "Jeremias", "text": ""}
{"id": "4680207", "revid": "47767", "url": "https://it.wikipedia.org/wiki?curid=4680207", "title": "J\u00e9r\u00e9my", "text": ""}
{"id": "4680208", "revid": "88740", "url": "https://it.wikipedia.org/wiki?curid=4680208", "title": "Esquivel", "text": "Esquivel \u00e8 un cognome di origine basca che pu\u00f2 riferirsi a:"}
{"id": "4680209", "revid": "47767", "url": "https://it.wikipedia.org/wiki?curid=4680209", "title": "Jorma", "text": ""}
{"id": "4680210", "revid": "47767", "url": "https://it.wikipedia.org/wiki?curid=4680210", "title": "Jarkko", "text": ""}
{"id": "4680211", "revid": "1494169", "url": "https://it.wikipedia.org/wiki?curid=4680211", "title": "Pastine", "text": "Pastine pu\u00f2 riferirsi a:"}
{"id": "4680214", "revid": "830579", "url": "https://it.wikipedia.org/wiki?curid=4680214", "title": "Albi di Dylan Dog (2001)", "text": "Albi del fumetto Dylan Dog pubblicati nel 2001\nMemorie dal sottosuolo.\nA Downcourt, in Scozia, vivono i Pennycoat, una famiglia di assassini. Quando i componenti della famiglia cominciano ad essere uccisi uno ad uno, Darren Dolson ingagger\u00e0 Dylan Dog affinch\u00e9 ritrovi l'ultimo Pennycoat ancora in vita.\nPer un pugno di sterline.\nA Londra si \u00e8 scatenata una follia omicida a causa di alcune banconote maledette. Chiunque ne entri in contatto infatti diventa un feroce assassino. Dylan Dog prover\u00e0 a scoprire chi ha infettato le banconote, cercando nel frattempo di resistere alla tentazione delle sterline maledette.\nUn colpo di sfortuna.\nClarence Clough vince cinque milioni di sterline alla lotteria, ma non pu\u00f2 goderseli a causa di un cancro allo stomaco che gli lascia poco tempo da vivere. Quando i suoi amici inizieranno ad essere uccisi uno alla volta, la moglie Brittany chieder\u00e0 l'aiuto di Dylan Dog.\nIl seme della follia.\nDylan Dog decide di fare una gita nel bosco assieme alla sua nuova ragazza Amber, qui i due vengono aggrediti e in seguito la ragazza viene bruciata viva davanti a lui. Divorato dalla vendetta, cercher\u00e0 di catturare e uccidere Bloody Murray, una rockstar che Dylan ritiene colpevole di aver istigato l'assassino nel suo gesto. \nIl \"progetto\".\nDylan Dog viene incaricato da Carl Duchesne di indagare su alcuni strani omicidi, pare infatti che gli assassini siano stati spinti da alcune voci extraterrestri. Si ritrover\u00e0 cos\u00ec al centro di un complotto che gli coster\u00e0 un'accusa di omicidio, difeso dall'avvocato Lee Riker, gi\u00e0 conosciuta in passato.\nIl discepolo.\nDave Nolan \u00e8 un ragazzo appassionato di splatter che conosce tale Conrad Rathbone, un anziano signore solo e malato a cui sua madre Helena fa da governante. Il vecchio \u00e8 in realt\u00e0 un ex serial killer che individua in Dave il suo discepolo, comincer\u00e0 cos\u00ec a descrivere al ragazzo gli omicidi che ha commesso nel passato.\nLettere dall'Inferno.\nNonostante Aaron Jethro, soprannominato il \"Profeta\", sia rinchiuso nel Manner's Asylum, la scia di morte da lui indotta non si ferma. Pare infatti che chi riceve una misteriosa lettera da lui inviata, sia poi spinto ad uccidere le persone che pi\u00f9 ama, dopo aver inviato a sua volte altre lettere.\nLa terza faccia della medaglia.\nPeter Drabble \u00e8 un investigatore esperto e molto in gamba attualmente sulle tracce di un serial killer dedito ai \"copycat\". Il caso lo sta portando lentamente alla follia, quindi decide di assumere Dylan Dog affinch\u00e9 indaghi su se stesso.\nNotti di caccia.\nTwilight e Reginald Duscombe sono due fratelli cacciatori di vampiri, il loro obiettivo \u00e8 uccidere Jargo, reo di aver sterminato la loro famiglia. Durante l'accaduto, Twilight \u00e8 rimasta cieca, ma ha avuto il dono di sentire ci\u00f2 che Jargo le dice nella sua mente. Quando il vampiro si reca a Londra deciso a moltiplicare la sua specie, i due fratelli chiederanno l'aiuto di Dylan Dog per catturarlo e ucciderlo.\nIl marchio del vampiro.\nMentre i due fratelli Twilight e Reginald continuano la caccia al maestro Jargo, Dylan Dog conosce la giovane Manila, un vampiro con cui stringe un patto di reciproca salvezza. \nSafar\u00e0.\nUn'aspirante fotomodella uccide i suoi genitori poco tempo dopo un servizio fotografico. Neil Levine, che ha realizzato il servizio, da fotografo senza successo, diventa a seguito dell'accaduto molto famoso. Dylan Dog cerca cos\u00ec di capire cosa succede alle ragazze fotografate da Levine e perch\u00e9 il fotografo non si priva mai della sua vecchia macchina fotografica acquistata da Hamlin, nel negozio Safar\u00e0.\nRequiem per un mostro.\nNessie, il famoso mostro di Loch Ness, dopo secoli di esistenza pacifica, comincia ad attaccare e uccidere i turisti venuti per vederlo. I sindaci della zona decidono cos\u00ec di ingaggiare Dylan Dog per scoprire a cosa sia dovuta l'improvvisa furia omicida del mostro. Dylan, che non crede alla sua esistenza, sar\u00e0 cos\u00ec costretto a ricredersi."}
{"id": "4680219", "revid": "287204", "url": "https://it.wikipedia.org/wiki?curid=4680219", "title": "Pardi", "text": ""}
{"id": "4680224", "revid": "599013", "url": "https://it.wikipedia.org/wiki?curid=4680224", "title": "Richard Phillips (comandante)", "text": "Biografia.\nRichard Phillips nasce a Winchester, in Massachusetts, il 16 maggio 1955. \nSi diploma nel 1973 presso la Winchester High School e si iscrive all'Universit\u00e0 del Massachusetts per studiare diritto internazionale, ma in seguito si trasferisce presso la Massachusetts Maritime Academy, dove si \u00e8 laureato nel 1979. Durante il periodo scolastico Phillips ha lavorato anche come tassista a Boston. \nDi fede cattolica, Phillips \u00e8 sposato dal 1987 con Andrea Coggio, un'infermiera, e da lei ha avuto due figli: Daniel e Mariah.\nDirottamento della \"Maersk Alabama\".\nNel marzo 2009 Phillips, allora comandante della nave mercantile \"Maersk Alabama\", venne chiamato, assieme ai suoi 20 membri dell'equipaggio, a prendere parte ad una spedizione umanitaria per il Programma Alimentare Mondiale per trasportare circa 17.000 tonnellate di merci destinate alla popolazione del terzo mondo da Salalah (Oman) fino a Mombasa (Kenya).\nL'8 aprile, mentre la nave si trovava a circa 240 miglia dalla costa della Somalia, un gruppo di 4 pirati somali armati di AK-47 abbordarono il mezzo con un motoscafo riuscendo a salire a bordo della nave. Durante l'abbordaggio i membri dell'equipaggio si nascosero nella sala macchine dove riuscirono a catturare uno dei pirati (identificato come Abduwali Muse) recatosi l\u00ec. Durante le 12 ore in cui lo tennero prigioniero cercarono di negoziare con gli altri pirati allo scopo di far liberare il comandante. Tuttavia, dopo aver liberato Muse, i pirati, venendo meno all'accordo, caricarono il comandante Phillips a bordo di una lancia di salvataggio allo scopo di raggiungere la Somalia in cambio di una somma di 10 milioni di dollari.\nIl 9 aprile, Frank Castellano, comandante del cacciatorpediniere USS \"Bainbridge\", presa conoscenza della situazione, insieme alla fregata USS \"Halyburton\" ed alla portaelicotteri USS \"Boxer\", raggiunse il Maersk Alabama. La nave fu indotta a fare rotta fino a Mombasa con una scorta armata per motivi di sicurezza.\nLa sera del 9 aprile, dopo che un C-17 fece paracadutare un gruppo di assaltatori del DEVGRU, il comandante Phillips cerc\u00f2 di scappare dalla lancia facendo salire la tensione tra l'equipaggio del Bainbridge. Tuttavia sotto la minaccia delle armi Phillips fu costretto a risalire a bordo della lancia e il 12 aprile, dopo tre giorni di negoziazioni, i tiratori scelti dei SEAL aprirono il fuoco con i loro fucili di precisione SR-25 sulla lancia abbattendo tre pirati e salvando il comandante Phillips. Secondo i rapporti del comandante Castellano i cecchini aprirono il fuoco sui pirati solo quando si accorsero che la vita di Phillips era in pericolo in quanto uno di loro stava puntando un AK-47 contro l'ostaggio.\nMuse, a bordo del \"Bainbridge\" per le negoziazioni, fu arrestato e condannato a 33 anni di carcere con l'accusa di pirateria, mentre Phillips torn\u00f2 in patria il 17 aprile. Il 6 aprile 2010 Richard Phillips pubblic\u00f2 la sua autobiografia \"Il dovere di un capitano\" (\"A Captain's Duty: Somali Pirates, Navy SEALS, and Dangerous Days at Sea\"), scritta in collaborazione con Stephan Tatty, per poi tornare in mare il 25 luglio 2010.\nFilm.\nLa sua \u201cstoria\u201d viene portata sul grande schermo nel 2013 col film \"Captain Phillips - Attacco in mare aperto\", dove l'attore Tom Hanks interpreta il comandante Phillips."}
{"id": "4680226", "revid": "271907", "url": "https://it.wikipedia.org/wiki?curid=4680226", "title": "Blja\u0161ana Katedra", "text": ""}
{"id": "4680227", "revid": "838137", "url": "https://it.wikipedia.org/wiki?curid=4680227", "title": "Ascite eosinofila", "text": "L'ascite eosinofila \u00e8 una condizione patologica che si caratterizza per la presenza di versamento nella cavit\u00e0 peritoneale (ascite) ricca di eosinofili.\nEziologia.\nLa condizione patologica pi\u00f9 frequentemente correlata all'ascite eosinofila \u00e8 la gastroenterite eosinofila.\nPatogenesi.\nNella forma sierosa della gastroenterite eosinofila c'\u00e8 un'infiltrazione di eosinofili nella sierosa degli organi addominali. Tale evenienza porta alla formazione di un essudato, ricco in eosinofili che caratterizza il liquido ascitico.\nDiagnosi.\nLa diagnosi si basa sul prelievo del liquido ascitico (paracentesi) e la valutazione con esame microscopico della presenza degli eosinofili.\nTerapia.\nUna possibile terapia \u00e8 l'evacuazione del liquido ascitico con paracentesi evacuativa, ma il trattamento della patologia di base rimane necessario."}
{"id": "4680239", "revid": "1613450", "url": "https://it.wikipedia.org/wiki?curid=4680239", "title": "Charlie McDermott", "text": "Biografia.\nCharlie McDermott nasce il 6 aprile 1990 a West Chester, in Pennsylvania.\nEsordisce come attore nel 2004, recitando nella serie televisiva \"Windy Acres\". Da allora ha recitato in numerose altre serie, tra le quali \"The Office\", \"Private Practice\" e \"The Middle\". All'et\u00e0 di 16 anni si \u00e8 trasferito a Los Angeles, California, nella speranza di ottenere maggiori ruoli nel mondo del cinema. \nI suoi ruoli di maggior successo sono stati quello di Wild Bill in \"Disappearances\" e quello di Troy J. 'T.J.' Eddy in \"Frozen River - Fiume di ghiaccio\". Nel 2008 ricevette una nomination per un Independent Spirit Award come miglior attore non protagonista per il suo ruolo in \"Frozen River - Fiume di ghiaccio\". Per il suo ruolo nel film \"Safe Harbor - Un porto sicuro\" venne inserito nel 2008 nella \"A Top 10 Child Performance of 2008\" di Roger Ebert. Ha interpretato il ruolo di Axl Heck nella sit-com \"The Middle\".\nDoppiatori italiani.\nNelle versioni in italiano dei suoi film, Charlie McDermott \u00e8 stato doppiato da:"}
{"id": "4680240", "revid": "116468516", "url": "https://it.wikipedia.org/wiki?curid=4680240", "title": "Sinagoga riformata di Cluj-Napoca", "text": "La sinagoga riformata di Cluj-Napoca (in romeno \"sinagoga Neolog\u0103 din Cluj-Napoca\"), costruita nel 1887 in stile neomoresco, \u00e8 situata a Cluj-Napoca in Romania.\n\u00c8 gestita dalla comunit\u00e0 studentesca ebrea ebraica di Cluj ed \u00e8 attiva al servizio della locale comunit\u00e0 ebraica.\nStoria.\nNell'Ottocento Cluj-Napoca era sede di una larga comunit\u00e0 ebraica, dove forti erano le tendenze liberali riformate.\nL'architetto Izidor Hegner cre\u00f2 un edificio neomoresco secondo una moda allora diffusa nella costruzione delle sinagoghe del tempo, sul modello del Leopoldst\u00e4dter Tempel.\nIl 13 settembre 1927 la sinagoga fu seriamente danneggiata in un attacco delle milizie fasciste rumene della Guardia di Ferro (\"Garda de Fier\"). L'edificio fu tuttavia prontamente restaurato con l'aiuto del governo.\nL'Olocausto colp\u00ec molto duramente la comunit\u00e0 ebraica di Cluj-Napoca con le deportazioni e lo sterminio della maggior parte dei suoi componenti. La sinagoga, gi\u00e0 vandalizzata, fu colpita anche dai bombardamenti del 2 giugno 1944, che avevano come obiettivo la vicina stazione ferroviaria.\nNel dopoguerra una piccola comunit\u00e0 ebraica locale si \u00e8 ricostituita e la sinagoga, restaurata nel 1951, pot\u00e9 riaprire al culto.\nIl Memoriale dell'Olocausto.\nLa sinagoga \u00e8 oggi ufficialmente dedicata alla memoria delle vittime dell'Olocausto (\"Templul Memorial al Deporta\u021bilor\"). Alcuni lapide sulla facciate (in rumeno ed ebraico) ricordano i tragici eventi della persecuzione."}
{"id": "4680244", "revid": "287204", "url": "https://it.wikipedia.org/wiki?curid=4680244", "title": "Piacentini", "text": ""}
{"id": "4680245", "revid": "984922", "url": "https://it.wikipedia.org/wiki?curid=4680245", "title": "Poeu Samnang", "text": "Carriera.\nNazionale.\nHa esordito in Nazionale nel 2004, giocando due partite in quell'anno."}
{"id": "4680247", "revid": "1509974", "url": "https://it.wikipedia.org/wiki?curid=4680247", "title": "Rosaro (Grezzana)", "text": "Rosaro \u00e8 una frazione del comune di Grezzana, in provincia di Verona. \nGeografia fisica.\nLa frazione \u00e8 situata sui monti della Valpantena orientale, a 588 m sul livello del mare, e dista circa 8 km da Grezzana e 18 km da Verona. Per la vista scenografica che si apre da Rosaro sulla Valpantena, il paese \u00e8 noto con il nome di \"balcone della Valpantena\".\nStoria.\nIl borgo di Rosaro \u00e8 ricordato per la prima volta in un documento del 2 agosto 832 e deve il proprio nome alla presenza in tutto il suo territorio di numerosi cespugli di rose (come nella vicina localit\u00e0 I Rosari, a sud-est del paese). Piccolo villaggio per tutto il medioevo, fu a partire dal XVI secolo che Rosaro conobbe una certa vivacit\u00e0, quando venne costruita la cappella di San Pietro (1589) per volere dei conti Orti Manara, i quali erano proprietari di queste terre. Nel secolo successivo, il borgo fu duramente colpito dalla violenta peste del 1630, rendendolo disabitato: da questo evento nacque la leggenda di donna Rosa, unica sopravvissuta del paese che si prodig\u00f2 per farlo rinascere; sempre secondo la leggenda, che pur confermata tale \u00e8 ancora oggi nota dai locali, fu proprio in onore di questa donna che il borgo prese il nome di Rosaro. La frazione conobbe un particolare incremento demografico a partire dal XVIII secolo, tanto che oggi conta una seppur modesta area urbana che si sviluppa intorno al nucleo centrale.\nMonumenti e luoghi d'interesse.\nArchitetture religiose.\nLa chiesa parrocchiale di Rosaro \u00e8 dedicata a san Barnaba apostolo. Inizialmente cappella privata dei conti Orti Manara, edificata nel 1589 e dedicata a san Pietro, fu trasformato in oratorio nel 1779 per opera dei locali fratelli Spinelli, ai quali era passato in propriet\u00e0 nel 1736. La chiesa assunse l'attuale aspetto negli anni tra il 1909 e il 1912, e fu eretta in parrocchia autonoma nel 1924. Nel 1945 \u00e8 stato realizzato il campanile. Si presenta in stile neoclassico, ad aula rettangolare con due cappelle ai lati e con facciata a capanna. All'interno si segnala l'affresco sulla parete absidale realizzato da Aristide Bolla del \"Sacro Cuore di Ges\u00f9 tra i santi\" (1921).\nLa parrocchia di Rosaro si estende su un territorio che conta 478 abitanti.\nGeografia antropica.\nLa frazione si sviluppa lungo la SP6 dei Lessini, nel punto in cui essa inizia a risalire verso l'altopiano lessinico.\nProprio questa strada divide il paese in due zone distinte: la parte ad ovest dove si trovano il cimitero, la chiesa parrocchiale e dove abita la maggior parte della popolazione, e la parte est formata principalmente dalla localit\u00e0 Busoni, che si collega direttamente a Grezzana tramite una strada secondaria.\nVicina al centro del paese \u00e8 la localit\u00e0 Praole (comune di Cerro Veronese).\nRosaro \u00e8 composto da cinque contrade principali: Busoni, Lavelletti, Lavello, Macchielli, Miravalle."}
{"id": "4680250", "revid": "767487", "url": "https://it.wikipedia.org/wiki?curid=4680250", "title": "Kim Chanbunrith", "text": "Carriera.\nClub.\nHa giocato dal 2001 al 2010 nella massima serie cambogiana con il .\nNazionale.\nCon la Nazionale ha preso parte a 2 incontri di qualificazione ai Mondiali 2010."}
{"id": "4680252", "revid": "767487", "url": "https://it.wikipedia.org/wiki?curid=4680252", "title": "Chan Dara", "text": "Carriera.\nNazionale.\nCon la Nazionale ha preso parte a 5 incontri nel 2007."}
{"id": "4680253", "revid": "33751", "url": "https://it.wikipedia.org/wiki?curid=4680253", "title": "Rascals", "text": ""}
{"id": "4680256", "revid": "984922", "url": "https://it.wikipedia.org/wiki?curid=4680256", "title": "Soun Makara", "text": "Carriera.\nNazionale.\nCon la Nazionale ha preso parte a 2 incontri nel 2008."}
{"id": "4680257", "revid": "117617038", "url": "https://it.wikipedia.org/wiki?curid=4680257", "title": "Le serve rivali", "text": "Le serve rivali \u00e8 un dramma giocoso per musica in due atti composto da Tommaso Traetta su libretto di Pietro Chiari. L'opera originariamente debutt\u00f2 in un atto come intermezzo al Teatro San Mois\u00e8 di Venezia nell'autunno del 1766. L'opera fu riviste ed ampliata notevolmente da Traetta ed eseguita da Modesto Fenzo a Venezia sul finire dello stesso anno."}
{"id": "4680258", "revid": "1310927", "url": "https://it.wikipedia.org/wiki?curid=4680258", "title": "Marlon Pereira", "text": "Carriera.\nHa giocato nella massima serie del campionato olandese con Willem II e Cambuur e nella massima serie del campionato bulgaro con il Botev Plovdiv."}
{"id": "4680259", "revid": "767487", "url": "https://it.wikipedia.org/wiki?curid=4680259", "title": "Fred Dewhurst", "text": "\u00c8 noto soprattutto per essere il primo giocatore ad aver segnato nel campionato inglese di calcio, l'8 settembre 1888, nella vittoria della sua squadra per 5-2 contro il Burnley. Il primo gol in assoluto risaliva a pochi minuti prima e si trattava di un'autorete di Gershom Cox dell'Aston Villa. Altre pi\u00f9 recenti ricerche hanno per\u00f2 rivelato che il record potrebbe appartenere a Kenyon Davenport del Bolton.\nCarriera.\nCresciuto nelle giovanili del Preston North End, gioc\u00f2 con tale squadra fino al 1891, contribuendo alla vittoria dei primi due campionati inglesi della storia (1888, 1889) e di una FA Cup (1889). Gioc\u00f2 inoltre per tre anni con il Corinthian come ospite."}
{"id": "4680261", "revid": "164044", "url": "https://it.wikipedia.org/wiki?curid=4680261", "title": "Mohamed El Makrini", "text": "Carriera.\nClub.\nEl Makrini ha cominciato la carriera con la maglia del Den Bosch. Ha esordito in squadra nel corso del campionato 2005-2006 e vi ha militato per 6 stagioni.\nNel 2011, \u00e8 stato ingaggiato dal Cambuur, sempre in Eerste Divisie. L'8 agosto \u00e8 arrivato l'esordio in squadra, schierato titolare nella vittoria per 2-4 in casa dell'AGOVV.\nHa trovato il primo gol per il Cambuur il 14 dicembre 2012, nella vittoria per 3-2 sull'Excelsior. Alla fine di questa stessa stagione, il Cambuur ha centrato la promozione in Eredivisie.\nIl 4 agosto 2013 ha pertanto esordito nella massima divisione olandese, sostituendo Paco van Moorsel nel pareggio casalingo a reti inviolate contro il NAC Breda. Il 23 novembre seguente ha trovato il primo gol in Eredivisie, nel 2-1 domestico sul N.E.C.\nNell'estate 2015, El Makrini si \u00e8 trasferito ai danesi dell'Odense. Ha giocato la prima partita in Superligaen in data 19 luglio, schierato titolare nel 3-0 inflitto all'Hobro. Il 14 settembre ha realizzato il primo gol, nella partita persa per 4-2 contro l'Esbjerg.\nIl 30 gennaio 2017, El Makrini ha fatto ritorno in patria: ha firmato infatti per i successivi due anni e mezzo col Roda JC, societ\u00e0 all'epoca militante in Eredivisie. Il 5 febbraio \u00e8 pertanto tornato a calcare i campi da calcio olandesi, in occasione della sconfitta per 0-2 arrivata in casa contro l'Ajax. Il 2 aprile ha trovato il primo gol, nella partita persa per 4-1 sul campo dell'ADO Den Haag. Al termine della stagione, il Roda JC \u00e8 retrocesso in Eerste Divisie.\nIl 9 luglio 2019, El Makrini \u00e8 stato messo sotto contratto dagli scozzesi del Kilmarnock, con cui ha firmato un accordo annuale, con opzione per un'ulteriore stagione. Ha esordito in squadra l'11 luglio, in occasione dei turni preliminari di Europa League: ha sostituito Rory McKenzie nella vittoria per 1-2 sul campo dei Connah's Quay Nomads. Il 4 agosto ha giocato la prima gara in Scottish Premiership, nella sconfitta casalinga per 1-2 subita contro i Rangers. Il 14 settembre ha siglato la prima rete, nel 2-1 inflitto all'Hibernian.\nIl 31 agosto 2020, El Makrini \u00e8 stato ufficialmente ingaggiato dai norvegesi dello Start, a cui si \u00e8 legato con un contratto valido fino al successivo 31 dicembre. Ha scelto di vestire la maglia numero 4. Il 12 maggio 2021 ha prolungato il contratto che lo legava al club, per due stagioni.\nStatistiche.\nPresenze e reti nei club.\n\"Statistiche aggiornate al 31 dicembre 2020\"."}
{"id": "4680264", "revid": "37401", "url": "https://it.wikipedia.org/wiki?curid=4680264", "title": "51st (Highland) Division", "text": ""}
{"id": "4680266", "revid": "767487", "url": "https://it.wikipedia.org/wiki?curid=4680266", "title": "Oliver Feldballe", "text": "Carriera.\nNella stagione 2009-2010 esordisce nella massima serie danese col l'Odense, e nella stagione successiva debutta pure in UEFA Europa League giocando 4 incontri.\nNel 2011 passa al Randers con cui gioca per due annate in massima serie.\nNel 2013 si trasferisce al Cambuur, esordendo quindi in Eredivisie."}
{"id": "4680270", "revid": "767487", "url": "https://it.wikipedia.org/wiki?curid=4680270", "title": "Bart van Brakel", "text": "Carriera.\nNella stagione 2007-2008 ha giocato 4 partite in Eredivisie con il N.E.C. Nijmegen."}
{"id": "4680273", "revid": "767487", "url": "https://it.wikipedia.org/wiki?curid=4680273", "title": "Oebele Schokker", "text": "Carriera.\nNella stagione 2012-2013 ottiene la promozione in Eredivisie con il Cambuur, esordendo quindi nella stagione 2013-2014 in massima serie."}
{"id": "4680274", "revid": "729019", "url": "https://it.wikipedia.org/wiki?curid=4680274", "title": "Parco della Preistoria", "text": "Il Parco della Preistoria \u00e8 una zona boscosa di oltre cento ettari, coperta di alberi secolari, situata alla periferia del comune di Rivolta d'Adda (CR), a circa 20\u00a0km a est di Milano. Il parco si trova all'interno del Parco dell'Adda Sud, vicino al fiume Adda; qualificano il parco una trentina di ricostruzioni di animali preistorici (tra cui gli uomini primitivi), un centinaio di animali in \u201csemilibert\u00e0\u201d (la loro libert\u00e0 \u00e8 parziale), un itinerario botanico, e ambienti naturali (come paludi, prati, laghi); e anche aree per picnic, e bar e parchi giochi; pi\u00f9 un labirinto, delle mostre di fossili, e un trenino turistico: il tutto lungo un percorso in luoghi ombrosi, attraversati da corsi d'acqua e con due laghetti (il lago dei Cigni e quello degli Aironi). Il parco, adatto a bambini e adulti, mira a far conoscere ai visitatori i temi ambientali, educandoli al rispetto dell'ambiente.\nStoria del parco.\nI primi lavori di realizzazione del parco risalgono al marzo 1976 e durarono due anni. Dal '76 al '78, oltre ai lavori di realizzazione, furono inserite le ricostruzioni di animali preistorici, realizzate scientificamente con attenzione, al fine che sembrassero veri animali.\nEffettivamente, fu possibile ricostruire gli animali preistorici partendo da fossili scheletrici recuperati in diverse zone del mondo, i quali vennero ben analizzati sulle muscolature, sulle parti carnose e sulle pelli; vennero cos\u00ec costruiti dei modelli in miniatura, seguiti da ricostruzioni in vetroresina, la maggior parte a grandezza naturale, secondo quanto \u00e8 stato finora scientificamente stimato.\nLe altre amplificazioni del parco pi\u00f9 significative sono state:\nBotanica.\nFlora del parco.\nSulla sponda sinistra del fiume Adda, il parco segnala la presenza parziale di formazioni boschive, dato che le foreste del Nord-Italia hanno subito, per molti secoli, le varie attivit\u00e0 agricole, le bonifiche e vari disboscamenti. Su questa parte del fiume si possono osservare gli ultimi lembi della primordiale foresta, caratterizzata da latifoglie decidue. Il bosco del parco contiene anche specie legnose frammiste, come: pioppi, olmi, robinie, ecc. Nonostante tutto, il parco risente anche dell'infiltrazione di specie selvatiche (come viole, primule, biancospini, ecc.) e di coltivazioni ancestrali; il sottobosco rimane, comunque, pregevole.\nBosco.\nResto di un'antica foresta planiziale padana, il bosco del parco \u00e8 caratterizzato da una moltitudine di latifoglie decidue. La struttura della foresta \u00e8 divisa in tre parti: arborea, arbustiva ed erbacea. La parte arborea comprende piante ad alto fusto (sui 15 m di altezza media); le chiome di codeste piante forniscono una rara copertura continua, dando l'impressione di una foresta aperta. La parte arbustiva comprende invece piante ad altezza variabile (da 1 a 7 metri). La parte erbacea accoglie specie varie, comprese anche specie rampicanti come l'edera.\nLa palude.\nNell'ultimo tratto del sentiero, \u00e8 presente una palude, formatasi dal distaccamento del vicino \"Lago degli Aironi\" (meandro) e affiancata da un'ampia curva. Anche sulle rive di essa vi \u00e8 presente un'abbondante vegetazione, che comprende: salici e carici; il resto della vegetazione \u00e8 acquatica: ninfee, nannufaro, nasturzio, ecc.; nelle parti fangose della palude sono presenti: tife e canne palustri. Le piante presenti al centro della palude sono: piante sommerse, piante galleggianti, piante semisommerse, canneti, ecc.\nZoologia.\nFauna.\nIl parco ospita molti animali in libert\u00e0 ed in recinti.\nTra i primi abbiamo:\nTra i secondi abbiamo invece: cervidi, asini, cavalli, capre, pecore, pony, pappagalli e pavoni.\nRicostruzioni.\nSiluriano\nDevoniano\nPermiano\nTriassico\nGiurassico\nCretaceo\nPaleocene\nMiocene\nPliocene\nPleistocene"}
{"id": "4680275", "revid": "767487", "url": "https://it.wikipedia.org/wiki?curid=4680275", "title": "Werner Ba\u00dfler", "text": "Carriera.\nFu capocannoniere del campionato tedesco nel 1948 e nel 1951, in entrambi i casi a pari merito con altri tre giocatori."}
{"id": "4680278", "revid": "1310927", "url": "https://it.wikipedia.org/wiki?curid=4680278", "title": "Martijn Barto", "text": "Carriera.\nNel 2005-2006, la sua stagione d'esordio, ha giocato 7 partite in Eredivisie con l\u2019.\nNella stagione 2012-2013 ottiene la promozione in Eredivisie con il , esordendo quindi nella stagione 2013-2014 in massima serie anche con tale squadra."}
{"id": "4680280", "revid": "287204", "url": "https://it.wikipedia.org/wiki?curid=4680280", "title": "Werner Bassler", "text": ""}
{"id": "4680285", "revid": "767487", "url": "https://it.wikipedia.org/wiki?curid=4680285", "title": "Kevin Brands", "text": "Carriera.\nHa giocato in massima serie con Willem II e Cambuur."}
{"id": "4680288", "revid": "123747829", "url": "https://it.wikipedia.org/wiki?curid=4680288", "title": "Besik' Lezhava", "text": "Carriera.\nCon la ha disputato gli Europei 2013."}
{"id": "4680289", "revid": "767487", "url": "https://it.wikipedia.org/wiki?curid=4680289", "title": "Michiel Hemmen", "text": "Carriera.\nHa vinto due volte la seconda divisione olandese."}
{"id": "4680290", "revid": "1310927", "url": "https://it.wikipedia.org/wiki?curid=4680290", "title": "Erik Bakker", "text": "Carriera.\nNella stagione 2012-2013 ottiene la promozione in Eredivisie con il Cambuur, esordendo quindi nella stagione 2013-2014 in massima serie."}
{"id": "4680292", "revid": "599013", "url": "https://it.wikipedia.org/wiki?curid=4680292", "title": "Bruno Stanischewski", "text": "Carriera.\nFu capocannoniere del primo campionato tedesco della storia, nel 1901, a pari merito con il compagno di squadra Heinrich Riso. In ambo le occasioni il suo VfB Lipsia vinse il campionato."}
{"id": "4680293", "revid": "834", "url": "https://it.wikipedia.org/wiki?curid=4680293", "title": "Lingua bohairica", "text": ""}
{"id": "4680298", "revid": "767487", "url": "https://it.wikipedia.org/wiki?curid=4680298", "title": "Snowboard ai XXII Giochi olimpici invernali", "text": "Le gare di snowboard ai XXII Giochi olimpici invernali di So\u010di in Russia si sono svolte dal 6 al 22 febbraio 2014 nella localit\u00e0 di Krasnaja Poljana a circa 45\u00a0km di distanza da So\u010di. Erano in programma cinque competizioni maschili ed altrettante femminili, nelle seguenti discipline: snowboard cross, halfpipe, slalom gigante parallelo, slalom parallelo e slopestyle."}
{"id": "4680300", "revid": "74801", "url": "https://it.wikipedia.org/wiki?curid=4680300", "title": "Alexander von Frantzius", "text": "Biografia.\nDal 1842, Frantzius studi\u00f2 medicina a Heidelberg, Erlangen, Halle e Berlino, dove il 5 settembre 1846 consegu\u00ec la laurea.\nAncor prima della laurea, nella sua citt\u00e0 natale di Danzica, aveva preso parte alle ricerche zoologiche del ginecologo E. K. J. von Siebold.\nNel 1847, intraprese un viaggio di studio di parecchi mesi a Trieste in compagnia di von Siebold e Ecker.\nInsieme al suo amico Rudolf Virchow, fu attivamente coinvolto nella rivoluzione del 1848 a Berlino.\nNell'estate del 1848 si ammal\u00f2 di tifo.\nDurante una visita a Vienna negli anni 1849-1850, si manifestarono i primi segni di una malattia polmonare cronica, che non sarebbe pi\u00f9 guarita in maniera completa per tutta la sua vita.\nA causa degli eventi post-rivoluzionari, dovette lasciare Berlino e si qualific\u00f2 come docente privato nel 1851 a Breslavia.\nPer motivi di salute e per le scarse prospettive di carriera nelle universit\u00e0 tedesche, nel 1853, Frantzius si trasfer\u00ec in Costa Rica, per cercare la salute in quel lontano clima mite.\nSi stabil\u00ec come medico dapprima a Alajuela e poi a San Jos\u00e9, in Costa Rica.\nA San Jos\u00e9, apr\u00ec anche una farmacia, in cui impieg\u00f2 come assistente Jos\u00e9 Castulo Zeled\u00f3n. \nRimase in Costa Rica per 15 anni e in questo periodo raccolse numerosi oggetti etnologici e comp\u00ec studi etnografici. Le sue opere principali hanno riguardato, tuttavia, la Zoologia, l'Antropologia e la Geografia della natura.\nNel 1868 fece ritorno in Germania.\nVirchow assunse il suo vecchio amico come dipendente per le sue attivit\u00e0 antropologiche e preistoriche.\nTra il 1871 e il 1874, Frantzius resse l'Ufficio di Segretario generale della Societ\u00e0 Tedesca per Antropologia, Etnologia e Preistoria.\nLa sua malattia polmonare, nel frattempo, peggior\u00f2 rapidamente, in modo tale che Frantzius, nel 1874, dovette lasciare la Segreteria generale; per motivi di salute si dovette trasferire nuovamente a Friburgo in Brisgovia, dove nel 1877 mor\u00ec del suo male.\nAttivit\u00e0 scientifica.\nFrantzius raccolse campioni (principalmente botanici) in Brasile dal 1849 al 1853 e in Costa Rica nel 1853. Ne invi\u00f2 parecchi a Jean Louis Cabanis presso il Museo di Storia Naturale di Berlino.\nOnorificenze.\nIn suo onore sono state nominate molte specie di animali, tra i quali vi sono \"Semnornis frantzii\", \"Pteroglossus frantzii\", \"Elaenia frantzii\" e \"Catharus frantzii\"."}
{"id": "4680306", "revid": "339392", "url": "https://it.wikipedia.org/wiki?curid=4680306", "title": "Nipp", "text": ""}
{"id": "4680311", "revid": "97701", "url": "https://it.wikipedia.org/wiki?curid=4680311", "title": "Indie Britanniche", "text": ""}
{"id": "4680313", "revid": "1494169", "url": "https://it.wikipedia.org/wiki?curid=4680313", "title": "FA Cup 2013-2014 (primo turno preliminare)", "text": "Nell'edizione della FA Cup del 2013-2014, nel primo turno preliminare partecipano le squadre qualificate dal turno preliminare (82 dell'8\u00ba livello, 68 del 9\u00ba livello e 10 del 10\u00ba livello) e le 72 nuove entranti facenti parte dell'7\u00ba livello della Piramide del calcio inglese. Il passaggio del turno viene premiato con \u00a33.000 come pubblicato ufficialmente nel sito della F.A."}
{"id": "4680316", "revid": "153137", "url": "https://it.wikipedia.org/wiki?curid=4680316", "title": "Super 15 2013", "text": ""}
{"id": "4680322", "revid": "125965093", "url": "https://it.wikipedia.org/wiki?curid=4680322", "title": "West Chester (Pennsylvania)", "text": "West Chester \u00e8 un comune (\"borough\") degli Stati Uniti d'America, capoluogo della Contea di Chester, Pennsylvania.\nVi ha sede la West Chester University of Pennsylvania e vi si trovano altri siti d'attrazione turistica di carattere naturalistico e storico come il Valley Forge National Historical Park, il Brandywine Battlefield, il Marsh Creek State Park, e, nelle sue vicinanze, i Longwood Gardens, il Brandywine River Museum e il Christian C. Sanderson Museum.\nGeografia fisica.\nWest Chester \u00e8 situata 40\u00a0km ad ovest di Filadelfia e 27\u00a0km a nord di Wilmington, Delaware.\nStoria.\nL'area era originariamente conosciuta come Turk's Head \u2014 dalla locanda omonima situata in quello che \u00e8 oggi il centro del borgo.\nWest Chester \u00e8 sede del governo della Contea di Chester dal 1786, e ha lo status di \"borough\" dal 1799. Sito nel cuore della citt\u00e0 \u00e8 il suo palazzo di giustizia, un edificio classico progettato negli anni quaranta del 1800 da Thomas Walter, uno degli architetti del Campidoglio di Washington.\nIl West Chester Downtown Historic District \u00e8 stato inserito nel National Register of Historic Places nel 1985. Altri edifici inseriti sono la Contea di Bank of Chester, Buckwalter Building, Butler House, Chester County Courthouse, William Everhart Buildings, Farmers and Mechanics Building, First Presbyterian Church of West Chester, New Century Clubhouse, Joseph Rothrock House, Sharples Homestead, Sharples Separator Works, Warner Theater West Chester Boarding School for Boys e le componenti del West Chester State College Quadrangle Historic District."}
{"id": "4680326", "revid": "767487", "url": "https://it.wikipedia.org/wiki?curid=4680326", "title": "Mr. Flip", "text": "Mr. Flip \u00e8 un cortometraggio muto del 1909 diretto da (non confermato) Gilbert M. 'Broncho Billy' Anderson. Interpretato da Ben Turpin, viene considerato il primo film conosciuto che utilizza la famosa gag delle torte in faccia.\nTrama.\nIl signor Flip corteggia ogni donna che gli capiti a tiro. Finir\u00e0 che l'improvvido casanova verr\u00e0 bersagliato di schiuma da barba, spruzzi di seltz e torte in faccia.\nProduzione.\nIl film fu prodotto dalla Essanay Film Manufacturing Company. Venne girato a Chicago - citt\u00e0 dove la casa di produzione aveva la sua sede principale - negli Essanay Studios, al 1333-45 W. di Argyle Street\nDistribuzione.\nUsc\u00ec nelle sale cinematografiche USA il 12 maggio 1909, distribuito dall'Essanay Film Manufacturing Company. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Bachelor's Wife\".\nLa Entertainment ha curato un'antologia di cortometraggi dal titolo \"Slapstick Encyclopedia (1909-1929)\" in cui \u00e8 inserito anche il riversamento di \"Mr. Flip\". Il DVD, distribuito negli Stati Uniti in NTSC il 7 maggio 2002, ha una lunghezza complessiva di 1089 minuti. Tratto da una copia in 16\u00a0mm., il cortometraggio \u00e8 accompagnato dalle musiche di Robert Israel."}
{"id": "4680329", "revid": "287204", "url": "https://it.wikipedia.org/wiki?curid=4680329", "title": "Lega Nazionale B 1956-1957", "text": "La Lega Nazionale B 1956-1957, campionato svizzero di seconda serie, si concluse con la vittoria del FC Biel/Bienne.\nClassifica.\nLegenda:\n\u00a0\u00a0\u00a0\u00a0\u00a0 Promossa in Lega Nazionale A 1957-1958.\n\u00a0\u00a0\u00a0\u00a0\u00a0 Retrocessa in Prima Lega 1957-1958.\nBibliografia.\nGiornali"}
{"id": "4680332", "revid": "827882", "url": "https://it.wikipedia.org/wiki?curid=4680332", "title": "Adventures Beyond the Ultraworld", "text": ""}
{"id": "4680338", "revid": "122246", "url": "https://it.wikipedia.org/wiki?curid=4680338", "title": "Beatrice Agrifoglio", "text": "Carriera.\nCresce nella Pallavolo Sansepolcro, con cui disputa il campionato di Serie D 2009-10. Nelle due stagioni successive gioca nel in Serie B1, mentre nell'annata 2012-13 veste la maglia del in Serie A2. Nella stagione 2013-14 con la squadra lombarda disputa il campionato di Serie A1, aggiudicandosi poi lo scudetto 2014-15.\nNella stagione 2015-16 viene ingaggiata dal , in Serie A2, categoria dove resta anche per l'annata successiva giocando per\u00f2 per la . Nella stagione 2017-18 \u00e8 nuovamente al club di Filottrano, neopromosso in Serie A1, mentre per il campionato successivo si accasa all', in serie cadetta.\nNella stagione 2019-20 difende i colori del , in Serie A1, mentre nell'annata successiva firma per la : tuttavia nella stagione 2021-22 torna al club di Cuneo, sempre in massima divisione."}
{"id": "4680339", "revid": "682976", "url": "https://it.wikipedia.org/wiki?curid=4680339", "title": "Strutture cicliche", "text": ""}
{"id": "4680342", "revid": "271907", "url": "https://it.wikipedia.org/wiki?curid=4680342", "title": "Imma Sirressi", "text": ""}
{"id": "4680343", "revid": "271907", "url": "https://it.wikipedia.org/wiki?curid=4680343", "title": "Tina Lipicer Samec", "text": ""}
{"id": "4680344", "revid": "1005847", "url": "https://it.wikipedia.org/wiki?curid=4680344", "title": "Museo Nacional de Costa Rica", "text": "Il Museo Nacional de Costa Rica \u00e8 il museo nazionale della Costa Rica, situato nella capitale San Jos\u00e9.\nEsso \u00e8 ubicato in Calle 17, tra la Avenida Central e la Avenida Segunda, Cuesta de Moras, nella Fortezza Bellavista, un edificio merlato di color ocra posto di fronte all'Assemblea legislativa della Costa Rica.\nLa fortezza fu costruita nel 1917 come struttura militare. Le mura esterne presentano tuttora molti proiettili incastrati in esse nel corso della guerra civile del 1948.\nDivenne la sede del museo nel 1950.\nL'ingresso, posto sul lato orientale, conduce a un cortile in cui sono esposti manufatti precolombiani e cannoni del periodo coloniale.\nIl museo \u00e8 organizzato tematicamente con un percorso che dall'ingresso si sviluppa in senso antiorario.\nSi incontrano quindi, in successione, materiali relativi alla storia geologica, coloniale, archeologica, religiosa e moderna della Costa Rica.\nNella torre nordorientale, il museo possiede una notevole collezione di tavoli di pietra precolombiani (\"metate\"), ceramiche e una \"Sala de Oro\" (sala dell'oro).\nLa sala coloniale ha una notevole collezione di mobili ed \u00e8 strutturata in modo da rappresentare gli appartamenti tipici del XVIII secolo.\nIl museo comprende anche una mostra sul Premio Nobel per la Pace del 1987 \u00d3scar Arias e un busto di Jos\u00e9 Figueres, oltre a un giardino delle farfalle nell'esterna \"Plaza de la Democracia\"."}
{"id": "4680345", "revid": "122592871", "url": "https://it.wikipedia.org/wiki?curid=4680345", "title": "Kyle Gibson", "text": "Carriera.\nHa iniziato a muovere i primi passi nella Dorsey High School Dons, sotto la guida di suo padre Arthur Gibson, conquistando tre titoli cittadini consecutivi, con medie nel suo anno senior di 23 punti, 8 rimbalzi e 4 assist.\nPassato poi nel 2006 ai Bulldogs della Louisiana Tech University, ha visto crescere sempre di pi\u00f9 le sue statistiche, concludendo l'ultimo anno a medie di 18 punti, 4 rimbalzi e 3 assist, segnando un career high di 32 punti nella vittoria contro Fresno State.\nNon \u00e8 stato scelto al Draft NBA 2010, ma ha preso parte alla NBA Summer League con la maglia dei Miami Heat, senza mai scendere in campo a causa di una lesione alla spalla sinistra riportata in allenamento. Rientrato a pieno ritmo a gennaio 2011, si scontra con un giocatore durante una partita tra amici lesionandosi anche la spalla destra.\nA met\u00e0 giugno pu\u00f2 ricominciare a giocare ma viene tagliato dagli Iowa Energy prima di cominciare la stagione 2011-2012; successivamente viene acquistato dai Canton Charge in D-League, dove chiude la prima stagione a 9,9 punti, 4 rimbalzi e 1,5 assist; nei playoff arriva a 18,8 punti, 4,3 rimbalzi e 2 assist di media nelle 6 partite disputate.\nConfermato anche nella stagione 2012-13, Gibson gioca 44 partite a medie di 16,6 punti, 3,3 rimbalzi e 3,6 assist, prima di lesionarsi lo scafoide del polso destro in marzo durante un allenamento e saltando la restante parte di stagione compresi i playoff. Prende parte poi alla NBA Summer League 2013 con la maglia dei Chicago Bulls.\nViene ingaggiato per la stagione 2013-14 da Pistoia in Serie A."}
{"id": "4680349", "revid": "729019", "url": "https://it.wikipedia.org/wiki?curid=4680349", "title": "Edward Boxer (ammiraglio)", "text": "Biografia.\nEdward Boxer entr\u00f2 nella Royal Navy nel 1798. Dopo otto anni di servizio prima sotto il capitano Charles Brisbane e poi sotto l'ammiraglio Cuthbert Collingwood, nel luglio 1807 fu promosso tenente e assegnato alla nave del capitano Benjamin Hallowell Carew.\nNel 1815 Boxer fu promosso comandante e nel 1822 ricevette il comando della corvetta \"Sparrowhawk\" di stanza ad Halifax in Nuova Scozia; nel 1823 fu promosso capitano. Nel 1824 ritorn\u00f2 in Inghilterra, dove prest\u00f2 servizio nella Guardia costiera. Nel 1827 ritorn\u00f2 ad Halifax, dove ricevette il comando della fregata \"Hussar\", che mantenne fino al 1830. In seguito ebbe altri incarichi finch\u00e9 nel 1837 ricevette il comando della fregata \"Pique\", con cui effettu\u00f2 viaggi in Nordamerica e nelle Indie Occidentali.\nNel 1840 si rec\u00f2 con la Pique nel Mediterraneo, dove partecip\u00f2 al bombardamento di Acri contro Ibr\u0101h\u012bm Pasci\u00e0; per quest'azione ricevette l'onorificenza britannica di Cavaliere Compagno dell'Ordine del Bagno e una medaglia d'oro dal governo turco.\nTornato in America, nel 1841 fu nominato comandante del porto di Qu\u00e9bec. Boxer si occup\u00f2 di progetti riguardanti il potenziamento del porto e la costruzione di un osservatorio astronomico in citt\u00e0. Grazie ai suoi interessi nei trasporti e nelle comunicazioni, dal 1847 al 1849 entr\u00f2 a far parte del comitato direttivo della \"British North American Electric Telegraph Association\".\nNel marzo del 1853 fu promosso contrammiraglio e qualche mese pi\u00f9 tardi lasci\u00f2 Qu\u00e9bec per ritornare in Europa.\nNel dicembre del 1854, durante la Guerra di Crimea, fu nominato sovrintendente del porto di Balaklava, dove mor\u00ec di colera nel giugno del 1855."}
{"id": "4680350", "revid": "311148", "url": "https://it.wikipedia.org/wiki?curid=4680350", "title": "Prussia nord-orientale", "text": ""}
{"id": "4680356", "revid": "729019", "url": "https://it.wikipedia.org/wiki?curid=4680356", "title": "Aston Martin Vanquish AM310", "text": "La Aston Martin Vanquish AM310 \u00e8 una coup\u00e9 ad alte prestazioni a 2 posti prodotta dal 2012 al 2018 dalla casa automobilistica britannica Aston Martin. Il nome viene ripreso da un modello di alcuni anni prima, la Aston Martin Vanquish.\nCaratteristiche tecniche.\nL\"'Aston Martin Vanquish\" \u00e8 caratterizzata da una scocca in alluminio ed una carrozzeria realizzata interamente in fibra di carbonio. Il motore \u00e8 lo stesso V12 da 6.0 litri della precedente DBS, ma i cavalli da 517 sono passati a 565 e la coppia da 570 \u00e8 arrivata a 620 Nm. Tali caratteristiche permettono di accelerare da 0 a 100 Km/h in 4,1 secondi e in abbinamento con il cambio automatico a sei rapporti Touchtronic, garantiscono una velocit\u00e0 massima di 296 Km/h.\nRispetto alla DBS, la \"Vanquish AM310\" esteticamente ha molti punti in comune, anche se alcuni particolari, come le maniglie in fibra di carbonio, i paraurti e la forma dei fanali posteriori con lo spoiler fisso la rendono molto differente.\nLa Aston Martin produce anche la versione \"Volante\" della Vanquish, ovvero la declinazione a tetto scoperto in chiave cabriolet della coup\u00e9 con la medesima motorizzazione, ma con una capote in tela completamente elettrica.\nDal 2014 \u00e8 in produzione la versione aggiornata \"MY 2015\", che ha visto il debutto del nuovo cambio automatico Touchtronic III a 8 marce, sviluppato in collaborazione con la ZF, ed un incremento delle prestazioni del motore, in grado ora di erogare 568 CV di potenza e 630 Nm di coppia massima.\nTutto ci\u00f2 ha portato un aumento delle prestazioni della vettura con un tempo di accelerazione da 0 a 100 km/h di 3,6 secondi ed una velocit\u00e0 massima che tocca i 324 km/h nella versione coup\u00e9."}
{"id": "4680366", "revid": "599013", "url": "https://it.wikipedia.org/wiki?curid=4680366", "title": "G\u00f6trik Frykman", "text": "Carriera.\nNazionale.\nPrese parte con la sua Nazionale ai Giochi olimpici del 1912."}
{"id": "4680376", "revid": "339392", "url": "https://it.wikipedia.org/wiki?curid=4680376", "title": "Pallamano Veneta", "text": ""}
{"id": "4680377", "revid": "115338227", "url": "https://it.wikipedia.org/wiki?curid=4680377", "title": "Jurij F\u00ebdorovi\u010d Lisjanskij", "text": "Biografia.\nNato a Ni\u017ein, nell'oblast' di \u010cernihiv in Ucraina, a quel tempo parte dell'Impero russo, nella famiglia di un prete ortodosso, discendeva da un'antica famiglia cosacca. Nel 1786 si era diplomato presso la scuola del Corpo dei cadetti della Marina (\u041c\u043e\u0440\u0441\u043a\u043e\u0439 \u043a\u0430\u0434\u0435\u0442\u0441\u043a\u0438\u0439 \u043a\u043e\u0440\u043f\u0443\u0441) e aveva preso parte alla guerra russo-svedese (1788-1790). Durante il 1790-1793 aveva prestato servizio nella flotta del Baltico. Negli anni 1793-1800 ha fatto tirocinio in Inghilterra e ha navigato su navi inglesi in varie parti del mondo.\nNel 1803-1806 Lisjanskij, al comando della \"sloop-of-war\" \"Neva\", ha preso parte alla prima circumnavigazione russa della Terra guidata da von Krusenstern che viaggiava sulla \"Nade\u017eda\". Le navi sono partite da Kron\u0161tadt. Lisjanskij ha scoperto una delle isole Hawaii nordoccidentali che ha poi preso il suo nome (isola Lisianski) e in seguito ha descritto le Hawaii nel suo libro \"Il giro del mondo\" (1812).\nDopo aver visitato le Hawaii le navi si sono divise e Lisjanskij si \u00e8 diretto verso l'America russa (l'odierna Alaska). Nel 1804 con la \"Neva\" ha visitato l'isola di Pasqua, e, nello stesso anno, \u00e8 stato essenziale nello sconfiggere i Tlingit nella battaglia di Sitka, in Alaska. Nel 1805 incontr\u00f2 nuovamente Krusenstern a Macao, ma presto si separarono e alla fine \u00e8 stata la \"Neva\" la prima a ritornare a Kronstadt, il 22 luglio del 1806. Per questa impresa Lisjanskij ha ricevuto vari riconoscimenti, tra cui l'Ordine di San Vladimiro (di III classe)."}
{"id": "4680378", "revid": "1573940", "url": "https://it.wikipedia.org/wiki?curid=4680378", "title": "D\u014dk\u014d", "text": " \u00e8 il trentacinquesimo singolo della rock band visual kei giapponese Plastic Tree. \u00c8 stato pubblicato il 4 settembre 2013 dall'etichetta major Victor Entertainment.\nIl singolo \u00e8 stato stampato in tre versioni, tutte in confezione jewel case e con copertine variate che mostrano una pupilla, dal titolo della canzone , di colore diverso su forme geometriche diverse (rispettivamente rossa su cerchio, gialla su quadrato, blu su triangolo): due special edition con differenti DVD extra, b-side e relativi remix, e una normal edition con le due b-side delle edizioni speciali senza per\u00f2 i DVD e i remix.\nTracce.\nDopo il titolo \u00e8 indicata fra parentesi \"()\" la grafia originale del titolo, eventuali note sono indicate dopo il punto e virgola \";\"."}
{"id": "4680379", "revid": "89688", "url": "https://it.wikipedia.org/wiki?curid=4680379", "title": "Doukou", "text": ""}
{"id": "4680387", "revid": "61425862", "url": "https://it.wikipedia.org/wiki?curid=4680387", "title": "Kevindol", "text": ""}
{"id": "4680390", "revid": "767487", "url": "https://it.wikipedia.org/wiki?curid=4680390", "title": "Oscar Gustafsson", "text": "Carriera.\nNazionale.\nPrese parte con la sua Nazionale ai Giochi olimpici del 1912, tuttavia non disput\u00f2 neanche una partita."}
{"id": "4680391", "revid": "767487", "url": "https://it.wikipedia.org/wiki?curid=4680391", "title": "Alamo Heights", "text": "Alamo Heights \u00e8 un comune degli Stati Uniti d'America, nella contea di Bexar, nello Stato del Texas.\nSecondo il censimento del 2000 vi abitavano 7319 persone: il 93,8% della popolazione era bianca, lo 0,56% afroamericana, lo 0,33 nativa americana, lo 0,85% asiatica, il 2,82% di altre etnie e l'1,64% di due o pi\u00f9 etnie."}
{"id": "4680397", "revid": "83450323", "url": "https://it.wikipedia.org/wiki?curid=4680397", "title": "Analisi top down", "text": "Nella progettazione si procede per passi, per raffinamenti successivi, ponendo l'attenzione prima sui punti fondamentali. Questo modo di procedere viene detto top down cio\u00e8 dall'alto al basso (o dal generale al particolare). La metodologia top down \u00e8 una metodologia di analisi dei problemi che si affianca alla metodologia bottom up, che parte invece dai particolari per poi combinare insieme le varie parti (strategia induttiva).\nCaratteristiche dell'analisi top down.\nLa soluzione di un problema complesso pu\u00f2 essere descritta attraverso istruzioni generiche, descritte pi\u00f9 in dettaglio in passi successivi.\nIn pratica per risolvere un problema lo si pu\u00f2 dividere in sottoproblemi pi\u00f9 semplici.\nOgni sottoproblema deve essere descritto in seguito in modo dettagliato e, se \u00e8 complesso, pu\u00f2 a sua volta essere suddiviso ulteriormente in sottoproblemi.\nQuesta metodologia permette una maggior astrazione del problema: quando si divide il problema in sottoproblemi ci si disinteressa per il momento di come si risolver\u00e0 poi ciascun sottoproblema.\nVantaggi dell'analisi top down.\nLa metodologia top down ha molti vantaggi, tra cui:"}
{"id": "4680401", "revid": "196390", "url": "https://it.wikipedia.org/wiki?curid=4680401", "title": "Teatri Imperiali di Pietroburgo", "text": ""}
{"id": "4680402", "revid": "177744", "url": "https://it.wikipedia.org/wiki?curid=4680402", "title": "Termine perentorio", "text": "Sono termini perentori quei termini che prescrivono il compimento di un atto entro un determinato periodo di tempo (cit Tonini), se si supera tale periodo si perde la possibilit\u00e0 di compiere quel determinato atto. \nDescrizione.\nPer questa loro peculiarit\u00e0 i termini perentori sono anche conosciuti come \"termini stabiliti a pena di decadenza\": essi non possono in alcun modo essere prorogati a meno che la legge non disponga altrimenti.\nI termini perentori non vanno confusi con i termini ordinatori, che se non rispettati non prevedono decadenza ma solo conseguenze di tipo disciplinare, n\u00e9 con i termini dilatori, i quali al contrario non permettono che un atto venga svolto prima del loro decorso. \nEsempi.\nAlcuni esempi di termini perentori: art 79.2 e art 458.1 del Codice di Procedura Penale."}
{"id": "4680407", "revid": "1718925", "url": "https://it.wikipedia.org/wiki?curid=4680407", "title": "Unit\u00e0 di misura dell'esercizio dei trasporti", "text": "Nell'esercizio dei sistemi di trasporto vengono usate diverse unit\u00e0 di misura idonee a definirne l'efficienza e a eseguire comparazioni statistiche.\nIn questa voce viene presentato un elenco sommario con le definizioni di massima. Per maggiori dettagli si rinvia alle voci sulle varie unit\u00e0 i misura.\nFerrovie.\nSi distinguono vari tipi di unit\u00e0 di misura, utilizzati dalle societ\u00e0 ferroviarie e dall'Union Internationale des Chemins de fer&lt;ref name=\"Vicuna1968/220\"&gt;.&lt;/ref&gt;"}
{"id": "4680408", "revid": "453768", "url": "https://it.wikipedia.org/wiki?curid=4680408", "title": "Vincenzo Abbagnale", "text": "Biografia.\n\u00c8 figlio di Giuseppe Abbagnale.\nInizia la sua carriera nel 2004, all'et\u00e0 di undici anni, presso il Circolo Nautico Stabia (CN Stabia). Fino ai 16 anni conquista gi\u00e0 6 titoli italiani.\nDal luglio 2014, Vincenzo \u00e8 arruolato in qualit\u00e0 di atleta, nel gruppo sportivo della Marina Militare.\nA soli 16 anni esordisce in campo internazionale con il primo Campionato del mondo Junior a Brive-la-Gaillarde conquistando la medaglia di bronzo.\nSeguiranno altre due medaglie di bronzo ai due successivi Campionati mondiali Junior negli anni 2010 e 2011. \nPartecipa cos\u00ec a mondiali giovanili fino al 2012.\nIl 2013 \u00e8 l'anno in cui emerge a livello mondiale. Conquista infatti, nello stesso anno, ben due Campionati del mondo, uno nella categoria Under 23, e uno pochi mesi pi\u00f9 tardi, nella categoria Assoluti.\nAd oggi, ha poi conquistato ancora un titolo mondiale nel 2014 e un 6\u00ba posto ai Campionati del mondo Assoluti 2015 come capovoga dell'Ammiraglia Italiana, oltre a vari titoli italiani per un totale di 24 titoli italiani.\nNel 2016, in preparazione per le Olimpiadi di Rio, viene squalificato per non essersi presentato a tre controlli antidoping. La squalifica non gli permetter\u00e0 di partecipare ai Giochi olimpici di Rio de Janeiro 2016.\nA partire dall'agosto 2017, decorso il periodo di squalifica, Vincenzo rientra a far parte del team della nazionale di canottaggio partecipando ai Campionati del mondo Assoluti nella stessa stagione 2017 (Sarasota, Florida) classificandosi al 5\u00ba posto nella specialit\u00e0 Due con. \nNel 2018, continuando l'impegno con la nazionale italiana, partecipa ai Campionati Europei di Glasgow (Scozia) classificandosi al 4\u00ba posto nella specialit\u00e0 Quattro senza.\nNel 2021 partecipa ai Giochi Olimpici di Tokyo.\nPalmar\u00e8s.\nCampionati italiani.\nIn carriera ha conquistato 24 titoli italiani. "}
{"id": "4680410", "revid": "363629", "url": "https://it.wikipedia.org/wiki?curid=4680410", "title": "Vagus nerve stimulation", "text": ""}
{"id": "4680413", "revid": "1305772", "url": "https://it.wikipedia.org/wiki?curid=4680413", "title": "Sinagoga di \u0218imleu Silvaniei", "text": "La sinagoga di \u0218imleu Silvaniei, costruita nel 1876 in stile neoromanico, \u00e8 situata a \u0218imleu Silvaniei, in Romania. Dopo decenni di abbandono nel dopoguerra, \u00e8 stata restaurata nel 2005 come sede del Museo dell'Olocausto della Transilvania del Nord (\"Muzeu Memorial al Holocaustului din Transilvania de Nord\").\nStoria.\nNell'Ottocento e inizio Novecento, \u0218imleu Silvaniei era sede di una larga comunit\u00e0 ebraica, al centro di una regione dove vivevano oltre 160.000 ebrei.\nL'Olocausto colp\u00ec molto duramente la comunit\u00e0 ebraica di \u0218imleu Silvaniei con le deportazioni del maggio-giugno 1944. Il declino \u00e8 continuato in epoca comunista, quando per i pochi sopravvissuti si apr\u00ec la via dell'emigrazione negli Stati Uniti o in Israele. Entro la met\u00e0 degli anni Sessanta del Novecento la presenza ebraica era scomparsa.\nLa sinagoga fece esperienza di lunghi anni di abbandono, fino al 2003 quando essa divenne il centro di un progetto rumeno-americano volto a creare il primo Museo dell'Olocausto nella regione. Il Museo dell'Olocausto della Transilvania del Nord (Muzeu Memorial al Holocaustului din Transilvania de Nord) \u00e8 stato ufficialmente aperto l'11 settembre 2005, ridonando vita alla sinagoga come sede di attivit\u00e0 espositive e didattiche."}
{"id": "4680416", "revid": "767487", "url": "https://it.wikipedia.org/wiki?curid=4680416", "title": "The Bachelor's Wife", "text": "The Bachelor's Wife \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago - citt\u00e0 dove la casa di produzione aveva la sua sede principale - negli Essanay Studios - 1333-45 W. Argyle Street.\nDistribuzione.\nUsc\u00ec nelle sale cinematografiche USA il 12 maggio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Mr. Flip\"."}
{"id": "4680424", "revid": "287204", "url": "https://it.wikipedia.org/wiki?curid=4680424", "title": "Albi di Dylan Dog (2002)", "text": "Albi del fumetto Dylan Dog pubblicati nel 2002.\nI misteri di Venezia.\nDylan Dog torna nuovamente a Venezia, dove pare che ci sia qualcuno in grado di trasformare i sogni in incubi. Durante le indagini Dylan incontrer\u00e0 di nuovo il commissario Corradi, l'angelo caduto Saul e addirittura Giacomo Casanova.\nPhobia.\nDylan Dog viene assunto da Marlene Wyle, una ragazza fobica patologia, che gli chiede di indagare sul dottor Gerold Aschenbach. La ragazza \u00e8 infatti convinta che lo scienziato, che studia da anni le fobie, sia responsabile della morte di svariati fobici, morti proprio a causa della loro malattia.\nL'Uomo Nero.\nSheila, l'attuale fidanzata di Dylan Dog, gli chiede di indagare su Timothy Madison, bambino al quale fa da baby sitter. Il bambino, che viene costantemente trascurato dai suoi genitori, sostiene infatti di aver visto l'Uomo nero.\nAmori perduti.\nTre uomini, sir Robert Albright, Alan Levin e Joseph Colber si suicidano subito dopo aver avuto una visione del loro grande amore perduto. Dylan Dog inizia ad indagare, dopo essere stato anche lui contattato da Lillie Connolly che ormai Dylan pensava morta nella prigione di Dartmoor, la ragazza con cui voleva sposarsi quando ancora era un poliziotto.\nIl Labirinto di Bangor.\nIl Labirinto di Bangor \u00e8 un gioco di ruolo di cui il Principe Skull \u00e8 il protagonista malvagio. Il gioco riemerge dopo lungo tempo e cos\u00ec il suo protagonista inizier\u00e0 ad uccidere tutti quelli che avevano giocato in passato.\nIl prezzo della morte.\nUn nuovo serial killer si aggira per le strade di Londra. Sei donne risultano scomparse, dei corpi non c'\u00e8 traccia, ma quando i mignoli della mano destra di ciascuna donna vengono recapitati a Scotland Yard, il quadro diventa chiaro. All'apparenza sembra il classico caso per la polizia, che nulla ha a che vedere con Dylan Dog, ma spesso l'apparenza inganna.\nIl segreto di Mordecai.\nMordecai Hildebrand Chase era un famoso ipnotizzatore e illusionista della Londra vittoriana che nel 1887 venne accusato dall'ispettore Herbert Bloch di aver ucciso la sua assistente e per questo condannato all'impiccagione, la leggenda vuole che per\u00f2 riusc\u00ec a sopravvivere. Da questo punto iniziano le ricerche della scrittrice Sondra Carver, aiutata da Dylan Dog e decisa a svelare il mistero di questo oscuro personaggio. Peccato che qualcuno stia progressivamente eliminando tutte le persone che potrebbero aiutarla nell'indagine. \nSciarada.\nL'ennesimo serial killer a Londra, questa volta si tratta di un enigmista che utilizza il corpo delle proprie vittime per comporre una sciarada che risolta fornisce nome, luogo e data della vittima successiva. Dylan Dog assieme all'ispettore Bloch si rivolgono ad Angelique Keller, l'unica persona in grado di risolvere gli enigmi. La ragazza si trova detenuta in carcere per aver sterminato in passato la sua famiglia.\nMacchie solari.\nIl dottor Pierce Saltzman \u00e8 convinto che ci sia una correlazione tra l'aumento delle macchie solari e l'aumento del numero di omicidi e suicidi che avvengono a Londra, di conseguenza di rivolge a Dylan Dog per esporre la sua tesi. Dylan, inizialmente scettico, si occuper\u00e0 del caso assieme al dottore e alla figlia June.\nL'eterna illusione.\nDopo aver eliminato il terribile dottor Gaze, Dylan Dog incontra Diane Crane. Dylan \u00e8 finalmente convinto di aver incontrato la donna della sua vita, con la quale invecchiare insieme. Di punto in bianco per\u00f2 la ragazza scompare e Dylan si convince che sia stata uccisa. Nel frattempo un nuovo assassino, Fallen, si aggira per le strade di Londra, ma pare che solo Dylan riesca a vederlo.\nLa strega di Brentford.\nVuole la leggenda che duecento anni fa, nel tranquillo paesino di Brentford, vivesse Sybil Warwick, una donna accusata di stregoneria e per questo sepolta viva, ma sopravvissuta grazie ai suoi malefici poteri. Tre ragazzi decidono di recarsi nel bosco alla ricerca della strega, sparendo misteriosamente. Claire, attuale fidanzata di Dylan Dog, lo coinvolger\u00e0 nelle indagini sulla risoluzione del mistero.\nUno strano cliente.\nSteve Cotrell \u00e8 un pugile sparito a seguito di problemi avuti con la malavita. Il figlio Tommy, un bambino, decide cos\u00ec di rivolgersi a Dylan Dog affinch\u00e9 ritrovi suo padre e lo convinca a tornare con sua madre. Nonostante non si tratti di un caso per lui, Dylan non pu\u00f2 rifiutare la richiesta del bambino.\nChi ha ucciso Babbo Natale?\nDylan Dog si ritrova casualmente a Snowmouth, un paese del Galles sconvolto da una serie di omicidi di cui non si conosce il movente. Si trover\u00e0 cos\u00ec ad indagare incontrando sulla sua strada Roald Thornsen, un berserker, i mitologici guerrieri orso ancora in vita, evaso da un ospedale psichiatrico norvegese."}
{"id": "4680426", "revid": "599013", "url": "https://it.wikipedia.org/wiki?curid=4680426", "title": "Knut Nilsson", "text": "Carriera.\nNazionale.\nPrese parte con la sua Nazionale ai Giochi olimpici del 1912, tuttavia non disput\u00f2 neanche una partita."}
{"id": "4680433", "revid": "1632387", "url": "https://it.wikipedia.org/wiki?curid=4680433", "title": "Albi di Dylan Dog (1986)", "text": "Albi del fumetto Dylan Dog pubblicati nel 1986.\nL'alba dei morti viventi.\nIl 26 settembre 1986 esce in edicola il primo albo di Dylan Dog, ma con data ufficiale di copertina ottobre 1986.\nPer ragioni misteriose i morti tornano a camminare tra i vivi; fra coloro che ritornano c'\u00e8 il biologo John Browning, marito della giovane Sybil, la quale si rivolge all'investigatore Dylan Dog, un detective \"sui generis\", \"indagatore dell'incubo\". Insieme all'inseparabile assistente Groucho, Dylan e Sybil seguono la pista degli zombi, finendo nel villaggio scozzese di Undead (non morto); nel viaggio fanno la conoscenza del dottor Xabaras, collega di John, un individuo ambiguo e minaccioso.\nJack lo Squartatore.\nIl modus operandi di alcuni omicidi fa pensare a un ritorno dal regno dei morti di Jack lo squartatore. L'ispettore Bloch, che non riesce a risolvere il caso, chiede l'aiuto di Dylan Dog. Quest'ultimo, indagando, si rende conto che molto probabilmente non \u00e8 affatto un fantasma a compiere gli efferati omicidi.\nLe notti della luna piena.\nIn un collegio femminile nella Foresta Nera, in Germania, una ragazza inglese, Mary Ann, scompare. Dylan Dog, ingaggiato dal padre della ragazza, raggiunge, con l'inseparabile Groucho, il paesino di Wolfburg, dopo 22 ore di viaggio nel suo maggiolone. Dylan si ferma per la notte alla locanda del \"Lupo Nero\", il cui locandiere, un certo Rudy, racconta delle terribili leggende paesane."}
{"id": "4680435", "revid": "767487", "url": "https://it.wikipedia.org/wiki?curid=4680435", "title": "Glicosiltransferasi", "text": "Glicosiltransferasi indica una famiglia di enzimi appartenente alla classe delle transferasi, responsabili per la biosintesi di disaccaridi, oligosaccaridi e polisaccaridi. Catalizzano il trasferimento di gruppi zuccherini da un nucleotide monosaccaridico attivato (molecola \"glicosil donatore\") ad una molecola glicosil-accettore, generalmente un alcool."}
{"id": "4680442", "revid": "767487", "url": "https://it.wikipedia.org/wiki?curid=4680442", "title": "Much Ado About Nothing (film 1909)", "text": "Much Ado About Nothing \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company. Venne girato a Chicago, citt\u00e0 dove la casa di produzione aveva la sua sede principale.\nDistribuzione.\nIl film - un cortometraggio della lunghezza di 155 metri - usc\u00ec nelle sale cinematografiche USA il 4 agosto 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Mustard Plaster\"."}
{"id": "4680445", "revid": "599013", "url": "https://it.wikipedia.org/wiki?curid=4680445", "title": "Cattedrale di San Sebastiano (Cochabamba)", "text": "La cattedrale di San Sebastiano \u00e8 la chiesa cattedrale dell'arcidiocesi di Cochabamba, si trova nella citt\u00e0 di Cochabamba, in Bolivia, in piazza 14 settembre. La cattedrale \u00e8 stata elevata a cattedrale metropolitana il 30 luglio del 1975 mediante la bolla \"Quo gravius\" di Papa Paolo VI.\nStoria.\nLa costruzione della cattedrale ha avuto inizio nel 1701 e si \u00e8 conclusa nel 1735. L'edificio poggia sulle fondamenta di una precedente chiesa XVI secolo, \u00e8 stato realizzato con calce e pietra ed \u00e8 ha pianta a croce latina con tre navate, la centrale originale mentre le laterali sono state aggiunte nel 1830. Il campanile ha quattro corpi ed \u00e8 sormontato da una cupola neoclassica allungata e slanciata costruita agli inizi del XX secolo.\nLa cattedrale \u00e8 stata riconosciuta come monumento storico ed architettonico il 7 dicembre 1967 con decreto supremo n\u00b08171. Quindi monumento nazionale l'11 settembre 2012."}
{"id": "4680449", "revid": "599013", "url": "https://it.wikipedia.org/wiki?curid=4680449", "title": "Gustav Sandberg", "text": "Carriera.\nNazionale.\nPrese parte con la sua Nazionale ai Giochi olimpici del 1912."}
{"id": "4680452", "revid": "729019", "url": "https://it.wikipedia.org/wiki?curid=4680452", "title": "Aeroporto di Venaria Reale", "text": "L'aeroporto di Venaria Reale \u00e8 un aeroporto italiano situato a 5\u00a0km a nord della citt\u00e0 di Torino, nel territorio del comune di Venaria Reale. La struttura, intitolata alla memoria di Mario Santi, \u00e8 dotata di due piste in erba lunghe 600 e larga 30\u00a0m la principale, e 400\u00a0m la secondaria. L'orientamento della pista principale \u00e8 RWY 15-33. L'aeroporto \u00e8 gestito dall'Esercito Italiano ed \u00e8 sede del 34\u00ba Gruppo Squadroni AVES Aviazione dell'Esercito \"Toro\".\n\u00c8 stato il pi\u00f9 antico scalo militare italiano, in quanto fondato nel 1909.\nStoria.\nProprio a Venaria, utilizzando i terreni demaniali della vicina Reggia di Venaria Reale, secondo alcune fonti vennero messi a punto i velivoli disegnati dal pioniere dell'aviazione Aristide Faccioli che nel 1909 fece volare il triplano Faccioli n. 1, primo aereo di progettazione e costruzione interamente italiani, pilotato in quell'occasione dal figlio Mario. Il campo di Venaria condivideva le attivit\u00e0 pionieristiche di aviazione con il vicino Aeroporto di Torino-Mirafiori, inaugurato ufficialmente nel 1911, in origine un ippodromo, sede anch'esso di hangar-officina di Faggioli, e secondo altre fonti il luogo dove vi fu il primo decollo del velivolo interamente italiano costruito dall'ingegnere torinese. Al Faccioli n.1 andato distrutto dopo i primi voli, seguirono altri velivoli che utilizzarono il campo di Venaria ormai un vero e proprio aeroporto militare. I Faccioli si trasferirono nelle aree demaniali di Cameri per continuare le sperimentazioni che si conclusero tragicamente con la morte di Mario in un incidente di volo nel 1915 cui segu\u00ec quattro anni dopo il suicidio del padre Artistide.\nDurante la prima guerra mondiale il Regio Esercito utilizz\u00f2 il campo per le attivit\u00e0 della scuola di pilotaggio che insieme all'Aeroporto di Mirafiori fino alla fine delle ostilit\u00e0 nel 1918 fece conseguire il brevetto di pilotaggio a 350 aviatori militari, tra cui i pi\u00f9 celebri assi del conflitto.\nUna Sezione Difesa nasce nell'aprile 1918 dotata di Savoia-Pomilio SP.2.\nDalla fine del 1920 era sede della 39\u00aa Squadriglia fino all'estate 1921.\nNel 1923 vi rinasce il 13\u00ba Gruppo caccia della Regia Aeronautica.\nAl 10 giugno 1940 ospitava la 31\u00aa Squadriglia Ricognizione, la 39\u00aa Squadriglia Ricognizione (IMAM Ro.37) e la 40\u00aa Squadriglia Ricognizione (IMAM Ro.37) dell'Aviazione Ausiliaria per l'Esercito. \nNel giugno 1942 vi operava la 123\u00aa Squadriglia del 73\u00ba Gruppo Osservazione Aerea sui Caproni Ca.313.\nAi primi di settembre 1943 vi operava il 71\u00ba Gruppo Volo del 20\u00ba Stormo da Osservazione Aerea.\nNel 2009 Torino ha ospitato i World Air Games, l'Olimpiade dell'aria organizzata dalla Federazione Aeronautica Internazionale.\nAttualmente, l'aeroporto \u00e8 sede del 34\u00ba Gruppo Squadroni AVES \"Toro\" che ha qui la sua base di elicotteri medi Agusta Bell 205 e da ricognizione Agusta Bell 206. ."}
{"id": "4680455", "revid": "3115", "url": "https://it.wikipedia.org/wiki?curid=4680455", "title": "Epsilon Piscium", "text": "Epsilon Piscium (\u03b5 Piscium, \u03b5 Psc) \u00e8 una stella gigante giallo-arancione, di classe spettrale G9III, o K0III, come indicano alcuni studi, situata a circa 182 anni luce dalla Terra nella costellazione dei Pesci, di magnitudine apparente 4,27 e assoluta 0,44.\nParametri orbitali.\n si muove nella nostra Galassia a una velocit\u00e0 di rispetto al Sole e la sua velocit\u00e0 radiale positiva indica che la stella si sta allontanando dal nostro sistema solare.\nLa proiezione sul piano galattico della sua orbita porta l'astro a una distanza dal centro galattico compresa fra e anni luce.\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione lunare si \u00e8 verificata il 21 settembre 2013."}
{"id": "4680456", "revid": "203575", "url": "https://it.wikipedia.org/wiki?curid=4680456", "title": "Gustaf Sandberg", "text": ""}
{"id": "4680459", "revid": "62748", "url": "https://it.wikipedia.org/wiki?curid=4680459", "title": "2 senza", "text": ""}
{"id": "4680463", "revid": "729019", "url": "https://it.wikipedia.org/wiki?curid=4680463", "title": "Snowboard ai XXII Giochi olimpici invernali - Slalom gigante parallelo maschile", "text": "Tra le competizione dello snowboard che si terranno ai XXII Giochi olimpici invernali di So\u010di (in Russia) c'\u00e8 stato lo Slalom gigante parallelo maschile. L'evento si \u00e8 disputato il 19 febbraio sul tracciato di Krasnaja Poljana.\nDetentore del titolo di campione olimpico uscente era il canadese Jasey Jay Anderson, che vinse a , sul tracciato di Whistler (in Canada), precedendo l'austriaco Benjamin Karl (medaglia d'argento) e il francese Mathieu Bozzetto (medaglia di bronzo).\nCampione olimpico si \u00e8 laureato il russo Vic Wild, che ha preceduto in finale lo svizzero Nevin Galmarini, medaglia d'argento, la finale per la medaglia di bronzo \u00e8 andata allo sloveno \u017dan Ko\u0161ir.\nQualificazioni.\nClassifica finale.\nData: Mercoled\u00ec 19 febbraio 2014 \n\"Qualificazioni\"\nOra locale: 09:00 \n\"Fase ad eliminazione diretta\"\nOra locale: 13:00 \nPista: \nPartenza: m, arrivo:m\nLunghezza: m, dislivello: m\nTracciatore:, porte \nLegenda:"}
{"id": "4680464", "revid": "767487", "url": "https://it.wikipedia.org/wiki?curid=4680464", "title": "A Case of Seltzer", "text": "A Case of Seltzer \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago - citt\u00e0 dove la casa di produzione aveva la sua sede principale - negli Essanay Studios - 1333-45 W. Argyle Street.\nDistribuzione.\nUsc\u00ec nelle sale cinematografiche USA il 28 luglio 1909, distribuito dall'Essanay Film Manufacturing Company. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Tramp Story\".\nCopia della pellicola viene conservata negli archivi della George Eastman House."}
{"id": "4680465", "revid": "120528421", "url": "https://it.wikipedia.org/wiki?curid=4680465", "title": "Albi di Dylan Dog (2003)", "text": "Albi del fumetto Dylan Dog pubblicati nel 2003\nI quattro elementi.\nDylan Dog si ritrova una sera con la sua nuova ragazza Justine a casa di Gwen, amica di lei, e di suo marito Bill Porter, un professore universitario di matematica con la passione per gli enigmi e i giochi da tavolo. Iniziano cos\u00ec una partita de \"Il Signore degli Elementi\", un gioco di societ\u00e0 appena acquistato. Purtroppo per loro il gioco \u00e8 stato acquistato nel negozio Safar\u00e0 di Hamlin. \nLa legge della giungla.\nEmerick Boyle \u00e8 un professore che tiene corsi sulla \"disempatia\", insegnando alle persone timide come tirare fuori il carattere. Alcune persone che hanno frequentato i suoi corsi raggiungono per\u00f2 un livello tale di aggressivit\u00e0 da compiere omicidi: Dylan si iscrive quindi con falso nome al corso per scoprire la verit\u00e0 sul professore.\nHomo homini lupus.\nDylan subisce un'influenza negativa, che lo porta a litigare con Groucho. Con un'indagine, scopre la storia del professor Boyle e tenta di smascherarlo.\nIl numero duecento.\nIn questo numero celebrativo, ipotetico seguito di \"Finch\u00e9 morte non vi separi\", scopriremo le cause del passato da alcolista di Dylan Dog, come \u00e8 venuto in possesso del famoso galeone, come ha conosciuto il suo assistente Groucho, qual \u00e8 stato il suo primo caso da Indagatore dell'Incubo e conosceremo una storia personale riguardante l'ispettore Bloch.\nDaisy &amp; Queen.\nCirca due mesi dopo aver rifiutato la proposta del giornalista tedesco Hugo Zifferblatt di indagare assieme a lui sulla scomparsa di un giovane avvenuta a Crossbones, un paese tra Londra ed Edimburgo, avvenuta per mano di un ipotetico Mostro di Crossbones, Dylan Dog nel suo maggiolino per evitare il traffico autostradale fa una deviazione proprio nelle vicinanze di Crossbones. All'improvviso giunge a gran velocit\u00e0 la macchina di due sorelle, Daisy e Queen, che lo fanno finire fuori strada e ferire a una gamba. Dylan, che era svenuto, si risveglia immobilizzato in un letto a casa delle sorelle: l'aiuto si trasforma ben presto in una prigionia.\nIl settimo girone.\nMentre \u00e8 in giro per Londra, Dylan Dog si ritrova a vivere ciclicamente sempre gli stessi due minuti assieme ad altre quattro persone in una precisa zona della citt\u00e0.\nLa famiglia Milford.\nDopo la realizzazione di una puntata celebrativa de \"La famiglia Milford\", una vecchia serie televisiva, i protagonisti della serie vengono uccisi uno dopo l'altro. Ellen Witney, figlia di Micheal Whitney, regista e sceneggiatore della serie, chieder\u00e0 l'aiuto di Dylan Dog.\nResurrezione.\nHenry Cornell \u00e8 il classico poliziotto bruto e dai metodi poco convenzionali. Durante una missione, muore bruciato vivo e lo stesso Dylan Dog non si ritiene cos\u00ec dispiaciuto della dipartita. Inizier\u00e0 per\u00f2 ad indagare quando il poliziotto torner\u00e0 in vita uccidendo i suoi nemici. \nIl compagno di scuola.\nNell'anno scolastico 1987-88, John Stanford era uno studente del college di Stratford: qui conobbe Boris Warshavsky, un paranoico che da quel momento prese a perseguitarlo. A distanza di 15 anni, Dylan Dog dovr\u00e0 intervenire per cercare una soluzione.\nNebbia.\nIn un parco di Londra, a seguito della morte di un bambino, una strana e fitta nebbia appare occasionalmente facendo sparire al suo interno le persone. Alcune ne fanno ritorno in stato vegetativo, altre da morte. Anche Dylan Dog, alla ricerca della soluzione del mistero, ne sar\u00e0 inghiottito. \nIl Tempio della Seconda Vita.\nLarry Robson \u00e8 un consulente in uscita, ossia una persona che aiuta chi \u00e8 caduto in una setta a ritornare ad una vita normale. Un giorno chiede l'aiuto di Dylan Dog affinch\u00e9 indaghi sul Tempio della Seconda Vita, una setta creata dal Redento Hogan, un uomo, a quanto dice, capace di resuscitare i morti per dar loro una seconda chance. \nUn mondo sconosciuto.\nJeff Barathon \u00e8 l'ultimo discendente della sua famiglia. Quando sparisce assieme a suoi tre amici all'interno di una casa, il nonno lord Barathon chieder\u00e0 l'aiuto di Dylan Dog, un ex militare e due sensitivi, affinch\u00e9 lo ritrovino."}
{"id": "4680467", "revid": "123814216", "url": "https://it.wikipedia.org/wiki?curid=4680467", "title": "Alessandro Pondi", "text": "Biografia.\nEsordisce nel 1997 con il romanzo \"Gli angeli non mangiano hamburger\" e successivamente inizia a scrivere per la televisione e il cinema accanto a Luciano Vincenzoni e Tonino Guerra.\nA partire dal 1999, scrive le sceneggiature di \"Questa casa non \u00e8 un albergo\", \"Compagni di scuola\", \"Grandi domani\", \"Don Matteo\", \"Il bambino della domenica\", \"L'uomo che cavalcava nel buio\", \"Il signore della truffa\", \"K2 - La montagna degli italiani\", \"Trilussa - Storia d'amore e di poesia\".\nPer il cinema firma sia pellicole d'autore come \"K. Il bandito\" di Martin Donovan e \"Litium cospiracy\" di Davide Marengo, che film campione di incassi come \"Natale a Beverly Hills\" e \"Natale in Sudafrica\", con i quali vince due premi \"Biglietto d'oro\".\nNel 2007 pubblica un racconto \"Noir 00\" nella raccolta \"Omicidi all'italiana\" edito da Colorado noir e distribuito da Mondadori e nello stesso anno inizia la collaborazione con Paolo Logli, con il quale fonda \u2013 assieme a Riccardo Irrera e Mauro Graiani - la factory di scrittura creativa 9mq storytellers.\nNel 2008 vince il premio per la miglior sceneggiatura al Festival Internazionale di Salerno con il film \"Il bambino della domenica\", e nel 2012 il premio per il miglior soggetto e sceneggiatura alla 33 esima edizione \"Una vita per il cinema\", con il film \"K2 - La montagna degli italiani\".\nPer il teatro firma la commedia sentimentale \"Una donna in casa\", e i due musical \"Un po' prima della prima\" con Pino Insegno e \"Il pianeta proibito\" con Lorella Cuccarini.\nNel 2017 esce nelle sale \"Chi m\u2019ha visto?\" con Pierfrancesco Favino, Beppe Fiorello, Mariela Garriga e Sabrina Impacciatore di cui firma sceneggiatura e regia.\nHa lavorato con sceneggiatori quali Martin Donovan, Tonino Guerra, Sandro Petraglia, Andrea Purgatori, Alessandro Camon, Luciano Vincenzoni, Alessandro Bencivenni, Domenico Saverni e Neri Parenti."}
{"id": "4680468", "revid": "767487", "url": "https://it.wikipedia.org/wiki?curid=4680468", "title": "Jonah Sharp", "text": "Biografia.\nDopo aver intrapreso una carriera da batterista jazz nella citt\u00e0 di Londra, si trasfer\u00ec a San Francisco. Durante gli anni novanta, pubblico alcuni album per l'etichetta Astralwerks. Il primo fra questi, \"Alien Dreamtime\", uscito nel 1993, presenta una registrazione della voce dell'etnobotanico e scrittore Terence McKenna che accompagna la musica di Sharp. I suoi album successivi combinano fra loro musica elettronica e sperimentale, riferimenti di musica jazz, e strutture ritmiche elaborate.\nDurante la propria carriera, Sharp ha collaborato con Tetsu Inoue, Bill Laswell, Mixmaster Morris, Pete Namlook, i Plaid, e David Mouflang, remissato brani di musicisti quali i Nine Inch Nails, Meat Beat Manifesto, Susumu Yokota e Mattew Herbert, e prodotto brani di autori quali Ursula Rucker."}
{"id": "4680469", "revid": "121724475", "url": "https://it.wikipedia.org/wiki?curid=4680469", "title": "Piero Lulli", "text": "Biografia.\nDurante la sua trentennale carriera cinematografica, tra il 1942 e il 1977, prese parte a pi\u00f9 di cento film. Tra le sue interpretazioni pi\u00f9 importanti va ricordata quella dell\"'allibratore\" ne \"Il mio nome \u00e8 Nessuno\" (1973) di Tonino Valerii e la sua partecipazione al film \"I compagni\" (1963) di Mario Monicelli.\nNel 1967 prese parte al film \"Gente d'onore\", unica pellicola diretta dal fratello Folco, anch'egli attore.\nMor\u00ec nel 1991, a 68 anni, dopo una lunga malattia."}
{"id": "4680470", "revid": "775372", "url": "https://it.wikipedia.org/wiki?curid=4680470", "title": "Episodi di Sons of Anarchy (sesta stagione)", "text": "La sesta stagione della serie televisiva Sons of Anarchy, composta da 13 episodi, \u00e8 stata trasmessa negli Stati Uniti per la prima volta dall'emittente via cavo FX dal 10 settembre al 10 dicembre 2013.\nIn Italia, la stagione \u00e8 andata in onda in prima visione sul canale satellitare Fox dall'8 dicembre 2014 al 2 marzo 2015."}
{"id": "4680473", "revid": "827882", "url": "https://it.wikipedia.org/wiki?curid=4680473", "title": "Spacetime Continuum", "text": ""}
{"id": "4680475", "revid": "133248", "url": "https://it.wikipedia.org/wiki?curid=4680475", "title": "Sc\u00e8nes de la vie de boh\u00e8me", "text": ""}
{"id": "4680476", "revid": "1543377", "url": "https://it.wikipedia.org/wiki?curid=4680476", "title": "Marco Erennio", "text": "Biografia.\nAnche se di origine plebea e oratore di non grande abilit\u00e0, riusc\u00ec a farsi eleggere console per l'anno 93 a.C. sconfiggendo il nobile e pi\u00f9 abile Lucio Marcio Filippo .\nPlinio il Vecchio riporta che l'anno del consolato di Erennio fu memorabile per la quantit\u00e0 di \"silfio\" (genere Ferula) proveniente dalla Cirenaica ed importato a Roma. Sempre secondo Plinio, questo intenso commercio fu favorito dalle strette conoscenze familiari degli \"Erenni\" con i commercianti libici ."}
{"id": "4680480", "revid": "196390", "url": "https://it.wikipedia.org/wiki?curid=4680480", "title": "Basilica Patriarcale", "text": ""}
{"id": "4680483", "revid": "599013", "url": "https://it.wikipedia.org/wiki?curid=4680483", "title": "Cattedrale di San Lorenzo (Santa Cruz de la Sierra)", "text": "La cattedrale di San Lorenzo \u00e8 la chiesa cattedrale dell'arcidiocesi di Santa Cruz de la Sierra, si trova nella citt\u00e0 di Santa Cruz de la Sierra, in Bolivia, in piazza 24 Settembre.\nStoria.\nLa prima chiesa fu costruita da Fray Diego de Porres al tempo in cui era vicer\u00e9 Francisco de Toledo. All'epoca del maresciallo Andr\u00e9s de Santa Cruz (1838), la vecchia chiesa \u00e8 stata sostituita da una nuova chiesa in stile eclettico, progettata dall'architetto francese Felipe Bertr\u00e9s nel 1845, modificata in stile neoclassico da Welch Le\u00f3n Musnier e terminata nel 1915 dall'italiano Victor Querezolo.\nLa chiesa \u00e8 nota per le sue volte in legno e per la decorazione pittorica che le ricopre. Sull'altare maggiore vi \u00e8 una parte del rivestimento d'argento originale della missione gesuita di San Pedro de Moxos."}
{"id": "4680485", "revid": "599013", "url": "https://it.wikipedia.org/wiki?curid=4680485", "title": "Erik B\u00f6rjesson", "text": "Carriera.\nNazionale.\nPrese parte con la sua Nazionale ai Giochi olimpici del 1912."}
{"id": "4680488", "revid": "547034", "url": "https://it.wikipedia.org/wiki?curid=4680488", "title": "Awacamenj Mino", "text": "Awacamenj Mino \u00e8 una base scout canadese situata a 75Km da Ottawa . Sorge sulle rive del lago Isabel (Lac de L'\u00cele) ed \u00e8 stata fondata nel 1955. Nel 2013 ha ospitato il 14 World Scout Moot."}
{"id": "4680490", "revid": "1714743", "url": "https://it.wikipedia.org/wiki?curid=4680490", "title": "Mechthild d'Asburgo-Teschen", "text": "Biografia.\nEra la seconda figlia di Carlo Stefano d'Asburgo-Teschen, e di sua moglie, Maria Teresa d'Asburgo-Lorena. Entrambi i suoi genitori erano strettamente legati all'imperatore Francesco Giuseppe.\nSuo padre, che aveva guidato l'esercito austriaco contro Napoleone Bonaparte, era un fratello della regina Maria Cristina di Spagna. Sua madre era un nipote di Leopoldo II, l'ultimo granduca di Toscana. Dalla parte di sua madre, era una nipote del re Ferdinando II delle Due Sicilie. Nacque a Pola, dove il padre era di stanza come un ufficiale di marina. Fu educata da insegnanti privati; studi\u00f2 tedesco, italiano, inglese, francese e polacco.\nSuo padre era molto ricco e la famiglia aveva una villa estiva nell'isola di Lussino, nel mare Adriatico, un palazzo a Vienna e uno yacht di lusso per le crociere estive. Nel 1895 suo padre eredit\u00f2 dall'arciduca Alberto vaste propriet\u00e0 in Galizia. Dal 1907 la residenza principale della famiglia era al castello di \u017bywiec, nella parte occidentale della Galizia (oggi Polonia), ma continuarono a trascorrere gli inverni in Istria.\nIl Matrimonio.\nL'arciduca Carlo Stefano mise da parte la sua carriera in marina e si concentr\u00f2 le sue ambizioni nella creazione di una filiale polacca della casa d'Asburgo. Incoraggi\u00f2 tutti i suoi figli a diventare polacchi. Come la sorella Renata, anche Mechthild spos\u00f2 un principe polacco, Olgierd Czartoryski (1888-1977).\nIl matrimonio ebbe luogo l'11 gennaio 1913 al Castello di \u017bywiec, in Polonia, due giorni dopo che la sua sorella maggiore, Eleonora spos\u00f2 Alfons von Kloss. Mechtildis dovette rinunciare a tutti i suoi titoli e il trattamento di Altezza Imperiale e Reale, siccome suo marito non appartenevano a una famiglia reale.\nLa Morte.\nAllo scoppio della seconda guerra mondiale scapparono in Sud America, dove vissero, inizialmente, a Petr\u00f3polis con i membri della famiglia imperiale brasiliana, gli Orl\u00e9ans-Braganza. Suo marito \u00e8 stato per molti anni l'Ambasciatore del Sovrano Ordine militare di Malta e per il Brasile e il Paraguay.\nMechthild mor\u00ec il 6 febbraio 1966 a Rio de Janeiro.\nDiscendenza.\nMechthild ed Olgierd ebbero quattro figli:"}
{"id": "4680491", "revid": "125130285", "url": "https://it.wikipedia.org/wiki?curid=4680491", "title": "Albi di Dylan Dog (2004)", "text": "Albi del fumetto \"Dylan Dog\" pubblicati nel 2004\nLa Bestia.\nDyaln Dog presta il suo aiuto a Julianne Labelle, fidanzata con Rick Samson, la nuova stella del cinema hollywoodiano. L'attore si ingelosisce di Dylan, il quale far\u00e0 di tutto per dimostrare che non \u00e8 altro che un violento con frequenti attacchi di collera.\nIl Pifferaio Magico.\nHamlin, il proprietario del negozio Safar\u00e0, chiede l'aiuto di Dylan Dog affinch\u00e9 recuperi il famoso piffero magico descritto nella fiaba del fratelli Grimm, sparito dal suo negozio.\nLa casa dei fantasmi.\nIl padre di Walt, un giovane rampollo della societ\u00e0 assume Dylan Dog perch\u00e9 ritiene che la loro nuova dimora sia infestata dai fantasmi. Ad attendere Dylan nella casa ci sar\u00e0 il maggiordono Edgar T. Branson assieme al resto della servit\u00f9.\nNecropolis.\nDylan Dog viene rinchiuso all'interno di Necropolis, una prigione considerata da molti poco pi\u00f9 di una leggenda urbana. All'interno della prigione ogni detenuto \u00e8 tenuto sotto controllo da innumerevoli telecamere disposte ovunque e ogni azione viene sapientemente controllata.\nL'uccisore di streghe.\nDylan Dog \u00e8 costretto ad una trasferta in Francia, pi\u00f9 precisamente a Beauport, un paese un cui un assassino sta uccidendo tutte le donne facenti parte della congregazione del paese, convinto che siano streghe. Dylan viene cos\u00ec contattato da V\u00e9ronique Mercier, una delle streghe della congregazione, che per\u00f2 effettua riti magici solo a fin di bene.\nManila.\nDylan Dog incontra nuovamente Manila, un vampiro gi\u00e0 conosciuto in passato che chiede il suo aiuto per eliminare Alec, l'ultimo vampiro sopravvissuto della stirpe del maestro Jargo.\nIl pozzo degli inganni.\nLord Ruthwen \u00e8 il proprietario di Ruthwen Manor, un'antica dimora in decadenza in cui trovano riparo alcuni immigrati clandestini. Dylan Dog indagher\u00e0 sulla sparizione di alcuni di loro che pare siano morti nei pressi di un pozzo all'interno della magione. \nIl grimorio maledetto.\nIl conte Gregory Babalkan, persona che si diletta di stregoneria, vuole entrare in possesso del Grimorio Bianco, un libro scritto da streghe e stregoni che raccoglie svariati riti magici. A Dylan Dog spetta il compito di fermarlo. \nIl grande sonno.\nGeorgine Timper chiede l'aiuto di Dylan Dog, la ragazza vuole ritrovare il fidanzato scappato con tutti i suoi risparmi. Dylan inizier\u00e0 cos\u00ec le indagini tra scommesse clandestine e debiti di gioco, all'apparenza tutto tranne che un caso adatto a lui.\nL'incubo dipinto.\nA Ffestiniog, un piccolo e sperduto paese del Galles, viene ritrovato un affresco realizzato da Hyeronimus Quail. Il dipinto raffigura \"Il martirio di San Sebastiano\" e rappresenta con incredibile realismo la sofferenza del soggetto. In effetti questa era la caratteristica peculiare del pittore, che realizzava soltanto opere con soggetti in fin di vita. Per questo motivo pare che una maledizione aleggi sui quadri del maestro, cos\u00ec il sindaco del paese decide di ingaggiare Dylan Dog affinch\u00e9 dimostri che si tratta soltanto di dicerie.\nLa decima vittima.\nUna serie di efferati delitti scuote Londra, vengono infatti ritrovati alcuni cadaveri di persone torturate nelle maniere pi\u00f9 svariate. L'unico collegamento tra le vittime sembra essere un misterioso libro senza titolo e la prossima vittima, la decima, \u00e8 Groucho.\nConcorrenza sleale.\nDebbie Doyle \u00e8 una ragazza che decide di fare concorrenza a Dylan Dog: per questo apre un ufficio in Craven Road, si dota delle pi\u00f9 moderne apparecchiature tecnologiche e fissa una tariffa di 10 sterline pi\u00f9 bassa di quella dell'Indagatore dell'Incubo rubando cos\u00ec i clienti al suo concorrente."}
{"id": "4680493", "revid": "1305772", "url": "https://it.wikipedia.org/wiki?curid=4680493", "title": "Guglielmo IV d'Alvernia", "text": "Origine.\nFiglio quartogenito del visconte d'Alvernia, Roberto II e di Engelberga (come risulta dal documento n\u00b0 363 del \"Cartulaire de Sauxillanges\") e dal documento n\u00b0 1525 del \"Recueil des chartes de l'abbaye de Cluny, tom\u00e9 2\"), di cui non si conoscono gli ascendenti. Roberto II, era figlio del conte di Clermont e visconte d'Alvernia, Roberto I, e di Aldegardis, di cui non si conoscono gli ascendenti, come ci viene confermato dal documento n\u00b0 336 del \"Cartulaire de Brioude\", dal fratello Stefano fa una donazione in suffragio delle anime dei genitori.\nBiografia.\nGuglielmo, dopo la morte dello zio, Stefano (?-ca. 970), vescovo di Clermont, durante il regno di Lotario IV (mense augusto feria quarta, regnante Lothario rege Francorum) controfirm\u00f2 una donazione fatta da suo fratello, il conte d'Alvernia, Guido I, a suffragio delle anime dei genitori, Roberto II ed Engelberga, del fratello Roberto (III) e dello zio vescovo, Stefano, come risulta dal documento n\u00b0 363 del \"Cartulaire de Sauxillanges\", gi\u00e0 citato.\nNel 989, alla morte del fratello Guido I, privo di discendenza, secondo lo storico, chierico, canonista e bibliotecario francese, \u00c9tienne Baluze, Guglielmo succedette a Guido, nei titolo di Conte d'Alvernia.\nDi Guglielmo si hanno poche notizie. Si conosce il nome della moglie, Umberga, di cui non si conoscono gli ascendenti, come asserisce il Baluze, nella sua \"Histoire g\u00e9n\u00e9alogique de la maison d'Auvergne\".&lt;br&gt;Umberga, verso la fine del millennio, nei primi mesi del regno di Roberto II, detto il Pio, secondo il documento n\u00b0 323 del \"Cartulaire de Brioude\", fece una donazione assieme al marito Guglielmo e, secondo il documento n\u00b0 267 del \"Cartulaire de Sauxillanges\", verso l'anno 1000, fece una donazione per la salvezza della propria anima, di quella del marito, Guglielmo e di tutti i loro figli, sia quelli in vita che quelli morti.\nDi Guglielmo non si conosce la data esatta della morte, che avvenne verso il 1016 e, nel titolo di conte d'Alvernia gli succedette il figlio primogenito, Roberto.\nMatrimonio e discendenza.\nGuglielmo aveva sposato Umberga o Ermengarda che secondo alcuni documenti era la figlia di Stefano di Brioude e della sua seconda moglie, Adelaide d'Angi\u00f2; infatti secondo la \"Flandria Generosa\", Ermengarda, contessa d'Alvernia era la sorellastra della regina di Francia, Costanza d'Arles (Gostantia regina Francorum et Ermengardis comitissa Arvernensis sorores fuerunt). Ma non il Baluze che, nella sua \"Histoire g\u00e9n\u00e9alogique de la maison d'Auvergne\", sostiene che Ermengarda \u00e8 veramente la sorella di Costanza d'Arles, ma \u00e8 la moglie del conte d'Alvernia, Roberto I.&lt;br&gt;Guglielmo da Umberga o Ermengarda ebbe quattro figli:"}
{"id": "4680498", "revid": "599013", "url": "https://it.wikipedia.org/wiki?curid=4680498", "title": "Billy Smith", "text": "Carriera.\nHa vinto un Vezina Trophy, il trofeo assegnato al miglior portiere stagionale, nel 1982. Nel 1993 \u00e8 stato introdotto nella Hockey Hall of Fame.\nIl 28 novembre 1979, nella partita tra i suoi Islanders ed i Colorado Rockies (persa per 7-4), Smith divenne il primo portiere NHL ad avere un gol accreditato; fu infatti l'ultimo giocatore della sua squadra ad aver toccato il puck prima che Rob Ramage dei Rockies lo mandasse, per sbaglio, nella sua porta."}
{"id": "4680499", "revid": "1543377", "url": "https://it.wikipedia.org/wiki?curid=4680499", "title": "Unione Sportiva Catanzaro 1946-1947", "text": "Questa voce raccoglie le informazioni riguardanti l'Unione Sportiva Catanzaro nelle competizioni ufficiali della stagione 1946-1947."}
{"id": "4680502", "revid": "110157", "url": "https://it.wikipedia.org/wiki?curid=4680502", "title": "FA Cup 2013-2014 (turno preliminare)", "text": "Nell'edizione della FA Cup del 2013-2014, nel turno preliminare partecipano le squadre qualificate dal turno extra preliminare (150 del 9\u00ba livello e 35 del 10\u00ba livello) e le 135 nuove entranti facenti parte dell'8\u00ba livello della Piramide del calcio inglese. Il passaggio del turno viene premiato con \u00a31.925 come pubblicato ufficialmente nel sito della F.A."}
{"id": "4680503", "revid": "599013", "url": "https://it.wikipedia.org/wiki?curid=4680503", "title": "Erik Dahlstr\u00f6m", "text": "Carriera.\nNazionale.\nPrese parte con la sua nazionale ai Giochi olimpici del 1912 e del 1920, tuttavia in quelle del 1920 non disput\u00f2 nessuna partita."}
{"id": "4680505", "revid": "203575", "url": "https://it.wikipedia.org/wiki?curid=4680505", "title": "Eric Dahlstr\u00f6m", "text": ""}
{"id": "4680509", "revid": "830579", "url": "https://it.wikipedia.org/wiki?curid=4680509", "title": "Albi di Dylan Dog (2005)", "text": "Albi del fumetto Dylan Dog pubblicati nel 2005\nIl tocco del diavolo.\nAsh \u00e8 un demone che si ritrova a Londra dopo essere stato cacciato dall'inferno, e nella citt\u00e0 induce persone infelici ad uccidere. Per questo Dylan Dog, messo in coppia da Bloch al cinico e sgradevole criminologo esperto di paranormale Dustin Pierce, detto Dust, cercher\u00e0 di rintracciarlo per ricacciarlo all'inferno. \nLa saggezza dei morti.\nDylan Dog si reca a Lowhill, un tranquillo paesino in cui i morti escono dalle tombe aggirandosi per le strade della cittadina.\nLe due vite di Dream.\nDream \u00e8 una giovane ragazza che a seguito in un brutto incidente si ritrova ad oscillare tra la vita e la morte. Soffre infatti di un disturbo per cui occasionalmente cade in uno stato di incoscienza, durante questi periodi si ritrova catapultata all'inferno. Chieder\u00e0 cos\u00ec l'aiuto di Dylan Dog affinch\u00e9 risolva il suo problema.\nSul filo dei ricordi.\nEva Collins \u00e8 una ragazza che soffre di un particolare disturbo della memoria a breve termine, i suoi ricordi recenti infatti si cancellano dopo poche ore. Nonostante questo \u00e8 convinta di ricordare perfettamente e in ogni pi\u00f9 piccolo dettaglio il momento in cui un killer l'ha uccisa. Decide quindi di assumere Dylan Dog affinch\u00e9 rintracci chi l'ha uccisa.\nInsonnia.\nDylan Dog indaga sulla Qibex, una multinazionale farmaceutica specializzata nel trattamento delle malattie del sonno. Tempo prima un ricercatore da tempo insonne commise una strage e ora un altro dipendente, anche lui sofferente di insonnia, ha orrende allucinazioni. Il filo comune \u00e8 che tutte queste persone giurano di aver visto l'Uomo dei Sogni delle fiabe dei bambini. \n24 ore per non morire.\nDylan Dog e Sean Cassidy, un mediatore finanziario, vengono avvelenati a loro insaputa dal miliardario Harold Barrett. L'uomo vuole vendicare la morte del figlio Thomas ed \u00e8 convinto che uno dei due sia il colpevole. Solo lui possiede l'antidoto, cos\u00ec Dylan e Sean hanno 24 ore per scoprire chi dei due \u00e8 il vero colpevole e avere salva la vita prima che il veleno faccia effetto. \nIstinto omicida.\nJoe Storm \u00e8 misteriosamente morto all'interno della sua cella. L'uomo, oltre ad essere un popolare presentatore televisivo di un famoso talk show, era anche un serial killer con all'attivo ventisei omicidi. Quando a Londra iniziano ad essere uccise persone con le stesse modalit\u00e0 utilizzate da Storm, un poliziotto, Mike Watson, decide di rivolgersi a Dylan Dog convinto che il serial killer sia tornato dall'inferno.\nOltre quella porta.\nQuesta volta nessun caso da risolvere per Dylan Dog, il quale non pu\u00f2 fare altro che attendere nella sala d'aspetto dell'ospedale che la persona in sala operatoria sopravviva all'intervento chirurgico a cui \u00e8 sottoposta.\nIl cielo pu\u00f2 attendere.\nAngel \u00e8 un angelo custode che viene improvvisamente rapito da un misterioso gruppo di personaggi vestiti di nero che lo sottopongono a esperimenti e al taglio delle ali. Riesce a fuggire e si presenta da Dylan Dog per chiedere aiuto. Intanto a Londra alcune persone iniziano a vedere mostri allucinanti, e anche Dylan non \u00e8 immune da queste visioni.\nL'inquilino misterioso.\nRhonda Mitchell vive in un condominio in cui avvengono fenomeni inspiegabili, ritenendo quindi che sia infestato. Dopo l'inutile intervento dell'esorcista della zona, Rhonda si reca da Dylan Dog, per conto di tutti i condomini, per chiedere aiuto.\nNightmare Tour.\nUn tour operator decide di organizzare una visita guidata nei luoghi su cui \u00e8 intervenuto Dylan Dog durante la risoluzione dei suoi casi. Quando i partecipanti al tour inizieranno ad essere uccisi, Dylan dovr\u00e0 intervenire suo malgrado. \nUn fantasma a Scotland Yard.\nL'ispettore Bloch \u00e8 costretto a chiedere l'aiuto di Dylan Dog, pare infatti che un fantasma dalle sembianze femminili si aggiri per i corridoi di Scotland Yard, uccidendo chiunque gli capiti a tiro in una strana regola del contrappasso."}
{"id": "4680514", "revid": "120043778", "url": "https://it.wikipedia.org/wiki?curid=4680514", "title": "Venezuela ai Giochi della XIX Olimpiade", "text": "Il Venezuela partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 23 atleti impegnati in 5 discipline: atletica leggera, pugilato, scherma, tiro e vela. Per la prima volta il Venezuela, alla sesta partecipazione ai Giochi, conquist\u00f2 una medaglia d'oro grazie al pugile Francisco Rodr\u00edguez."}
{"id": "4680517", "revid": "599013", "url": "https://it.wikipedia.org/wiki?curid=4680517", "title": "Helge Ekroth", "text": "Carriera.\nNazionale.\nPrese parte con la sua Nazionale ai Giochi olimpici del 1912."}
{"id": "4680518", "revid": "2110845", "url": "https://it.wikipedia.org/wiki?curid=4680518", "title": "Richard Stankiewicz", "text": "Allievo di Ossip Zadkine a Parigi, il suo stile si basa sulla rielaborazione di oggetti trovati per caso, come macchine in disuso; Stankiewicz era infatti in grado di trasformare i rifiuti metallici in sculture d'ispirazione astrattista notevolmente semplificati dal punto di vista della forma."}
{"id": "4680523", "revid": "6923", "url": "https://it.wikipedia.org/wiki?curid=4680523", "title": "Antonio Marchetti (architetto)", "text": "Noto per aver progettato il seminario di sant'Angelo a Brescia e la sala principale dell'Accademia degli Erranti (1772), nel 1758 fu nominato architetto del duomo di Brescia."}
{"id": "4680524", "revid": "599013", "url": "https://it.wikipedia.org/wiki?curid=4680524", "title": "Einar Halling-Johansson", "text": "Carriera.\nNazionale.\nPrese parte con la sua Nazionale ai Giochi olimpici del 1912 e del 1920, tuttavia non disput\u00f2 neanche una partita in nessuna delle due edizioni."}
{"id": "4680527", "revid": "125832205", "url": "https://it.wikipedia.org/wiki?curid=4680527", "title": "Thrills in the Night", "text": "Thrills in the Night \u00e8 un brano dei Kiss, contenuto nell'album del 1984, \"Animalize\".\nDescrizione.\nSi tratta del secondo singolo estratto da \"Animalize\", scritto dal cantante e chitarrista della band Paul Stanley in collaborazione con Jean Beauvoir, il quale ha suonato il basso al posto di Gene Simmons in alcuni brani dell'album. Il B-side del singolo \u00e8 \"Burn Bitch Burn\", scritta da Gene Simmons. Nel video del brano, l'unico dei due realizzati ad essere stato pubblicato, fa la sua prima apparizione il chitarrista Bruce Kulick, che aveva da poco sostituito Mark St. John. Il suddetto video presenta la band suonare il pezzo dal vivo.\nIl pezzo fu suonato unicamente nei concerti del tour di supporto all'album, fra il 1984 e il 1985, per poi non essere pi\u00f9 ripreso."}
{"id": "4680529", "revid": "116468547", "url": "https://it.wikipedia.org/wiki?curid=4680529", "title": "Tempio maggiore di Satu Mare", "text": "La sinagoga di \u0218imleu Silvaniei, costruita nel 1892 in stile neomoresco, \u00e8 situata a Satu Mare in Romania. Non pi\u00f9 usata per il culto, \u00e8 preservata come monumento nazionale e occasionalmente aperta per concerti e eventi culturali.\nStoria.\nNell'Ottocento e inizio Novecento, Satu Mare era sede di una larga comunit\u00e0 ebraica.\nL'architetto ungherese Bach N\u00e1ndor (1842-1905) disegn\u00f2 un edificio monumentale in stile neomoresco, seconda una moda allora diffusa nella costruzione delle sinagoghe del tempo. La facciata tripartita riproduce la struttura del vasto interno a tre navate. La sala di preghiera ha una capacit\u00e0 di oltre 800 posti. Come tradizionale nelle sinagoghe ortodosse sefardite il leggio era collocato al centro della sala.\nAccanto al Tempio fu costruita nel 1927 un'altra piccola sinagoga, questa volta in stile neo-barocco, capace di 300 posti. Il Tempio maggiore era divenuto troppo piccolo per ospitare l'intera comunit\u00e0; nel periodo immediatamente precedente alla seconda guerra mondiale gli ebrei in citt\u00e0 saranno 13.000, quasi il 25% dell'intera popolazione.\nL'Olocausto colp\u00ec molto duramente la comunit\u00e0 ebraica di Satu Mare con le deportazioni del maggio-giugno 1944. Pochi fecero ritorno, ma nel dopoguerra molti ebrei affluirono a Satu Mare da altri centri. Nel 1950 ancora 7500 ebrei risiedevano in citt\u00e0. Quando per gli ebrei locali si apr\u00ec la via dell'emigrazione negli Stati Uniti o in Israele, il crollo demografico fu rapidissimo. Nel 1992 solo una cinquantina di ebrei risultavano vivere a Satu Mare.\nDal 2004 il Tempio maggiore \u00e8 ufficialmente inserito tra i monumenti storici della regione. Non pi\u00f9 usato per il culto \u00e8 stato riaperto, dopo decenni di chiusura, ad ospitare concerti ed eventi culturali. Il piccolo oratorio \u00e8 invece ancora attivo per le necessit\u00e0 religiose della piccola comunit\u00e0 ebraica ortodossa locale.\nNel 2004 un monumento memoriale dell'Olocausto fu costruito nel cortiletto tra le due sinagoghe, con un'iscrizione in quattro lingue (rumeno, ungherese, ebraico e inglese) che recita: \"Da Satu Mare e dalle zone circostanti nel maggio-giugno 1944 per ordine del governo fascista ungherese, oltre 18.000 ebrei furono deportati nel campo di sterminio di Auschwitz-Birkenau. La maggior parte di esse fu uccisa. La loro memoria sia benedetta per sempre!\". Dal 2005 una lapide sulla parete della sinagoga ricorda i nomi delle vittime dei campi di sterminio."}
{"id": "4680531", "revid": "830939", "url": "https://it.wikipedia.org/wiki?curid=4680531", "title": "Filippo Torelli", "text": ""}
{"id": "4680532", "revid": "767487", "url": "https://it.wikipedia.org/wiki?curid=4680532", "title": "Fattall\u00e0", "text": "Fattall\u00e0 \u00e8 un EP degli Almamegretta."}
{"id": "4680533", "revid": "300067", "url": "https://it.wikipedia.org/wiki?curid=4680533", "title": "Klym Artamonov", "text": ""}
{"id": "4680535", "revid": "1543377", "url": "https://it.wikipedia.org/wiki?curid=4680535", "title": "World Poker Tour (stagione 12)", "text": "Di seguito sono elencati i risultati della dodicesima stagione del World Poker Tour (2013-2014)."}
{"id": "4680536", "revid": "767487", "url": "https://it.wikipedia.org/wiki?curid=4680536", "title": "Sanacore Re-Prises", "text": "Sanacore Re-Prises \u00e8 un EP degli Almamegretta."}
{"id": "4680538", "revid": "1543377", "url": "https://it.wikipedia.org/wiki?curid=4680538", "title": "Prostituzione minorile", "text": "Con il termine prostituzione minorile si indica normalmente la prostituzione esercitata da un minorenne per ottenere benefici finanziari; pu\u00f2 a volte esser sinonimo di \"prostituzione infantile\" intendendo con ci\u00f2 lo sfruttamento sessuale di bambini (al di sotto quindi dell'et\u00e0 del consenso e a scopo commerciale), ma questo caso rientra nel reato di pedofilia: entrambe sono pratiche illegali nella maggioranza dei Paesi.\nIn molti Paesi vi sono leggi specifiche contro la prostituzione minorile, che possono includere le persone pi\u00f9 vecchie dell'et\u00e0 del consenso ma non ancora maggiorenni: in Italia qualsiasi rapporto sessuale tra un adulto e un minore - tra i 14 e i 17 anni - in cambio di denaro o altri guadagni materiali \u00e8 illegale e pertanto perseguito a norma di legge. Qualsiasi rapporto sessuale tra adulti e minori di 14 anni rientra invece automaticamente nella pedofilia.\nQuella forma specifica di prostituzione minorile cercata da turisti stranieri occidentali in Paesi solitamente meno sviluppati, asiatici, africani o sudamericani (questo al fine di evitare le leggi e le pene del paese di residenza) \u00e8 conosciuta come turismo sessuale minorile; pu\u00f2 essere o meno coinvolto un intermediario o protettore, che controlla e supervisiona il minore a scopo di lucro. Una buona fetta di clienti \u00e8 in ogni caso di origine locale: mentre i turisti sessuali occidentali hanno giocato un ruolo fondamentale nella crescita del settore, i principali clienti delle prostitute a contratto in Asia e di prostitute bambine sono prevalentemente asiatici.\nDefinizione.\nIl \"protocollo sulla vendita, la prostituzione e la pornografia raffigurante bambini\" adottato nel 2000 dalla Convenzione internazionale sui diritti dell'infanzia afferma che la prostituzione minorile \u00e8 la pratica attraverso cui un minorenne noleggia il proprio corpo per attivit\u00e0 sessuali in cambio di un compenso, o di qualsiasi altra forma di beneficio materiale: ad agosto 2012 sono 158 i paesi del mondo che son entrati a far parte di tal protocollo, impegnandosi cos\u00ec a vietare la prostituzione minorile.\nLa convenzione num. 182 dell'Organizzazione Internazionale del Lavoro identifica nell'uso, nell'ingaggio o nell'offerta di minorenni a fini di prostituzione una delle peggiori forme di lavoro minorile: questa convenzione, adottata nel 1999, prevede che i paesi che l'hanno ratificata debbano urgentemente muoversi in direzione dell'eliminazione totale di tal pratica.\nTerminologia.\nIl termine \"prostituzione minorile\" viene a volte utilizzato, come detto, anche per descrivere il pi\u00f9 ampio concetto di sfruttamento sessuale a fini commerciali di bambini (CSEC); tuttavia la prostituzione minorile esclude le altre manifestazioni identificate come traffico sessuale di bambini, e il vero e proprio traffico di bambini a scopi sessuali.\nCause e contesto.\nBambini e minorenni in generale sono spesso costretti, dalla situazione in cui si trovano e dalle persone che hanno vicino, in situazioni in cui gli adulti possono facilmente approfittare della loro vulnerabilit\u00e0 e abusare di loro sfruttandoli sessualmente. Comunemente le strutture sociali e gli agenti individuali si combinano per costringere il minorenne alla sua commercializzazione sessuale: la prostituzione di un minore segue frequentemente un abuso da questi subito durante l'infanzia, spesso all'interno della sua stessa famiglia.\nLa prostituzione minorile avviene solitamente in ambienti particolari, quali bordelli, bar, club e case private, o in particolari strade o aree (di solito le pi\u00f9 socialmente arretrate). Secondo uno studio solo il 10% dei minorenni che si prostituiscono hanno un protettore adulto che li sfrutta, mentre oltre il 45% di loro \u00e8 entrato nel giro tramite amici pi\u00f9 o meno coetanei. A volte non \u00e8 organizzata professionalmente, ma spesso lo \u00e8, sia su piccola scala attraverso singoli sfruttatori sia su una scala pi\u00f9 ampia attraverso ampie e consolidate reti di criminalit\u00e0 organizzata.\nMa i minorenni che s'impegnano nella prostituzione possono farlo non solo per necessit\u00e0 basilari (un luogo in cui vivere, cibo, vestiti, sicurezza), ma anche per aver soldi extra in tasca e poter cos\u00ec acquistare beni di consumo desiderati, altrimenti fuori dalla loro portata: questi ultimi si prostituiscono in condizioni che appaiono altrimenti perfettamente normali. L'Enjo k\u014dsai, il pay-dating o \"sponsored-dating\", pratiche ampiamente riportate in Giappone sono un esempio di ci\u00f2; qui per\u00f2 la pratica \u00e8 per definizione volontaria e non estorta tramite manipolazione o ricatto.\nDivieto.\nMentre la legalit\u00e0 della prostituzione adulta varia tra le diverse parti del mondo, la prostituzione minorile \u00e8 illegale nella stragrande maggioranza dei paesi del mondo: a questo proposito Stati Uniti, Australia e paesi europei sono formalmente impegnati a farne rispettar la giurisdizione sui propri cittadini che viaggiano all'estero.\nLe leggi di alcuni paesi distinguono, come specificato in precedenza, tra adolescenti e bambini che si prostituiscono: il governo thailandese fa rientrare nella prostituzione adolescenziale quella che coinvolge minori tra i 15 e i 18 anni, mentre il governo giapponese definisce la categoria come riferita ai minori tra i 13 e i 18 anni.\nIn Asia.\nIn Cambogia \u00e8 stato stimato che circa un terzo di tutte le persone che si prostituiscono siano sotto la soglia d'et\u00e0 dei 18 anni.\nIn India la polizia federale ritiene che siano circa un milione e 200.000 i minorenni coinvolti nel giro della prostituzione; studi e indagini svolti sotto il patrocinio del ministero delle donne e dello sviluppo del bambino hanno stimato che circa il 40% di tutte le persone che si prostituiscono nel subcontinente sono minorenni.\nInchieste giornalistiche hanno poi rivelato che un importante mercato del sesso coinvolge soprattutto minorenni nepalesi, che vengono attirati in India per poi essere venduti ai bordelli di Mumbai, Hyderabad, Nuova Delhi, Lucknow e Gorakhpur: una delle vittime, un maschio quattordicenne, \u00e8 stato venduto come schiavo, picchiato e minacciato fino a subire una forzata circoncisione. Secondo la testimonianza data dopo la sua fuga era detenuto assieme ad altri 40 o 50 ragazzi, molti dei quali avrebbero subito castrazione; due organizzazioni non governative, una che opera con gli omosessuali in Nepal e un'altra che lavora per salvare e riabilitare le donne vittime di tratta e i bambini, si sono attivate per aiutare questi ragazzi.\nIn Indonesia l'Unicef stima che il 30% delle donne che si prostituiscano abbiano meno di 18 anni.\nIn Sri Lanka ci sarebbero quasi 40.000 minorenni che si prostituiscono.\nNelle Filippine vi sarebbero invece da 60.000 a 100.000 minorenni che si prostituiscono, sempre secondo l'UNICEF e altre organizzazioni non governative.\nIn Nepal, secondo una ricerca condotta dall'Organizzazione internazionale del lavoro (OIL) su 440 persone che svolgevano la prostituzione a Katmandu, circa il 30% di loro sono risultati essere minorenni.\nIn Bangladesh sempre l'UNICEF ha stimato che nel 2004 vi sono stati 10.000 minorenni impiegati in sfruttamento sessuale commerciale, mentre altre stime fermano la stima alla soglia di 29.000.\nIn Vietnam si stima che almeno 70.000 persone si prostituiscano, tra cui 20.000 minorenni.\nIn Afghanistan il Bacha Bazi \u00e8 una forma di prostituzione minorile impiegata dai cosiddetti signori della guerra, in cui bambini o ragazzini appena adolescenti sono regolarmente acquistati e venduti come schiavi sessuali.\nIn America meridionale.\nNel 1999 \u00e8 stato riferito che la prostituzione minorile fosse in Argentina in aumento a un ritmo allarmante e che la stessa et\u00e0 media fosse in calo; il paese sembra essere una delle mete favorite dei turisti pedofili provenienti dall'Europa e dagli Stati Uniti. Il codice penale criminalizza la prostituzione dei minori di 18 anni, ma persegue solo quelli che la agevolano o favoriscono, non il cliente che sfrutta il minore.\nIn Per\u00f9 si stima che siano almeno mezzo milione i minorenni finiti dentro il giro della prostituzione.\nIn Colombia si stima che ci siano 35.000 minorenni prostituti, di cui tra 5.000 e 10.000 abbandonati nelle strade di Bogot\u00e0.\nIn Cile il numero stimato di minorenni coinvolti in qualche forma di prostituzione sia diminuito nel tempo: nel 1999 secondo l'UNICEF c'erano 10.000 bambini di et\u00e0 compresa tra i 6 e i 18 anni coinvolti nella prostituzione, mentre nel 2003 un'agenzia governativa li ha stimati in meno di 4.000.\nIn Ecuador un rapporto dell'organizzazione internazionale del lavoro stimava nel 2002 esservi pi\u00f9 di 5.000 minori che si dedicavano alla prostituzione.\nIn Bolivia l'et\u00e0 media in cui si comincia a prostituirsi \u00e8 16 anni.\nIl Brasile infine \u00e8 considerato avere il peggior record di traffico sessuale minorile di tutti i paesi del mondo, eccettuata la Thailandia; varie fonti ufficiali concordano sul fatto che da 250.000 a mezzo milione di minorenni vivano esclusivamente attraverso la prostituzione, mentre altre fonti raddoppiano il numero portandolo a quasi 2 milioni.\nIn America settentrionale e centrale.\nUno studio condotto dall'UNICEF in Messico stima che pi\u00f9 di 16.000 minorenni siano coinvolti della prostituzione (questo a giugno 2000 e poi confermato nel 2004), ma in seguito il numero sarebbe incrementato a pi\u00f9 di 20.000. A Citt\u00e0 del Messico vi sono almeno 13.000 bambini di strada completamente abbandonati a loro stessi, e la quasi totalit\u00e0 di loro aveva avuto almeno un incontro sessuale con un adulto.\nA El Salvador uno studio fatto da ONG nel 1998 ha indicato che almeno il 44% delle circa 1300 persone che si prostituiscono nei tre principali quartieri a luci rosse di San Salvador erano di et\u00e0 compresa tra i 13 e i 18 anni. Tra tutte le persone che si prostituiscono nel paese (e che sono visibili), tra il 10 e il 25% almeno sono minorenni; ma si ritiene che il 40% di coloro che si prostituiscono di nascosto per clienti dell'alta societ\u00e0 siano minori.\nIn Nicaragua nei bordelli di Managua ci sono 1500 giovani che si prostituiscono e quasi la met\u00e0 di loro sono minorenni. Ogni notte centinaia di adolescenti si trovano ai bordi delle grandi strade di scorrimento a sud della capitale; i bambini di strada s'impegnano nella prostituzione spesso per pagarsi l'acquisto di sostanze stupefacenti.\nNegli Stati Uniti le organizzazioni criminali, soprattutto bande di strada come i Bloods, i Crips e i Mara Salvatrucha si trovano impegnate, attraverso personale asiatico, in affari lucrosi che comprendono anche la prostituzione minorile: l'FBI ha istituito un nuovo reparto di lavoro (chiamato \"Innocent Lost\") che si occupa della liberazione di minorenni dal giro della prostituzione forzata.\nIn Europa.\nIn Ucraina una ricerca ha dimostrato che dal 30 al 40% di tutte le persone dedite alla prostituzione avevano tra gli 11 e i 18 anni.\nUn rapporto del 2006 ha riferito che lo sfruttamento sessuale, il traffico e la violenza sessuale nei confronti di minorenni \u00e8 in aumento e che la Russia \u00e8 diventata una delle nuove mete per il turismo sessuale; il rapporto aggiunge che dal 20 al 25% delle persone coinvolte nella prostituzione a Mosca sono minori.\nIn Italia.\nSecondo dati del Ministero dell'Interno italiano, nel 2007 circa 100,000 minorenni sono stati costretti a prostituirsi ad adulti e soprattutto a coetanei, sia uomini che donne, per pagare il pizzo, i debiti di gioco, \"consumare droga o alcol\", e per una ricarica del cellulare. \nIn tutte queste tipologie di casi isolati, sono risultati coinvolti: \nEntrambi sono stati protagonisti di rapine nei negozi, banche, uffici postali e spaccio di stupefacenti, e di un bottino di basso valore: \"denaro sottratto ad adolescenti, telefonini, strumenti elettronici, capi di abbigliamento, e cos\u00ec via\"\".\nIn risposta a questo annuncio, l' \"Associazione papa Giovanni XXIII\" fondata da don Oreste Benzi ha confermato questi numeri, e aggiunto la cifra stimata di 10,000.000 di clienti italiani a fronte di 100.000 donne ferite nella loro pi\u00f9 intima profonda dignit\u00e0, e la richiesta di un contributo solidale per la loro liberazione interiore. Le informazioni qualitative dello studio sono state ritenute quelle pi\u00f9 meritevoli di nota.\nIn Oceania.\nIn Australia ci sarebbero almeno 4.000 minorenni coinvolti nella prostituzione.\nIn Nuova Zelanda un'indagine condotta dalle forze dell'ordine sulla natura e portata dell'industria del sesso nel paese, ha portato alla luce 210 minori identificati come prostituti."}
{"id": "4680539", "revid": "599013", "url": "https://it.wikipedia.org/wiki?curid=4680539", "title": "Herman Myhrberg", "text": "Carriera.\nNazionale.\nPrese parte con la sua Nazionale ai Giochi olimpici del 1912."}
{"id": "4680545", "revid": "287204", "url": "https://it.wikipedia.org/wiki?curid=4680545", "title": "Eccellenza Friuli-Venezia Giulia 2013-2014", "text": "Il campionato italiano di calcio di Eccellenza regionale 2013-2014 \u00e8 il 23\u00b0 organizzato in Italia. Rappresenta il sesto livello del calcio italiano.\nQuesto \u00e8 il girone organizzato dal Comitato Regionale Friuli-Venezia Giulia.\nStagione.\nAl campionato di Eccellenza del Friuli Venezia Giulia 2013-14 partecipano 16 squadre:\nLe novit\u00e0 2013-2014.\ncon il CU 147 del 29/06/2013 il Comitato Regionale Friuli-Venezia Giulia ha disposto le seguenti novit\u00e0 per la stagione 2013-14 :\nBreve regolamento.\ncon il CU 020 del 05/09/2013 il Comitato Regionale Friuli-Venezia Giulia ha comunicato le regole dei play-off, dei play-out e del meccanismo promozioni-retrocessioni.\nAvvenimenti.\n\u00c8 stata una stagione trionfale per il calcio della Provincia di Pordenone: \nLa lotta promozione \u00e8 stata subito appannaggio del duo Fontanafredda-Kras. Alla fine del girone d'andata, pur se i rosso-neri son stati sempre primi in classifica, il distacco era di un punto solo. La prima svolta c'\u00e8 stata il 29 gennaio, nel recupero della 17\u00aa giornata era in programma appunto lo scontro diretto a Fontanafredda : la rete di Fabio Giordano ha permesso ai carsolini di espugnare il campo rivale e di issarsi al primo posto. Il primato, raggiungendo anche un distacco di 5 punti alla 24\u00aa e 25\u00aa giornata, \u00e8 durato fino alla 27\u00aa quando il Kras, privato degli attaccanti Radenko Kne\u017eevi\u010d e Alessio Corvaglia causa infortuni, viene raggiunto e poi subito superato dal Fontanafredda che agguanta la promozione in Serie D.\nIl Kras va quindi ai Play-off nazionali senza passare attraverso quelli regionali visto il grande distacco (12 punti) sui terzi classificati, il San Daniele. Per la seconda volta su 2 partecipazioni si sono rivelati vincenti per i \"carsolini\": sotto i loro colpi cadono i piemontesi del Libarna (3-0 a Monrupino e sconfitta indolore 0-1 fuori casa) ed i liguri del Magra Azzurri (vittoria 2-0 fuori casa e pareggio 2-2 in casa). Questi successi portano il Kras a seguire in Fontanafredda in Serie D. Nel doppio confronto con il Magra Azzurri si rivede Kne\u017eevi\u010d dopo che l'infortunio al braccio l'aveva tenuto lontano dal campo per pi\u00f9 di 3 mesi.\nLa lotta per la salvezza non \u00e8 stata molto combattuta: gli ultimi 3 posti sono stati sempre occupati da Muggia (retrocesso con 2 giornate d'anticipo), San Luigi (finito a 9 punti dal'ISM Gradisca, se fossero stati 10 sarebbe retrocesso direttamente) e Rivignano con queste due ultime squadre chiamate a disputare i play-out, perdendoli, rispettivamente contro appunto ISM Gradisca e Tolmezzo.\nL'estate 2014 ha portato la dolorosa (per il calcio regionale) perdita di San Daniele ed Azzanese a causa della perdita degli sponsor. Il San Daniele, vincitore della coppa regionale 2013, aveva proposto una fusione ai concittadini della A.S.D. Nuova Sandanielese (militante in Prima Categoria) ottenendone per\u00f2 un rifiuto: questi ultimi non se la sono sentita di disputare un torneo cos\u00ec impegnativo. L'Azzanese, reduce da vari campionati al vertice, ha dovuto gettare la spugna dopo aver proposto (inutilmente) al Comitato Regionale di auto-retrocedersi in Prima Categoria, svincolare i giocatori e ripartire dalla Terza Categoria.\nClassifica.\nScontri diretti fra squadre a pari punti:\nLumignacco 11 puntiCjarlins Muzane 9Gemonese 6Manzanese 5\nAzzanese-ISM Gradisca 0-2 e 2-0\nAggiornamento: 06/05/2014\nRisultati.\nIl 3 settembre 2013 presso l'albergo Belvedere di Tricesimo viene presentato il calendario. Il campionato comincia l'8 settembre 2013 e finisce il 4 maggio 2014. La 7\u00aa giornata (sia di andata che di ritorno) viene disputata di sabato.\nSpareggi.\nPlay-Off.\nN.K. KRAS REPEN qualificata direttamente agli spareggi nazionali come seconda classificata (distacco superiore a punti 10 con la terza classificata)"}
{"id": "4680550", "revid": "53508", "url": "https://it.wikipedia.org/wiki?curid=4680550", "title": "Ginepro (frate)", "text": "Fu un frate francescano e compagno di San Francesco d'Assisi. \nIl personaggio, forse di fantasia, ha tratti curiosi e caratteristici che testimoniano una spiritualit\u00e0 di \"santa pazzia\".\nLe sue vicende sono descritte, in un genere comico-letterario molto raro al suo tempo, nell'agiografia \"Vita di Frate Ginepro\", spesso allegata ai \"Fioretti di san Francesco\". \nLe sue ossa (\"rite recognita\") furono riposte nel 1958 - a settecento anni dalla morte - nella chiesa da sempre francescana dell'Aracoeli."}
{"id": "4680556", "revid": "125804732", "url": "https://it.wikipedia.org/wiki?curid=4680556", "title": "Felicita Bevilacqua", "text": "Biografia.\nNacque dal matrimonio del conte Alessandro Bevilacqua, dell'antichissima famiglia veronese, con la contessa Carolina Santi, bresciana di origine bergamasca.\nA causa delle liti patrimoniali subite dal padre la famiglia non ebbe la possibilit\u00e0 di assegnarle un precettore privato e, bench\u00e9 aristocratica, fu deciso di farle avere una prima educazione in un collegio pubblico, a Montagnana. Alla prematura del genitore nel 1835 si trasfer\u00ec con la madre nel suo palazzo di Brescia.\nPur disponendo di molte propriet\u00e0 le situazione finanziarie della famiglia continuarono ad essere messe in difficolt\u00e0 dal comportamento dei fratelli minori Gerolamo e Guglielmo, ben al di sopra delle loro effettive possibilit\u00e0.\n\u00c8 per merito di Carolina se tutta la famiglia era comunque coltivava sentimenti anti austriaci ed era convinta della causa unitaria italiana introducendo in casa la stampa liberale e portando i figli a vari congressi scientifici e con questo intento li condusse nella prima met\u00e0 del 1845 in un viaggio di formazione in varie citt\u00e0 italiane (Milano, Genova, Napoli, Roma, Firenze\u2026). Cos\u00ec nel momento della necessit\u00e0 furono tutti presenti: Carolina organizz\u00f2 a proprie spese alcuni ospedali per i feriti di guerra a Valeggio, Borghetto e Monzambano e li ospit\u00f2 anche nella propria dimora di Brescia; Felicita diresse l'ospedale militare in citt\u00e0 fino all'armistizio e l'o lasci\u00f2 soltanto dopo aver messo in salvo tutti i degenti; i due fratelli avevano offerto ospitalit\u00e0 alle truppe della Repubblica di San Marco nel loro castello di Bevilacqua, in pi\u00f9 Guglielmo era stato membro del autorit\u00e0 provvisoria di Brescia e in questa veste aveva negoziato con gli austriaci il loro abbandono della citt\u00e0 del suo territorio, Gerolamo si era arruolato nel Piemonte Reale cavalleria e mor\u00ec nella battaglia di Pastrengo il 30 aprile 1848.\nRadetzky ordin\u00f2 di attaccare il castello e nonostante il fatto che Livio Zambeccari, comandante del distaccamento di volontari l\u00ec acquartierati, avesse gi\u00e0 ritenuto opportuno allontanare le proprie truppe, lo fece bombardare e incendiare il feudo e infine il castello venne saccheggiato giungendo a profanare la cappella gentilizia disperdendo le ossa del padre Alessandro Bevilacqua.\nFinita la prima guerra di indipendenza l'atteggiamento anti austriaco dei Bevilacqua non fu dimenticato dalle autorit\u00e0 asburgiche: fu imposta anche direttamente alla famiglia la sanzione di ben 200.000 lire austriache a titolo di danni di guerra, inoltre fu requisito il palazzo bresciano e stabilito anche uno stretto regime di controllo sulle persone e la loro corrispondenza.\nNel settembre 1849, un mese dopo la cessazione delle ostilit\u00e0, la contessa Carolina mor\u00ec. Il giovane Guglielmo riprese le sue pretese ambiziose e le conseguenti spese ed indebitamenti: acquist\u00f2 la concessione del titolo di duca dal granducato di Toscana per s\u00e9 e la sorella e il sontuoso edificio di Ca' Pesaro affacciato sul canal Grande di Venezia. \nil 26 aprile del 1856 spos\u00f2 la contessina Ernestina di Neufels, tedesca del Baden. Questa eventualit\u00e0 era inizialmente poco gradita da Felicita (e ben esplicitato in pi\u00f9 lettere al fratello) a motivo della nazionalit\u00e0 immaginata come \"nemica\" e della religione luterana della sposa. Alla fine il matrimonio, conveniente al mantenimento del buon nome della famiglia, venne accettato una volta appurata la disponibilit\u00e0 del padre, margravio del Baden, di questa di farsi carico dei debiti del futuro genero e anche degli orientamenti liberali sia del genitore che della figlia. La vita coniugale dei due sposi fu molto breve: Guglielmo mor\u00ec nel giugno del 1857 e pochi mesi dopo scomparvero anche Ernestina e il neonato erede Guglielmo Massimiliano. Allora tutti i debiti restarono sulle spalle di Felicita.\nNel dicembre dello stesso anno Felicita, dopo dodici anni di fidanzamento si spos\u00f2 con Giuseppe La Masa. Lo aveva conosciuto in casa della poetessa Massimina Fantastici Rosellini durante il soggiorno a Firenze nel maggio 1845. In questo caso il matrimonio era tutt'altro che di convenienza ma di amore e il titolo di barone era certamente di rango inferiore, ma si trattava di una comunione d'intenti. La Masa era un eroe nazionale, organizzatore nel 1848 dei moti di Palermo cosa che gli era costata il definitivo esilio, e poi nel 1860-61 generale garibaldino nella spedizione dei Mille. E poi, ome egli stesso le scriveva:\nDopo la morte del fratello Felicita si pose il problema di preservare il nome della famiglia cercando di mantenere le parti pi\u00f9 significative del patrimonio e chiese l'autorizzazione al regno di Sardegna per istituire un prestito a premi. Si dovette attendere il 1866 perch\u00e9 la lotteria fosse istituita da una legge regia. Il cospicuo prestito (25 milioni di lire paragonabili a quasi 100 milioni di euro odierni) era erogato tramite obbligazioni \u2013 da rimborsare entro 55 anni\u2013 gestite da un'apposita societ\u00e0 indipendente e garantito dall'ipoteca su tutte le propriet\u00e0 dei Bevilacqua. Si trattava di un intervento davvero eccezionale, ma anche di un riconoscimento ai sacrifici della famiglia che tanto aveva dato per l'unit\u00e0 d'Italia. Le estrazioni vennero interrotte nel 1875 a causa di irregolarit\u00e0 dei gestori, fatto che comport\u00f2 la messa all'asta del palazzo materno di Brescia, come lei narrava \u00abparticolarmente diletto [\u2026] sacro perch\u00e9 per me teatro dei santi entusiasmi del '48\u00bb. Le estrazioni ripresero nel 1887 con lo spostamento delle obbligazioni alla Banca nazionale del Regno.\nLa coppia Bevilacqua-La Masa, non elesse mai a residenza principale le citt\u00e0 venete o lombarde ma segu\u00ec i trasferimenti della capitale del nuovo regno e del suo parlamento, dove Giuseppe era deputato nelle fila della sinistra storica, a Torino, Firenze e infine a Roma. Felicita continuava intanto il suo impegno civile e politico come la sottoscrizione femminile a sostegno della spedizione dei Mille nel 1860 o la fondazione assieme alla marchesa Anna Pallavicino Trivulzio dell\"'Associazione filantropica delle donne italiane.\" Scrisse anche due brevi romanzi storici, \"Maria o l'incendio di Bevilacqua\" e \"Anna Erizzo o l'assedio di Negroponte\", e qualche componimento poetico In tutti era prevalente il carattere patriottico con una particolare attenzione al ruolo delle donne. \nDi tanto in tanto la coppia soggiornava a Venezia per seguire le inevitabili pratiche legali, o per svago, oppure si recavo al vecchio castello per seguire i ripetuti ripristini e restauri. Soltanto nel 1881, dopo la morte dell'amato Giuseppe, Felicita si trasfer\u00ec a Venezia per trascorrervi i suoi ultimi anni: il palazzo bresciano non era pi\u00f9 nelle sue disponibilit\u00e0, a Verona non aveva mai creato dei veri legami, e forse la residenza isolata nell'aperta campagna dell'amata Bevilacqua era poco raccomandabile alla sua et\u00e0.\nA Venezia si spense il 28 gennaio 1899 nel grande palazzo costruito dal Longhena per i Pesaro. Lasciava tutti i suoi averi e ricordi ai comuni di Venezia e Verona e ad un ente da costituire a Bevilacqua, secondo le precise indicazioni espresse nell'esteso testamento, solo parzialmente poi rispettate. Per quanto non espressamente motivato si pu\u00f2 comprendere il motivo di non lasciare nulla allo stato che lei considerava colpevole della mala gestione dei suo prestito: \u00abHo perdonato, ma non dimenticato!\u00bb. Cos\u00ec anche la scelta di lasciare l'archivio di Giuseppe La Masa a Venezia invece che a Palermo per la sua percezione dell'ingratitudine di questa citt\u00e0 verso il suo eroe. Al comune di Verona lasciava il palazzo avito progettato dal Sanmicheli con l'indicazione affinch\u00e9 divenga un \u00abIstituto di decoro\u00bb attrezzato di sale conferenze, biblioteca e una galleria d'arte. Agli esecutori lascia l'incarico di istituire un \u00abAsilo di quiete\u00bb nel suo castello (con una dote di settecento campi con altri fabbricati), che doveva assumere non l'aspetto disgraziato dei comuni centri di carit\u00e0 quanto quello di \u00abun luogo di villeggiatura e di riposo\u00bb per quanti \u00absi trovino giunti alla sera della vita sconfortati e senza mezzi di sussistenza\u00bb. L'asilo vedr\u00e0 la luce solo decenni dopo per poi essere trasformato nell'attuale relais. A Venezia lasci\u00f2 la sua Ca' Pesaro affinch\u00e9 fosse destinato a mostre e studi di giovani artisti. Si doveva lasciare il primo piano come abitazione in affitto per avere un minimo reddito disponibile, ma presto il comune lo occup\u00f2 per un museo d'arte moderna. Alla fine gli artisti che non potevano accettare questa convivenza e dopo il 1925 furono trasferiti in un padiglione del Lido nel 1936 all'ultimo piano di palazzo Carminati (ma con 7 studi anzich\u00e9 i 14 originari). Nel 1947 ci fu una vertenza giudiziaria in cui il comune ammise il proprio torto e fu assegnato loro lo spazio espositivo di piazza San Marco, fu anche promessa la sala degli specchi di Ca' Giustinian (mai consegnata) e il diritto di tornare a Ca' Pesaro (mai avvenuto). Ad oggi l'erede dell'istituzione desiderata da Felicita esiste ma in altre sedi, del suo legato a Ca' Pesaro rimangono invece i busti dei due coniugi ai fianchi dello scalone. "}
{"id": "4680559", "revid": "1603714", "url": "https://it.wikipedia.org/wiki?curid=4680559", "title": "Giovanni Ambrogio Bevilacqua", "text": "Allievo di Bergognone, nel 1502 dipinse una \"Madonna con re David\", conservata alla pinacoteca di Brera e la \"Madonna in adorazione del Bambino\" della Pinacoteca Malaspina."}
{"id": "4680562", "revid": "298229", "url": "https://it.wikipedia.org/wiki?curid=4680562", "title": "Yelena Sokolova", "text": ""}
{"id": "4680567", "revid": "1442080", "url": "https://it.wikipedia.org/wiki?curid=4680567", "title": "Cl\u00f3vis Bevil\u00e1qua", "text": "Docente di diritto civile a Recife e consigliere giuridico del Ministero degli Esteri, fu per lungo tempo membro dell'Accademia Brasiliana."}
{"id": "4680570", "revid": "298229", "url": "https://it.wikipedia.org/wiki?curid=4680570", "title": "Valeriy Abramov", "text": ""}
{"id": "4680572", "revid": "580", "url": "https://it.wikipedia.org/wiki?curid=4680572", "title": "Franklin T\u00e1vora", "text": "Giornalista, fu autore di drammi come \"Tre lacrime\" (1870) e romanzi come \"Gli indi di Jaguaribe\" (1862)."}
{"id": "4680575", "revid": "1543377", "url": "https://it.wikipedia.org/wiki?curid=4680575", "title": "Lotta greco-romana ai Giochi della VIII Olimpiade - Pesi medi", "text": "La competizione della categoria pesi medi (fino a 75\u00a0kg) di lotta greco-romana dei Giochi della VIII Olimpiade si \u00e8 svolta dal 6 al 10 luglio 1924 al \"V\u00e9lodrome d'hiver\" a Parigi.\nFormato.\nTorneo con eliminazione alla seconda sconfitta. \nRisultati.\nPrimo turno.\nSi \u00e8 disputato nei giorni 6 e 7 luglio.\nSecondo turno.\nSi \u00e8 disputato il giorno 7 luglio.\nTerzo turno.\nSi \u00e8 disputato il giorno 8 luglio.\nQuarto turno.\nSi \u00e8 disputato nei giorni 8 e 9 luglio.\nQuinto turno.\nSi \u00e8 disputato nei giorni 9 e 10 luglio.\nSesto turno.\nSi \u00e8 disputato il giorno 10 luglio.\nSettimo turno.\nSi \u00e8 disputato il giorno 10 luglio."}
{"id": "4680576", "revid": "92723", "url": "https://it.wikipedia.org/wiki?curid=4680576", "title": "Villarreal Club de F\u00fatbol 2013-2014", "text": "Questa voce raccoglie le informazioni del Villarreal nelle competizioni ufficiali della stagione 2013-2014.\nStagione.\nIl \"sottomarino giallo\" torna subito in Primera Divisi\u00f3n dopo un solo anno trascorso nella seconda divisione spagnola. La promozione matematica arriva l'8 giugno 2013, in seguito alla vittoria sull'Almer\u00eda, che \u00e8 anche il primo avversario nella Liga 2013-2014. Il Villarreal, sotto per due reti a una a meno di dieci minuti dalla fine, ribalta il risultato grazie alle reti di dos Santos e Jonathan Pereira (in precedenza c'era stata l'autorete di Dubarbier a favore degli ospiti). L'inizio non poteva essere dei migliori: anche nella seconda giornata una rimonta, questa volta ai danni del Real Valladolid, regala il successo ai valenzani. Da segnalare, dopo l'immediato vantaggio del \"pucela\", il pareggio segnato da dos Santos. E a siglare il miglior inizio stagionale di sempre in Primera Divisi\u00f3n \u00e8 la netta vittoria della terza giornata (3-0 all'Osasuna).\nAlla 4\u00aa giornata il \"sottomarino giallo\" ospita il Real Madrid, anch'esso capolista. Il Villareal, dopo essere andato in vantaggio con Cani, si fanno raggiungere e superare dagli ospiti grazie alla prima rete di Bale e da quella di Cristiano Ronaldo a inizio secondo tempo. Arriva poi al 69' il pareggio di Giovani dos Santos, che fissa il punteggio sul definitivo 2-2. Una settimana pi\u00f9 tardi, alla 5\u00aa giornata, arriva un altro pareggio, 0-0, rimediato sul campo del Celta Vigo.\nMaglie e sponsor.\nLa stagione corrente vede per il terzo anno di fila la sponsorizzazione dell'azienda d'abbigliamento sportivo cinese Xtep. Lo sponsor ufficiale \u00e8 invece Pamesa Ceramica.\nOrganigramma societario.\nArea direttiva\nArea tecnica\nArea sanitaria\nCalciomercato.\nSessione estiva \"(dall'1/7 al 2/9)\".\nLe operazioni di mercato con maggiore rilevanza economica sono la cessione del difensore Cristi\u00e1n Zapata al Milan, che esercita il diritto di riscatto di sei milioni di euro per il cartellino del giocatore, pagabili in tre anni, e l'acquisto del messicano Giovani dos Santos dal Maiorca che firma un quadriennale col \"sottomarino giallo\". Dal Maiorca viene prelevato anche il centrocampista Tom\u00e1s Pina, per una cifra che si aggira intorno ai cinque milioni.\nSpicca per\u00f2 soprattutto il mancato rinnovo del contratto dell'ormai ex-capitano Marcos Senna, che dopo undici stagioni trascorse con il Villarreal decide di concludere la carriera in America, precisamente nei New York Cosmos.\nStatistiche.\nStatistiche dei giocatori.\nIn \"corsivo\" i giocatori che hanno lasciato la squadra a stagione gi\u00e0 iniziata.\nGiovanili.\nOrganigramma societario.\nArea direttiva\nArea tecnica - Villarreal Club de F\u00fatbol B\nArea tecnica - Villarreal C"}
{"id": "4680577", "revid": "767487", "url": "https://it.wikipedia.org/wiki?curid=4680577", "title": "Nino Konis Santana", "text": "Biografia.\nNino Konis nacque nella zona orientale dell'isola di Timor quando questa era ancora una colonia portoghese ed apparteneva all'etnia dei Fataluku.\nRicevette la sua formazione in una scuola cattolica e lavor\u00f2 nella regione ov'era nato come insegnante fino alla invasione Indonesiana del dicembre 1975.\nDal 1974 al 1975 Konis fu a capo dell'organizzazione studentesca est-timorese \"UNETIM\", legata al partito FRETILIN. Come membro della Commissione elettorale egli prepar\u00f2 le elezioni nella Timor portoghese, che ebbero il loro \"test\" a nel distretto di Laut\u00e9m il 13 marzo 1975 e i candidati del movimento di liberazione e partito politico FRETILIN ottennero la maggioranza dei voti. Il FRETILIN proclam\u00f2 quindi il 28 novembre 1975 l'indipendenza di Timor Est dal Portogallo e la nascita della Repubblica Democratica di Timor Est, ma pochi giorni dopo truppe Indonesiane attraversarono il confine ed invasero la neonata repubblica, sostenendo l'annessione di Timor-Est all'Indonesia.\nKonis si un\u00ec quindi alla resistenza antindonesiana, che si era arroccata sui monti dell'isola e divenne rappresentante della Regione militare di Lospalos. Dopo l'abbandono del campo base avvenuto nel 1981, egli divenne membro del gruppo di contatto, che era diretto dal Comandante in capo del FALINTIL (l'esercito indipendentista associato al FRETILIN) Xanana Gusm\u00e3o. Nel 1982 Gusm\u00e3o nomin\u00f2 Konis suo assistente. \nNel 1988 egli divenne uno dei tre rappresentanti di Ma'huno Bulerek Karathayano, segretario del Comitato direttivo del FRETILIN (CDF). Nel 1990 Konis incapp\u00f2 in un posto di blocco indonesiano e venne in quell'occasione ferito da colpi di arma da fuoco al collo, ad una coscia e ad un piede. Nel 1991 stabil\u00ec la sua base nel distretto di Ermera, poich\u00e9 era in programma l'estensione della lotta militare al territorio indonesiano di Timor Ovest. Qui Konis fece costruire una cappella dedicata alla Madonna di F\u00e1tima.\nAllorch\u00e9 nel novembre del 1992 Gusm\u00e3o fu catturato dagl'indonesiani, alla guida del FALINTIL gli subentr\u00f2 Ma'huno e Konis divenne membro del Comitato Politico-Militare. Nell'aprile dell'anno successivo anche Ma'huno cadde in mano indonesiana e Konis divenne comandante del FALINTIL. Nel FRETILIN egli occupava la carica di segretario del Comitato Direttivo.\nL'11 marzo 1998, nel tentativo di raggiungere arrampicandosi un rifugio segreto, avvolto dalla nebbia, cadde e perse la vita (probabilmente fu la presenza della pallottola rimastagli nella coscia dopo la sparatoria del 1990 a provocargli la caduta). Egli venne sepolto subito dopo la morte a Mertuto.\nIl 9 novembre 2012 la sua salme venne riesumata. Dopo una tradizionale cerimonia a Lospalos, la sua salma venne inumata il 20 dicembre nel Cimitero Nazionale di Metinaro. \nIl primo Parco Nazionale di Timor Est a Mutuala, sua citt\u00e0 natale, venne nel 2007 a lui intitolato.\nGli succedette al comando del FALINTIL Taur Matan Ruak.\nAltri progetti.\n "}
{"id": "4680578", "revid": "92723", "url": "https://it.wikipedia.org/wiki?curid=4680578", "title": "Carindale", "text": "Carindale \u00e8 un sobborgo della citt\u00e0 di Brisbane, Australia situato a circa 10\u00a0km (6 miglia) ad est del distretto finanziario della citt\u00e0, nello Stato del Queensland.\nHa una popolazione di 15.577 abitanti ed in totale vi risultano edificate circa 5.500 abitazioni private.\nL'area su cui si estende il quartiere era originariamente nota con il nome di \"Belmont\".\nNel 1973 fu aperta al pubblico la \"Carindale Nursing House\", in Foxglove St. e nel 1978 venne accordato ai costruttori il permesso di utilizzare \"Carindale\" come nome per il nuovo centro commerciale. Infine nel 1980 il sobborgo di Carindale fu ufficialmente istituito.\nAlcune delle infrastrutture degne di nota presenti nel quartiere comprendono il grande centro commerciale \"Westfield Carindale\", il \"Pacific Golf Club\", la \"Belmont State School\", il parco naturalistico \"Belmont Bushland Reserve\", l'ospedale psichiatrico di Belmont, ed il \"Bulimba Creek\" che attraversa longitudinalmente l'intero quartiere. L'autostrada \"Motorway Getaway\" ne sancisce il confine orientale.\nIl sobborgo di Carindale, insieme ad Indooroopilly ad ovest, Chermside a nord e Mount Gravatt sul lato sud viene considerato dai cittadini di Brisbane come un piccolo distretto finanziario.\nNella periferia immediatamente circostante si sviluppano altri piccoli sobborghi come Belmont, Cannon Hill, Carina, Carina Heights, Mackenzie, Mansfield, Mount Gravatt East e Tingalpa. Ci sono innumerevoli mezzi di trasporto pubblici che giornalmente collegano Carindale con il centro.\nSociet\u00e0.\nEvoluzione demografica.\nNel censimento del 2006, Carindale aveva una popolazione ufficiale residente di 15.135 unit\u00e0. Il 29,3% degli abitanti del borgo risultano nati all'estero e principalmente da Nuova Zelanda, Sudafrica, Italia, Regno Unito ed Hong Kong. Il 22% ha anche dichiarato di parlare l'inglese come seconda lingua, mentre le lingue straniere pi\u00f9 parlate risultano essere greco (4,0%), cantonese (2,8%), italiano (2,2%), mandarino (1,4%), Vietnamita (0,8%). La fascia di et\u00e0 pi\u00f9 diffusa nel sobborgo varia dai 20 ai 39 anni, con il 30% dei residenti in questa fascia d'et\u00e0. La seconda \u00e8 compresa tra i 40 e 59 anni (27%), da 5 a 19 (21%), 60 + (16%) e da 0 a 4 (7%).\nGeografia antropica.\nUrbanistica.\nL'area di Carindale \u00e8 principalmente costituita da una popolazione di contesto socio-economico elevato, ci\u00f2 si pu\u00f2 desumere dalla presenza di abitazioni monofamiliari in stile signorile che caratterizzano la quasi totalit\u00e0 del sobborgo. Recentemente per\u00f2, sono stati approvati alcuni progetti di edilizia residenziale che prevedono la costruzione di piccoli condomini, da realizzare comunque entro il limite massimo di otto piani."}
{"id": "4680582", "revid": "767487", "url": "https://it.wikipedia.org/wiki?curid=4680582", "title": "Brookvale", "text": "Brookvale \u00e8 un sobborgo di nord Sydney, nello Stato del Nuovo Galles del Sud in Australia.\nBrookvale si trova a 16\u00a0km a nord-est del Distretto affaristico centrale di Sydney, nell'area governativa locale della Municipalit\u00e0 di Warringah.\nStoria.\nIl primo sviluppo dell'area avvenne nel 1836 quando 64 ettari di una fattoria furono ceduti a William Frederick Parker.\nIn questo periodo furono ceduti altri terreni alle famiglie Malcolm, Burns e Miles.\nNel 1883 Sydney Alexander Malcolm costru\u00ec quella che sar\u00e0 conosciuta come 'Brookvale House' (Casa Brookvale).\nEssa fu poi venduta nel 1961 alla Hooker Investment Corporation, che avrebbe poi dato il via alla costruzione del Warringah Mall, il pi\u00f9 grande centro commerciale dell'area.\nL'ufficio postale di Brookvale apr\u00ec il 1\u00ba giugno 1888.\nDopo la seconda guerra mondiale, la maggior parte delle terre circostanti fu comprata da immigrati, molti dei quali di origine italiana. Le famiglie Carulli, Caputo e Bombardiere hanno una grande percentuale di terreni a Brookvale.\nLa presenza di molte famiglie originarie del comune calabrese di Pazzano ha fatto s\u00ec che il sobborgo venisse rinominato dagli stessi \"Pazzaniedu\" ossia: \"Piccolo Pazzano\".\nBrookvale si \u00e8 sviluppata da terreni agricoli alla produzione, stoccaggio, e negli ultimi anni c'\u00e8 stato un significativo sviluppo della zona uffici."}
{"id": "4680583", "revid": "123385121", "url": "https://it.wikipedia.org/wiki?curid=4680583", "title": "Limpido", "text": "Limpido \u00e8 un brano musicale della cantante italiana Laura Pausini eseguito in duetto con la cantante australiana Kylie Minogue in lingua italo-inglese. \u00c8 il primo singolo che anticipa l'uscita dell'album \"20 - The Greatest Hits\", trasmesso in radio dal 10 settembre 2013.\nIl brano.\nLa musica \u00e8 composta da Laura Pausini; il testo \u00e8 scritto da Laura Pausini e Virginio; l'adattamento spagnolo \u00e8 di Ignacio Ballesteros.\nLa canzone in lingua italiana viene estratta come 1\u00b0 singolo in Italia, Francia, Svizzera, resto Europa, Brasile e Australia.\nLa canzone viene tradotta in lingua spagnola con il titolo \"Limpio\", sempre in duetto con Kylie Minogue in due versioni: Spanglish Version e Spanish Version. La Spanish Version viene estratta come primo singolo in Spagna il 10 settembre 2013 e la Spanglish Version in America Latina il 30 settembre 2013. Entrambe le versioni vengono pubblicate nell'album \"20 \u2013 Grandes Exitos\" pubblicato in Spagna mentre nell'album \"20 \u2013 Grandes Exitos\" pubblicato in America Latina viene inserito solo il duetto in Spanglish Version.\n\"Limpido\" e \"Limpio\" sono inoltre disponibili in versione solista in lingua italiana e in lingua spagnola. La versione italiana viene pubblicata nell'album \"20 - The Greatest Hits\", mentre la versione spagnola nell'album \"20 \u2013 Grandes Exitos\" pubblicato in America Latina.\nTutte le edizioni del brano sono raccolte nel \"Limpido Maxi Single - Limited Edition\", un vinile 33 giri in 1000 copie pubblicato il 22 ottobre 2013. La grafica della cover \u00e8 curata da Laura Pausini, Wayne Maser, Federica Bonfanti, Laura Battista.\nIl brano fin dalle prime note si presenta ricco di nuove sonorit\u00e0 e perfettamente inserito nell'attuale panorama musicale internazionale. Il primo verso della canzone \"Forse noi non siamo fatti per cambiare, forse noi non cambieremo mai\" chiarisce uno degli elementi pi\u00f9 radicati nella carriera artistica della cantante che pur crescendo nel suo essere donna e artista, pur accrescendo il suo gusto musicale e conquistando riconoscimenti internazionali \u00e8 sempre rimasta fedele a se stessa. Secondo l'artista ognuno di noi deve avere il diritto di vivere e lo deve fare nella maniera pi\u00f9 limpida per se stesso.\nIl brano viene presentato dal vivo in versione strumentale per la prima volta il 17 novembre 2013 durante il programma televisivo \"Che tempo che fa\" in onda in prima serata su Rai 3.\nIl video.\nIl videoclip (in lingua italiana-inglese, in lingua italiana solista, in lingua spagnola e in lingua spagnola-inglese) \u00e8 stato diretto dal regista Gaetano Morbioli e girato a settembre 2013 a Roma. I protagonisti del videoclip sono le cantanti Laura Pausini e Kylie Minogue e il ballerino Cristian Ciccone. Il video inizia con Laura Pausini con lunghe ciglia che solleva un velo adornato con dei gioielli. Dopo si alternano immagini con Laura Pausini che indossa un abito bianco mentre sta cantando e suonando la chitarra, Kylie Minogue che indossa un abito di pizzo nero mentre sta cantando, un danzatore africano con trecce di corda che sta ballando su una superficie sabbiosa e le due cantanti che immergono la propria faccia in una vasca con acqua ricoperta da glitter.\nI primi 30 secondi del videoclip duetto in lingua italiana-inglese vengono trasmessi in anteprima il 4 ottobre 2013 sul TG1 di Rai 1; il videoclip completo viene reso disponibile il giorno seguente sul canale \"YouTube\" della \"Warner Music Italy\". Viene realizzato anche il \"Making of the video\" di \"Limpido\" duetto e reso disponibile sul sito internet del quotidiano \"Corriere della Sera\" il 5 ottobre 2013. Il 16 ottobre 2013 vengono inoltre resi disponibili i videoclip \"Limpido\" (Solo Version), \"Limpio\" (Spanish Version) e \"Limpio\" (Spanglish Version) sul canale \"YouTube\" della \"Warner Music Italy\".\nIl 9 febbraio 2015 viene reso disponibile sul canale \"YouTube\" della \"Warner Music Italy\" un inedito videoclip di una versione di \"Limpido\" ma incisa e interpretata in versione solista da Laura Pausini in lingua italo-inglese con il titolo \"Radiant (Limpido)\". Tale versione, inizialmente registra per l'album, \u00e8 stata scartata per dare priorit\u00e0 alla versione italo-inglese con Kylie Minogue; rimarr\u00e0 una rarit\u00e0 in regalo per i fan perch\u00e9 non verr\u00e0 mai pubblicata e venduta al pubblico.\nNel 2015 il videoclip di \"Limpio\" (Spanish Version) viene inserito nel DVD della versione \"20 - Grandes Exitos - Spanish Deluxe\" pubblicata in Spagna.\nTracce.\nLato A\nLato B\nPubblicazioni.\n\"Limpio\" viene inserita nella compilation \"\u00d1 - El disco del a\u00f1o 2013\" del 2013 pubblicata in Spagna e in una versione Live (Medley Acustico video) nel DVD di \"Fatti sentire ancora\"/\"Hazte sentir m\u00e1s\" del 2018.\nNomination.\nCon \"Limpido\" Laura Pausini, riceve a gennaio 2014 due nomination ai \"Rockol Awards 2013\" nelle categorie \"Miglior singolo italiano\" e \"Miglior video italiano\" e a febbraio 2014 due nomination ai \"World Music Awards 2014\" nelle categorie \"Miglior canzone\" e \"Miglior video\"."}
{"id": "4680584", "revid": "61428846", "url": "https://it.wikipedia.org/wiki?curid=4680584", "title": "Compressione della dinamica audio", "text": ""}
{"id": "4680585", "revid": "111239306", "url": "https://it.wikipedia.org/wiki?curid=4680585", "title": "Journal officiel de la R\u00e9publique fran\u00e7aise", "text": "Il Journal officiel de la R\u00e9publique fran\u00e7aise, (in francese noto anche come JORF o JO), \u00e8 la gazzetta ufficiale della Francia e pubblica le pi\u00f9 importanti informazioni ufficiali dello stato.\nPubblicazioni.\nLa rivista in realt\u00e0 consiste di diverse pubblicazioni:\nServizio.\nLa direzione delle gazzette ufficiali (\"Direction des journaux officiels\") \u00e8 un servizio del primo ministro francese. Pubblica il \"Journal officiel\" nonch\u00e9 altre gazzette ufficiali di diffusione di alcuni ministeri o amministrazioni."}
{"id": "4680608", "revid": "767487", "url": "https://it.wikipedia.org/wiki?curid=4680608", "title": "Third Person", "text": "Third Person \u00e8 un film del 2013 scritto e diretto da Paul Haggis.\nLa pellicola \u00e8 stata presentata in anteprima mondiale il 9 settembre 2013 durante il Toronto International Film Festival.\nTrama.\nMichael \u00e8 uno scrittore, vincitore del Premio Pulitzer, rifugiatosi in una camera d'albergo di Parigi per finire il suo ultimo libro. L'uomo ha recentemente lasciato la moglie Elaine e sta vivendo una relazione burrascosa con la giovane e ambiziosa scrittrice Anna, una donna che sa perfettamente quello che vuole, ma che nasconde un oscuro segreto. Nello stesso momento, Scott, un ambiguo uomo d'affari americano, si trova a Roma per rubare gli schizzi dei nuovi modelli di famose case di moda. Odiando qualsiasi cosa sia italiana, Scott \u00e8 in cerca di qualcosa di decente da mangiare quando incontra Monika, una gitana dalla bellezza mozzafiato, che sta cercando di ricongiungersi con la figlia. Ma quando i soldi che la donna aveva risparmiato per salvare la bambina dalle mani di un trafficante le vengono rubati proprio da Scott, preso dai sensi di colpa, si sente in dovere di aiutarla. Entrambi partono per Taranto e qui Scott inizia a sospettare di essere la vittima di una truffa ben congegnata. Julia, un'ex attrice di soap opera, \u00e8 impegnata nella battaglia legale per la custodia del figlio di sei anni contro l'ex marito Rick, famoso artista newyorkese. A causa dei mancati sussidi e delle ingenti spese legali, Julia \u00e8 costretta a lavorare come cameriera nello stesso albergo di lusso dove una volta era un'ospite assidua. L'avvocato di Julia, Theresa, le sta per\u00f2 procurando un'ultima possibilit\u00e0 per far cambiare idea al tribunale e riottenere cos\u00ec la custodia del bambino.\nProduzione.\nLe riprese del film sono iniziate il 17 ottobre 2012 e si sono svolte nei veri luoghi dove si svolgono le storie del film, ovvero Roma, tra cui gli studios di Cinecitt\u00e0, Taranto, Parigi e New York.\nCast.\nAll'avvio della produzione, gli attori Jude Law e Naomi Watts furono scritturati per partecipare al film, ma poi hanno dovuto rinunciare.\nQuesto \u00e8 il quarto film in cui James Franco e Mila Kunis lavorano insieme, dopo \"Notte folle a Manhattan\", \"Tar\" e \"Il grande e potente Oz\".\nDistribuzione.\nIl film \u00e8 stato distribuito in Belgio in 30 aprile 2014, mentre negli Stati Uniti il 20 giugno.\nIn Italia, il film \u00e8 stato distribuito nelle sale cinematografiche a partire dal 2 aprile 2015."}
{"id": "4680609", "revid": "1272592", "url": "https://it.wikipedia.org/wiki?curid=4680609", "title": "Narraweena", "text": "Narraweena \u00e8 un sobborgo a nord di Sydney, nello Stato del Nuovo Galles del Sud, Australia.\nNarraweena \u00e8 a 18\u00a0km a nord-est dal distretto affaristico centrale di Sidney, nell'area governativa locale della Municipalit\u00e0 di Warringah.\nStoria.\nNarraweena \u00e8 stata costruita attorno a un crinale con vedute lungo le spiagge di Long Reef e Dee Why, come Garigal Forest.\nNarraweena \u00e8 un nome di origine aborigena e significa: \"un posto tranquillo tra le colline\".\nIl sobborgo si \u00e8 sviluppato subito dopo la seconda guerra mondiale, quando venne suddivisa la terra.\nL'ufficio postale di Narraweena apr\u00ec il 1\u00ba aprile 1953.\nLa comunit\u00e0 di emigrati calabresi originaria di Pazzano residente a Brookvale e Narraweena dagli anni ottanta organizza ogni anno la Festa del Santissimo Salvatore in analogia a quella del comune di Pazzano, con una statua simile all'originale a cui viene fatta fare un giro del sobborgo per poi essere riposta nella chiesa cattolica locale di San Giovanni Apostolo (St John the apostole parish)."}
{"id": "4680621", "revid": "486946", "url": "https://it.wikipedia.org/wiki?curid=4680621", "title": "Volodymyr Kuts", "text": ""}
{"id": "4680627", "revid": "339392", "url": "https://it.wikipedia.org/wiki?curid=4680627", "title": "Preu\u00dfische Akademie der Wissenschaften", "text": ""}
{"id": "4680632", "revid": "6923", "url": "https://it.wikipedia.org/wiki?curid=4680632", "title": "Dee Why", "text": "Dee Why \u00e8 un sobborgo a nord di Sydney, nello Stato del Nuovo Galles del Sud, Australia.\nNarraweena \u00e8 a 18\u00a0km a nord-est dal distretto affaristico centrale di Sidney, nell'area governativa locale della Municipalit\u00e0 di Warringah. Insieme a Brookvale \u00e8 considero il sobborgo centrale della regione delle spiagge settentrionali.\nOrigine del nome.\nL'origine del nome non \u00e8 ancora chiara."}
{"id": "4680635", "revid": "73843", "url": "https://it.wikipedia.org/wiki?curid=4680635", "title": "Albi di Dylan Dog (2006)", "text": "Albi del fumetto Dylan Dog pubblicati nel 2006\nL'ospite sgradito.\nSamantha Morris \u00e8 una cliente di Dylan Dog che si suicida convinta dell'imminente fine del mondo. Da quel momento Dylan inizia a percepire una strana presenza all'interno della sua abitazione.\nL'ultimo arcano.\nDylan Dog ha a che fare coi Tarocchi, le famose carte ritenute in grado di indicare il futuro di chi le interroga.\nSonata macabra.\n\"\"Il trillo del diavolo\" \"\u00e8 l'unica composizione che Dylan Dog sa eseguire col suo clarinetto. Vuole la leggenda che l'ispirazione per la composizione arriv\u00f2 a Giuseppe Tartini direttamente dal diavolo durante un sogno. Ora pare che la sonata sia in grado di risvegliare nelle persone istinti omicidi. \nVittime designate.\nIan Benson, un uomo con una vita tutt'altro che felice, si sente perseguitato dallo spettro di una donna. Riesce a convincere Dylan Dog ad indagare sul caso, dopo esser riuscito addirittura a fotografare il fantasma.\nAll'ombra del vulcano.\nKristin Gunnsson, una ragazza di origini islandesi, si rivolge a Dylan Dog chiedendogli di recarsi nella sua terra di origine. Dylan parte cos\u00ec alla volta dell'Islanda, a Draganfi\u00f6rdur, assieme al suo assistente Groucho e alla ragazza, per scoprire cosa si nasconde dietro la morte dei genitori di lei. La coppia mor\u00ec infatti in circostanze misteriose durante una spedizione paleo-archeologica sul vulcano Wallhafell, dalla quale tornarono con una cassa che si dice contenesse l'ultimo esemplare di huldf\u00f2lk, un popolo delle leggende islandesi. \nGli eredi del Crepuscolo.\nDylan Dog torna per la terza volta a Inverary, il paese della Zona del Crespucolo in cui i giorni si ripetono sempre uno uguale all'altro. Questa volta per\u00f2 gli abitanti del paese sembrano essere tutti misteriosamente spariti.\nIl gran bastardo.\nDylan Dog durante una festa in cui \u00e8 stato portato da Moreen Glover, la sua nuova ragazza amante della mondanit\u00e0, fa la conoscenza di Chic Buster, un signore ricco ed elegante che con la sua incredibile invadenza fa scattare subito il quinto senso e mezzo di Dylan.\nUcron\u00eca.\nUn albo insolito in cui realt\u00e0 alternative si mescolano e in cui solo Dylan Dog, aiutato dal professor Knock, potr\u00e0 fare chiarezza.\nXabaras!\nPrima parte di una storia doppia. Dylan Dog incontra sulla sua strada per l'ennesima volta il dottor Xabaras, colui che sta cercando di creare un siero in grado di sconfiggere la morte. Questa volta il famigerato siero \u00e8 riservato a Dylan che incontrer\u00e0 nuovamente la strega Kim e il suo magico gatto Cagliostro.\nIn nome del padre.\nSeconda ed ultima parte della storia. Dylan Dog, aiutato da Kim, cerca di sconfiggere una volta per tutte il dottor Xabaras il quale ha un nuovo inaspettato alleato, il gatto Cagliostro che si \u00e8 schierato dalla sua parte. Xabaras \u00e8 in fin di vita dopo essersi sparato e Dylan dovr\u00e0 decidere se considerarlo un padre e quindi salvarlo, o un nemico e quindi lasciarlo morire.\nL'assassino \u00e8 tra noi.\nDylan Dog, rimasto a piedi su una strada isolata durante una tempesta a causa di un guasto del suo Maggiolino, trova riparo presso il Bates Motel che va via via riempiendosi a causa della tempesta.\nMarty.\nC'\u00e8 uno strano legame tra Julian Kidd, un ragazzo bello, ricco e vendicativo e Marty Kevorkian, un tranquillo e timido pensionato che soffre di solitudine e che, complice un cane randagio che entrambi accudiscono al parco, si fa come unico amico Dylan Dog."}
{"id": "4680639", "revid": "793215", "url": "https://it.wikipedia.org/wiki?curid=4680639", "title": "Leonardo de Zocchis", "text": "Biografia.\nIl soprannome \"Terracina\" deriva dal nome della citt\u00e0 laziale che gli diede i natali, sebbene acquis\u00ec presto la cittadinanza napoletana. \nFu investito per via di privilegio.\nquale \"campi\u00f3n de los pesos, marcos y balancas\" nonch\u00e9 \"juez de las diferencias\" della Regia Zecca di Napoli nel 1546, cariche che ricopr\u00ec praticamente fino alla morte, avvenuta all'et\u00e0 di 77 anni.\nLo Zocchis si attir\u00f2 i favori della Regia Corte sia perch\u00e9 fu il successore di Scipione De Martino, protetto del vicer\u00e9 Don Pietro di Toledo, sia per la sua grande capacit\u00e0 pratica con i metalli.\nTale benevolenza regia, corrisposta ad una seria attivit\u00e0 istituzionale, lo port\u00f2 ad arricchirsi in breve tempo a tal punto che le originarie rendite da modesto orefice si avvicinarono molto a quelle di tipo feudale. \nRicopr\u00ec anche il ruolo di mastro di prova e di comprobatore nei casi di assenza di questi ultimi.\nSub\u00ec due processi da parte dei visitatori generali nel Regno, ma non risult\u00f2 mai soccombente; vinse inoltre un'importante causa contro i mastri razionali, avente ad oggetto l'assegnazione esclusiva dell'ufficio di campione dei pesi.\nSi occup\u00f2, in varie occasioni, di relazionare al vicer\u00e9 di turno sullo stato della monetazione regnicola. Il suo rapporto pi\u00f9 famoso fu quello del 1555, intitolato \"Distintione delle monete et valore et de quelli che le han fatto zeccare\", manoscritto di riferimento per la ricostruzione della storia economica del Regno di Napoli, e ora utilizzato come riferimento storico per comprendere le titolazioni della monetazione napoletana del tempo.\nLa predetta relazione permette di ricostruire alcune vicende della zecca di Napoli nel secolo precedente la sua stesura, ma la sua versione definitiva \u00e8 quella della \"Lista delo valor y cu\u00f1os de las monedas que se han labrado en la cecha de N\u00e1poles\". \nInvece una vera e propria ricostruzione istituzionale degli \"officia\" della zecca di Napoli \u00e8 stata messa nero su bianco dal Terracina nel \"Discorso intorno alli carichi et oblichi che teneno li regii officiali in la regia Zecca della Moneta di questa citt\u00e0 di Napoli\".\nAl termine della sua lunghissima carriera, nel 1589, ricevette per privilegio segnato da Filippo II una ricompensa di duecento ducati annui e una pensione pari a 50 ducati annui.\nIl Turbolo, nei suoi \"Discorsi e relazioni sulle monete del Regno di Napoli\" si vale continuamente della relazione pi\u00f9 importante dello Zocchis, senza mai citarne l'autore."}
{"id": "4680640", "revid": "1543377", "url": "https://it.wikipedia.org/wiki?curid=4680640", "title": "Jacopo Pirona", "text": " A lui si deve il primo dizionario con grafia unificata in lingua friulana.\nBiografia.\nNasce da una nobile famiglia friulana, le cui prime notizie risalgono al 1400, e il cui simbolo araldico \u00e8 rappresentato da un leone rampante che coglie una pera.\nDopo gli studi al seminario di Udine, divenne abate.\nFu \"la figura pi\u00f9 importante per la cultura friulana dal secondo decennio dell'Ottocento alla fine degli anni sessanta\" e, infatti, rivest\u00ec diverse cariche: fu direttore dei Civici musei di Udine, del locale ginnasio (presso il quale insegn\u00f2) e della Societ\u00e0 del gabinetto di lettura di Udine, fu censore provinciale delle stampe e presidente dell'Accademia di Udine. Decisivo, inoltre, fu il suo ruolo nella nascita e nello sviluppo della Biblioteca civica di Udine, di cui fu bibliotecario dal 1866 al 1868.\nLatinista e friulanista, fu anche scrittore in lingua italiana e latina. La sua opera pi\u00f9 nota \u00e8 il \"Vocabolario friulano\", spesso considerato il primo dizionario di lingua friulana, redatto con la collaborazione del nipote Giulio Andrea e dato alle stampe postumo, nel 1871, a Venezia, coi tipi dello stabilimento Antonelli.\nLo stesso nipote, insieme a Ercole Carletti, e Giovanni Battista Corgnali, pubblicarono \"Il nuovo Pirona\" (Udine, A. Bosetti, 1935); entrambi i vocabolari sono stati pi\u00f9 volte ristampati dalla Societ\u00e0 filologica friulana.\nLe sue spoglie riposano nel cimitero monumentale di Udine, assieme alle spoglie degli uomini illustri friulani."}
{"id": "4680641", "revid": "547034", "url": "https://it.wikipedia.org/wiki?curid=4680641", "title": "Serie A2 2013-2014 (pallamano maschile)", "text": "La Serie A2 2013-2014 \u00e8 la 44\u00aa edizione del torneo di secondo livello del campionato italiano di pallamano maschile, organizzato dalla Federazione Italiana Giuoco Handball.\nLa competizione \u00e8 iniziata il 5 ottobre 2013 e si concluder\u00e0 il 26 aprile 2014.\nFormula.\nStagione regolare.\nA partire dalla stagione 2013/2014&lt;ref name=\"Vademecum 13/14\"&gt;&lt;/ref&gt;\nil campionato si svolge tra 40 squadre divise in cinque gironi da 8 club ciascuno. che si affrontano, in una fase iniziale, con la formula del girone all'italiana con partite di andata e ritorno.\nPer ogni incontro i punti assegnati in classifica sono cos\u00ec determinati:\nAl termine della stagione regolare si qualificano per la poule promozione le squadre classificate dal 1\u00ba al 4\u00ba posto di ciascun girone; le altre vengono relegate alla poule retrocessione.\nPoule promozione.\nLe squadre qualificate dopo la prima fase si affrontano con la formula del girone all'italiana con partite di andata e ritorno.\nLa squadra 1\u00aa classificata al termine della poule promozione viene promossa in serie Serie A - 1\u00aa Divisione Nazionale.\nPoule retrocessione.\nLe squadre relegate dopo la prima fase si affrontano con la formula del girone all'italiana con partite di andata e ritorno.\nLa squadra 4\u00aa classificata al termine della poule viene retrocessa in serie Serie B."}
{"id": "4680642", "revid": "158913", "url": "https://it.wikipedia.org/wiki?curid=4680642", "title": "Hercule Savinien Cyrano de Bergerac", "text": ""}
{"id": "4680648", "revid": "767487", "url": "https://it.wikipedia.org/wiki?curid=4680648", "title": "The Tramp Story", "text": "The Tramp Story (o \"The Tramp's Story\") \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 229 metri - usc\u00ec nelle sale cinematografiche USA il 28 luglio 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"A Case of Seltzer\"."}
{"id": "4680651", "revid": "767487", "url": "https://it.wikipedia.org/wiki?curid=4680651", "title": "Genoa Open Challenger 2013", "text": "Il Genoa Open Challenger 2013 \u00e8 stato un torneo di tennis facente parte della categoria ATP Challenger Tour nell'ambito dell'ATP Challenger Tour 2013. \u00c8 stata la 10\u00aa edizione del torneo che si \u00e8 giocata a Genova in Italia dal 2 all'8 settembre 2013 su campi in terra battuta e aveva un montepremi di \u20ac85,000+H.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nGiocatori che hanno ricevuto un entry come alternate:\nVincitori.\nSingolare.\n Dustin Brown ha battuto in finale Filippo Volandri 7\u20136(5),6\u20133\nDoppio.\n Daniele Bracciali / Oliver Marach hanno battuto in finale Marin Draganja / Mate Pavi\u0107 6\u20133, 2\u20136, [11\u20139]"}
{"id": "4680654", "revid": "298229", "url": "https://it.wikipedia.org/wiki?curid=4680654", "title": "Yekaterina Sharmina", "text": ""}
{"id": "4680655", "revid": "767487", "url": "https://it.wikipedia.org/wiki?curid=4680655", "title": "Charles Bunyan", "text": "Biografia.\nHa avuto due figli: Charles (detto Charlie o Cyrille) e Maurice, entrambi calciatori. Quando mor\u00ec, Charlie prese il suo posto come allenatore dell'Anderlecht."}
{"id": "4680657", "revid": "298229", "url": "https://it.wikipedia.org/wiki?curid=4680657", "title": "Ekaterina Sharmina", "text": ""}
{"id": "4680661", "revid": "287204", "url": "https://it.wikipedia.org/wiki?curid=4680661", "title": "Bruno Sacchi", "text": ""}
{"id": "4680663", "revid": "1805885", "url": "https://it.wikipedia.org/wiki?curid=4680663", "title": "Italian Association of Conservation Scientists", "text": "L'Italian Association of Conservation Scientists (IA-CS) \u00e8 stata un'associazione professionale italiana che raggruppava al suo interno professionisti attivi nel settore delle Scienze Applicate alla Conservazione dei Beni Culturali.\nStoria.\nL'Italian Association of Conservation Scientists nasce come Associazione Italiana Esperti in Diagnostica applicata ai Beni Culturali (aIEDabc) nell'aprile del 2005 dall'idea di un gruppo di giovani neolaureati nel corso di Scienze applicate ai Beni Culturali (classe 12S) dell'Universit\u00e0 degli Studi di Roma \"La Sapienza\".\nLo stimolo principale che ha spinto questi giovani ad associarsi \u00e8 da ricercarsi nel vuoto normativo creatosi in materia di professioni dopo la riforma universitaria italiana del 1999. Dopo questa riforma molti laureati nelle nuove classi di laurea inserite con il D.lgs 509/1999 si ritrovarono senza nessuna normativa che ne regolamentasse la professione e, allo stesso tempo, impossibilitati all'accesso negli altri ordini professionali esistenti.\nMossi dalla volont\u00e0 di cambiare questa situazione, nel Maggio 2005 viene registrata l'associazione che sar\u00e0 presentata al mondo accademico e scientifico nel Luglio dello stesso anno presso l'Universit\u00e0 Sapienza di Roma.\nNel corso degli anni sono stati numerosi gli eventi e gli incontri organizzati dall'associazione con esponenti del mondo politico e sindacale al fine di promuovere una legge che regolarizzasse le professioni non organizzate. Legge che arriva a inizio 2013 (legge 4/2013) e che permette a tutti i professionisti non appartenenti a nessun ordine o collegio professionale di unirsi in associazioni professionali con il fine di valorizzare le competenze degli associati, diffondere tra essi il rispetto di regole deontologiche, favorendo la scelta e la tutela degli utenti nel rispetto delle regole sulla concorrenza.\nA fine Gennaio 2013 l'assemblea generale elegge il nuovo presidente (Luigi Campanella), il segretario nazionale (Enrico Greco) e i nuovi consiglieri (Ernesto Borrelli, Maurizio Coladonato, Enrico Greco, Barbara Di Odoardo, Mauro La Russa e Valeria Di Tullio) avviando cos\u00ec una nuova gestione dell'associazione con una modifica del suo status attraverso il riconoscimento da parte del Ministero dello Sviluppo Economico.\nNel 2017 il consiglio direttivo vota all'unanimit\u00e0 la fusione dell'associazione con la nascente L'Associazione Nazionale degli Esperti di Diagnostica e Scienze e Tecnologie Applicate ai Beni Culturali (ANEDbc)."}
{"id": "4680664", "revid": "767487", "url": "https://it.wikipedia.org/wiki?curid=4680664", "title": "Mersalile", "text": "Il mersalile \u00e8 un composto organometallico contenente mercurio. Il suo sale sodico veniva impiegato in passato come diuretico in sostituzione ai diuretici mercuriali come il calomelano, sale inorganico dall'elevata tossicit\u00e0. Con l'avvento dei diuretici di nuova generazione, pi\u00f9 efficaci e molto meno tossici dei mercuriali, l'impiego di questi ultimi \u00e8 caduto in disuso.\nMeccanismo d'azione.\nIn vivo sia i sali inorganici che i derivati organometallici si ionizzano liberando Hg2+ o formando complessi R-Hg+ in grado di chelare i gruppi sulfidrilici -SH delle proteine adibite al riassorbimento degli ioni presenti nel tubulo renale con conseguente aumento della diuresi per effetto osmotico."}
{"id": "4680666", "revid": "767487", "url": "https://it.wikipedia.org/wiki?curid=4680666", "title": "Green Eyed Soul (Sarah Connor)", "text": "Green Eyed Soul \u00e8 l'album di debutto della cantante tedesca Sarah Connor, album pubblicato nel 2001 su etichetta Epic Records/X-cell Records.\nL'album contiene in tutto 17 brani. Tra questi, figura la hit \"From Sarah with Love\".\nIn alcuni brani, la Connor duetta con il cantante TQ.\nL'album raggiunse il secondo posto delle classifiche in Germania e fu disco di platino in Finlandia."}
{"id": "4680667", "revid": "1305772", "url": "https://it.wikipedia.org/wiki?curid=4680667", "title": "Green Eyed Soul", "text": ""}
{"id": "4680671", "revid": "767487", "url": "https://it.wikipedia.org/wiki?curid=4680671", "title": "The Slavey", "text": "The Slavey \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato negli Essanay Studios, al 1333-45 W. Argyle Street a Chicago, citt\u00e0 dove la casa di produzione aveva la sua sede principale.\nDistribuzione.\nUsc\u00ec nelle sale cinematografiche USA il 30 giugno 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Policeman's Romance\"."}
{"id": "4680680", "revid": "404449", "url": "https://it.wikipedia.org/wiki?curid=4680680", "title": "Azzago", "text": "Azzago (\"Sago\" in veneto) \u00e8 una frazione del comune italiano di Grezzana, nella provincia di Verona, in Veneto.\nGeografia fisica.\nL'abitato si trova a 622 m sul livello del mare, a 7 km da Grezzana e a 16 chilometri da Verona. Il centro di Azzago \u00e8 ubicato sul dorsale della Valpantena orientale e si trova appena sotto il monte Santa Viola, dove al centro della pineta si trova un forte.\nStoria.\nIl borgo risale all'epoca alto-medievale, ed \u00e8 menzionato per la prima volta nel 915 come \u00ab\"vico Aciagus\"\u00bb. Lo si ritrova citato di nuovo nelle concessioni dell'imperatore Ottone III all'abbazia di San Zeno Maggiore del 988 e 996.\nMonumenti e luoghi d'interesse.\nArchitetture religiose.\nL'edificio principale della frazione \u00e8 la chiesa parrocchiale di San Pietro in Vincoli, la cui costruzione viene fatta risalire tra l'XI e il XII secolo a opera dei monaci di San Zeno. La parrocchia venne istituita nel 1593. L'edificio della chiesa venne in parte ricostruito tra il 1864 e il 1869 in stile neoclassico. All'interno si trova un ciclo di affreschi di inizio Novecento realizzato da Carlo Donati e Angelo Zamboni."}
{"id": "4680682", "revid": "116468692", "url": "https://it.wikipedia.org/wiki?curid=4680682", "title": "Sinagoga grande di Bucarest", "text": "La sinagoga grande di Bucarest, costruita nel 1846 in stile neobarocco, ma rimaneggiata con elementi rococ\u00f2 nel 1903, \u00e8 situata a Bucarest, in Romania. \u00c8 attiva al servizio della comunit\u00e0 ebraica locale.\nStoria.\nNell'Ottocento la comunit\u00e0 ebraica di Bucarest gi\u00e0 conosceva un rapido sviluppo da richiedere la costruzione di svariate sinagoghe monumentali.\nQuesta sinagoga serviva al culto della comunit\u00e0 aschkenazita di origine polacca, una comunit\u00e0 di rito riformato, dove il coro, l'organo, e strumenti ad arco era comunemente usati nella liturgia.\nL'edificio sub\u00ec continui riadattamenti, gi\u00e0 nel 1865 ma pi\u00f9 radicalmente nel 1903 ad opera dell'architetto Stolmer che ridisegn\u00f2 la facciata aggiungendovi elementi rococ\u00f2. Nel 1909 il lavoro coordinato dall'architetto Petre Antonescu interess\u00f2 la zona interna dell'arca santa. Nel 1915 l'architetto Jean Locar aggiunse l'impianto centrale di riscaldamento e restaur\u00f2 le decorazioni che si erano sciupate con il tempo. Nel 1936 gli esterni furono ridipinti da Ghershon Horowitz.\nLa sinagoga si presenta cos\u00ec come una miscela di elementi barocchi e rococ\u00f2 secondo lo spirito eclettico dell'architettura del tempo. L'interno di grande eleganza \u00e8 a tra navate con gallerie che si aprono sulle navate laterali. Ha un grande soffitto a botte con ricche decorazioni ed \u00e8 dominato da un imponente lampadario.\nDurante gli anni della seconda guerra mondiale, Il terremoto del 10 novembre 1940 e la vandalizzazione subita ad opera delle milizie fasciste rumene nel gennaio 1941 provocarono gravi danni, che poterono per\u00f2 essere riparati nel 1945. Nelle ricostruzioni del dopoguerra la sinagoga per\u00f2 ha perduto molto del suo contesto originario, circondata da una schiera di anonimi palazzoni moderni. Nuovi restauri furono compiuti nel 1980 e in modo ancor pi\u00f9 radicale tra il 2000 e il 2007. La riapertura della sinagoga il 30 luglio 2007 segna il pieno recupero strutturale e funzionale dell'edificio, che ancor oggi serve alle necessit\u00e0 religiose della comunit\u00e0 ebraica locale. Dal 1992 la sinagoga ospita un piccolo museo sull'Olocausto dedicata al ricordo del rabbino capo Moses Rosen."}
{"id": "4680686", "revid": "57342", "url": "https://it.wikipedia.org/wiki?curid=4680686", "title": "Antonino Mandal\u00e0", "text": "Biografia.\nNato a Villabate e laureato in legge, nel 1979 diventa socio della societ\u00e0 di brokeraggio assicurativo Sicilia Brokers assieme a Enrico La Loggia, Renato Schifani e Benny D'Agostino. Nello stesso periodo fa l'attivista per la Democrazia Cristiana a cui procura i voti dei capimafia. \nNel 1994 fonda il primo club di Forza Italia a Villabate e nello stesso periodo si dedica per conto di Cosa Nostra, in particolare dei mandamenti di Caccamo e Villabate ad aggiudicarsi appalti pubblici e nel 1997 riesce con gli appalti a aggiudicarsi la costruzione di un residence universitario a Catania e alla costruzione del supermercato Auchan con multisala Warner Bros. a Villabate.\nIl 6 giugno 1998 \u00e8 stato arrestato per associazione mafiosa ma \u00e8 scarcerato due anni dopo per decorrenza dei termini e porta di nuovo avanti i suoi progetti che si erano fermati con l'arresto.\nIl 25 gennaio 2005 viene di nuovo arrestato nel corso dell'operazione \"Grande Mandamento\" dove sono stati arrestati 82 fiancheggiatori dell'allora latitante Bernardo Provenzano.\nIl pentito Stefano Lo Verso ha riferito ai magistrati di rapporti tra Mandal\u00e0 e l'ex ministro delle Politiche agricole del governo Berlusconi IV, Saverio Romano, invece il pentito Francesco Campanella ha accusato Renato Schifani di aver favorito il Mandal\u00e0 per la modifica del piano regolatore di Villabate.\nIl 27 aprile 2007 \u00e8 stato condannato in primo grado a otto anni di reclusione per i fatti del 1998 e 28 settembre 2011 \u00e8 stato condannato a otto anni di reclusione dalla Corte d'appello di Palermo, ma \u00e8 libero per scadenza dei termini di custodia cautelare.\nNel 2009 ha aperto il suo blog che gestisce con alcune interruzioni e dove ha chiesto alle \"coscienze libere\" l'abolizione dell'Articolo 41 bis e dove ha difeso nel 2010 Silvio Berlusconi.\nIl 17 novembre 2011 nella terza puntata di \"Servizio pubblico\" condotto da Michele Santoro \u00e8 stata ricostruita un'intervista della giornalista Dina Lauricella con lo stesso Mandal\u00e0."}
{"id": "4680687", "revid": "287204", "url": "https://it.wikipedia.org/wiki?curid=4680687", "title": "Ernesto Mauri", "text": " \n\u00c8 stato, fino all'aprile 2021, amministratore delegato del Gruppo Mondadori (dal marzo 2013), presidente di Mondadori France (dall'agosto 2008) e presidente di Mondadori Libri S.p.A. (dal gennaio 2015).\nDa luglio 2014 \u00e8 membro del comitato di presidenza della Federazione italiana editori giornali (FIEG).\nBiografia.\nNato a Vimercate nel 1946 e laureato in economia e commercio all'Universit\u00e0 Cattolica del Sacro Cuore di Milano, ha ricoperto nel corso degli anni incarichi di rilievo nelle maggiori case editrici e nelle maggiori societ\u00e0 attive in campo multimediale, italiane e internazionali.\nGli anni in Rusconi e la nascita di Italia 1 (1975-1991).\nLa sua carriera professionale, dopo una parentesi in una societ\u00e0 di revisione, inizia nel 1975 nella Rusconi Editore, della quale diventa direttore generale nel 1980.\nAll'interno della Rusconi Editore, Mauri passa attraverso diverse mansioni, contabile-amministrativo, pubblicitario, fino a ricoprire la carica di direttore generale nel 1989. Il periodo in Rustioni si conclude nel 1991, epoca in cui il numero delle testate passa da 6 a 26. \nMauri ha avuto modo di sviluppare un'esperienza internazionale, prima in Francia con Hachette e poi in Spagna con Grupo 16. Sempre per Rusconi si \u00e8 occupato della nascita di Italia 1, network televisivo del gruppo fondato nel 1982.\nMondadori e il boom dei periodici (1991-2000).\nNel 1991 entra in Mondadori come direttore generale della divisione periodici. In questi anni la casa editrice conosce un periodo di grande sviluppo, diventando leader nel mercato dei periodici, con una quota di mercato che dal 26% passa al 38%. Mauri lega il proprio nome alla nascita di quella che, negli anni, \u00e8 diventata una nota testata femminile italiana, \"Donna Moderna\".\n\u00c8 sempre in questo periodo che anche in Italia prende piede il modello delle vendite congiunte, ovvero l'abbinamento di prodotti (creme, borse, scarpe, CD, libri, eccetera) alle riviste vendute in edicola.\nIn questo periodo Mauri ricopre altre cariche all'interno del Gruppo Mondadori: presidente di Mondadori Pubblicit\u00e0, presidente di Gruner Jahr Mondadori (joint venture con il gruppo tedesco Bertelsmann), amministratore delegato di Hearst Mondadori (joint venture con il gruppo nordamericano Hearst), amministratore delegato di Mondadori-Sole 24 Ore (joint venture con il Gruppo 24 ORE), amministratore unico di Mondadori Rodale (joint venture con il gruppo Rodale).\nDalla carta alla televisione e ritorno (2000-2007).\nNell'ottobre 2000 Mauri \u00e8 nominato amministratore delegato di Cecchi Gori Communications (che detiene le propriet\u00e0 dell'emittente televisiva Telemontecarlo) appena acquisito dal Gruppo Telecom-Seat. In quel periodo Ernesto Mauri acquista il controllo dell'emittente televisiva musicale Mtv (49% appartiene al gruppo americano Viacom) e diventa amministratore delegato di La7.\nAlla fine del 2001 annuncia le dimissioni da amministratore delegato di La7; segue una parentesi come presidente e amministratore delegato della Baffetti, sempre all'interno del Gruppo Seat.\nMauri lascia il Gruppo Cecchi Gori dopo soli tre anni entrando, nel luglio 2003, nel Gruppo Cairo Communication con la nomina di amministratore delegato di Giorgio Mondadori Editore e di Cairo Editore. Nascono cos\u00ec \"DiPi\u00f9, DiPi\u00f9 Tv\" e \"Diva e Donna\".\nIl ritorno in Mondadori e la partenza per Parigi (2007-2012).\nMauri torna in Mondadori nel luglio 2007 come direttore generale di Mondadori France e nominato presidente della stessa societ\u00e0 nell'agosto 2008.\nLa casa editrice, che il Gruppo Mondadori ha ceduto alla britannica Emap, assume in pochi mesi un ruolo di rilievo nel panorama editoriale transalpino, tanto che nell'aprile del 2011 il ministro francese della Cultura, Fr\u00e9d\u00e9ric Mitterrand, conferisce a Mauri la carica di \"Chevalier dans l'ordre des Arts et des Lettres.\"\nDi nuovo in Italia e la nomina ad amministratore delegato (dal 2012 al 2021).\nMauri torna in Italia a fine 2012: diventa direttore generale di tutta l'area periodici del Gruppo Mondadori. In questa fase far\u00e0 la spola tra Segrate e Parigi e nel marzo del 2013 viene nominato amministratore delegato del Gruppo.\nIl 26 aprile 2018 il nuovo consiglio d'amministrazione della Mondadori ha confermato Mauri nella carica di amministratore delegato del gruppo editoriale, conferendogli i relativi poteri di gestione.\nIl 13 settembre dello stesso anno \u00e8 nominato presidente di Audipress.\nNell'aprile 2021 decide di non ricandidarsi per le posizioni apicali della Mondadori Editore. Cessano quindi i suoi incarichi da amministratore delegato, presidente di Mondadori France e presidente di Mondadori Libri. Prosegue la sua carriera in altri ambiti di attivit\u00e0 del gruppo Fininvest. Il 28 aprile \u00e8 nominato presidente del Teatro Manzoni.\nPremi.\nNel 1994 Ernesto Mauri ha ricevuto il premio \u00abGran Prix pubblicit\u00e0 Italia\u00bb per aver saputo rinnovare i prodotti e conquistare la leadership.\nOnorificenze.\nIl 9 novembre 2011 \u00e8 stato nominato Cavaliere dell'Ordine delle Arti e delle Lettere dal ministro francese della cultura Fr\u00e9d\u00e9ric Mitterrand."}
{"id": "4680690", "revid": "287204", "url": "https://it.wikipedia.org/wiki?curid=4680690", "title": "Fu\u00dfballsportverein Frankfurt 1899 2013-2014", "text": "Questa voce raccoglie le informazioni riguardanti il Fu\u00dfballsportverein Frankfurt 1899 nelle competizioni ufficiali della stagione calcistica 2013-2014.\nStagione.\nNella stagione 2013-2014 il FSV Francoforte, allenato da Benno M\u00f6hlmann, concluse il campionato di 2. Bundesliga al 13\u00ba posto. In coppa di Germania il FSV Francoforte fu eliminato al secondo turno dall'.\nRosa.\n (C)\nOrganigramma societario.\nArea tecnica"}
{"id": "4680692", "revid": "666668", "url": "https://it.wikipedia.org/wiki?curid=4680692", "title": "Serie B 2009-2010 (calcio a 5)", "text": "La serie B 2009-10 \u00e8 stato il dodicesimo campionato nazionale di terzo livello e la ventesima edizione assoluta della categoria; si \u00e8 svolto tra il 3 ottobre 2009 e il 27 marzo, prolungandosi fino al 15 maggio 2010 con la disputa delle partite di spareggio. Rispetto alle edizioni precedenti \u00e8 stata completamente rivoluzionata la formula dei play-off, disgiungendoli dai play-out della serie A2.\nLe squadre classificatesi tra il secondo e il quinto posto nei gironi disputano un primo turno preliminare a eliminazione diretta in cui le appartenenti allo stesso girone si scontrano in gare di andata e ritorno. Le dodici vincenti accedono a una seconda fase articolata a triangolari dai quali solo le prime classificate si qualificano alle due finali promozione, giocate in gare di andata e ritorno.\nPer quanto riguarda le retrocessioni, scendono direttamente in serie C1 le squadre classificatesi agli ultimi due posti (ultimi tre nel girone F, composto da 14 formazioni); la decima e l'undicesima classificata di ogni girone si scontrano nei play-out per determinare la quarta retrocessione. Il Consiglio Direttivo della Divisione Calcio a Cinque preso atto delle domande di iscrizione, ammissione e ripescaggio al Campionato Nazionale di Serie B ha disposto il ripescaggio di dodici societ\u00e0: Atletico Ruvo, Barletta, Domus Bresso, Grado 2006, Manfredonia, Pellegrino Sport, Pro Capoterra, Real Molfetta, Real Rieti, Rimini, Sporting Modugno e ZIR Nuoro.\nGirone A.\nPartecipanti.\nIl girone comprende sei societ\u00e0 provenienti dalla Lombardia, tre dal Piemonte, e due rispettivamente da Valle d'Aosta ed Emilia-Romagna. Al posto dell'Asti promosso in serie A2, Eurosporting, San Biagio e Interfive Vigevano retrocesse in C1, San Lorenzo della Costa, Saronno e GRF Rapallo (vincitore del neonato campionato unico di serie C ligure) che non hanno presentato domanda di iscrizione, sono state ammesse il Torino Cesana retrocesso in serie A2 e le vincitrici dei campionati di serie C1 regionali di Piemonte/Valle d'Aosta e Lombardia ovvero ACSI Aurora e Bra. A completamento dell'organico \u00e8 stata ripescata la Domus Bresso, dodicesima e retrocessa al termine dell'edizione precedente, mentre Forl\u00ec e Reggiana provengono dal girone C. Dopo appena un anno si interrompe il sodalizio \"Lecco&amp;Toniolo\", con la societ\u00e0 meneghina che prosegue l'attivit\u00e0 in serie B mentre il Lecco riparte dalla serie C1 regionale.\nGirone B.\nPartecipanti.\nIl girone comprende sei societ\u00e0 provenienti dalla Toscana, quattro dal Veneto, due dal Friuli-Venezia Giulia e una dal Trentino-Alto Adige. Al posto di \"Thiene\" e \"Verona\" promossi in A2, e delle retrocesse \"Fiorentina\" e \"Green Tower Trento\", \u00e8 stato ammesso l'Atlante Grosseto, retrocesso dalla serie A2, e le vincitrici dei rispettivi campionati di serie C1 ovvero Adriatica Monfalcone, Futsal Tirrenia, Povoli Team (con sede a Riva del Garda) e il Carr\u00e8 Chiuppano vincitore dei play-off nazionali. Rivoluzione nel Veneto che durante l'estate perde tre rappresentanti: l'\"Acinque Venezia\" vincitrice della serie C1 regionale \u00e8 incorporata dal Venezia mentre la \"SeriAlpes Futsal\" confluisce nella Canottieri Belluno; si registra inoltre la rinuncia del \"Castelli Montecchio\". Il Petrarca retrocesso sul campo al termine della stagione scorsa \u00e8 stato invece reintegrato in seguito alla revocazione del verdetto, poich\u00e9 risultato viziato da un errore tecnico durante l'incontro perso contro il Carmenta il 6 dicembre 2008. A completare l'organico del girone \u00e8 stata ripescata la retrocessa Grado 2006.\nGirone C.\nPartecipanti.\nIl girone comprende sei societ\u00e0 provenienti dalle Marche, tre dall'Umbria, due dall'Abruzzo e una rispettivamente dall'Emilia-Romagna e dal Lazio. Al posto del \"Civitanova\" promosso in A2, e delle retrocesse \"Bagnolo C5\", \"Castello C5\", \"Juventina Montegranaro\" e \"Vigor Fabriano\", sono state ammesse l'Atletico Teramo retrocesso dalla serie A2 e la vincitrice della serie C1 umbra ovvero la Virtus Montecastelli. \"Altea C5\" e \"AVIS Ascoli\", vincitrici del campionato di serie C1 rispettivamente di Emilia-Romagna e Marche non hanno presentato domanda di iscrizione, venendo sostituite dalle ripescate Real Rieti e Rimini. Per compensare lo spostamento di Forl\u00ec e Reggiana al girone A sono stati inseriti in questo girone il Raiano proveniente dal girone D nonch\u00e9 il CLT che ha rinunciato al campionato di serie A ripartendo dalla serie B con la denominazione \"Terni Calcio a 5\". Si registra infine la fusione della \"Cameranese\" con il \"Calcetto Numana\" a formare il \"BFTM Numana-Cameranese\".\nGirone D.\nPartecipanti.\nIl girone \u00e8 composto da sette societ\u00e0 pugliesi, tre abruzzesi, due lucane e una molisana. Rispetto alla precedente edizione l'organico ha subito numerosi cambiamenti. Adriatica Pescara, Loreto Aprutino e Olimpiadi sono infatti le sole societ\u00e0 confermate tra quelle aventi diritto, a cui si aggiungono le ripescate Barletta e Manfredonia, retrocesse sul campo. L'Azzurri Conversano \u00e8 stata ripescata in Serie A2; il Raiano \u00e8 stato inserito nel girone C mentre Biancazzurro Fasano, Martina C5, Real Toco e Virtus Monopoli sono state spostate nel girone F. Da quest'ultimo provengono il Team Matera e il Deportivo Matera, che ha cambiato la propria denominazione in \"Mathera C5\". Sono inserite in questo girone le tre societ\u00e0 vincitrici dei rispettivi campionati di serie C1 ovvero Atletico Giovinazzo (Puglia), Scarabeo Venafro (Molise) e Sporting Ortona (Abruzzo). Completano l'organico le ripescate Pellegrino Sport (con sede ad Altamura), Real Molfetta e Sporting Modugno.\nGirone E.\nPartecipanti.\nIl girone comprende nove societ\u00e0 laziali e quattro sarde. Assemini e Roma Futsal, retrocesse al termine del precedente campionato di serie A2, non sostituiscono le promosse Coar Orvieto e Fiumicino: la compagine sarda ha unito le forze con l'Atiesse mentre la blasonata squadra capitolina \u00e8 ripartita dalla serie D. Anche l'Atletico Trexenta ha rinunciato al campionato e al suo posto \u00e8 stata ripescata la Pro Capoterra, sconfitta proprio dai \"senorbiesi\" nei play-out; il secondo posto rimasto vacante \u00e8 stato riempito dal ripescaggio dello \"ZIR Prato Sardo Nuoro\". Cogianco Genzano ed Elmas 01 sono le vincitrici dei rispettivi campionati di serie C1 mentre Salaria Sport Village e Teleco Cagliari hanno conquistato la promozione vincendo la fase nazionale dei play-off. Il titolo dell'Aurelia Nord Ovest \u00e8 stato rilevato dall'Alphaturris.\nGirone F.\nPartecipanti.\nIl girone comprende sei societ\u00e0 pugliesi, cinque campane, due siciliane e una lucana. Al posto della \"Licogest Vibo\" promossa in serie A2, della esclusa \"Catanzaro C5\" e delle retrocesse \"Citt\u00e0 di Cosenza\", \"Real Matera\" e \"Sporting Peloro\" sono state ammesse le vincitrici dei campionati di serie C1 ovvero Acireale (Sicilia), RMA Bagnolese (Campania), Me.Co. Potenza (Basilicata), nonch\u00e9 il Village ISEF vincitore della Coppa Italia di serie C1 e la Mecobil Pese di San Vitaliano vincitrice dei play-off nazionali. La Catanzarese Stefano Gallo, campione regionale della Calabria ha rinunciato alla categoria, ripartendo dalla Serie D provinciale. Anche \"Deportivo Eden\", \"Sporting Mazarese\", \"Azzurra Marigliano\" e \"Marcianise\" non hanno presentato domanda di iscrizione; queste ultime due societ\u00e0, retrocesse dalla serie A2 al termine del precedente campionato, hanno operato una fusione tra loro dando vita al \"Napoli Ma.Ma. Futsal\" che \u00e8 stato ripescato in serie A2. Il \"Gragnano\" e il \"Real Reggio\", giunti rispettivamente secondo e terzo nella precedente edizione, sono stati ripescati in serie A2. L'organico del girone \u00e8 completato dal Polignano, retrocesso dalla serie A2 e dal ripescaggio dell'Atletico Ruvo.\nPlay-off.\nSecondo turno.\n1\u00aa giornata.\n17 aprile 2010\n2\u00aa giornata.\n24 aprile 2010\n3\u00aa giornata.\n1\u00ba maggio 2010\nTerzo turno.\nGli incontri di andata si sono disputati l'8 maggio, quelli di ritorno il 15 maggio 2010 a campi invertiti."}
{"id": "4680703", "revid": "486946", "url": "https://it.wikipedia.org/wiki?curid=4680703", "title": "Baia di H\u1ea1 Long", "text": ""}
{"id": "4680707", "revid": "125755703", "url": "https://it.wikipedia.org/wiki?curid=4680707", "title": "James Sullivan", "text": "James Patrick Sullivan, detto Sulley, \u00e8 uno dei due protagonisti dei due film \"Monsters &amp; Co.\" del 2001 e il suo prequel \"Monsters University\" del 2013, e della serie animata \"Monsters &amp; Co. la serie - Lavori in corso!\" del 2021, realizzati dalla Pixar Animation Studios. Durante la produzione del primo film, Sulley doveva chiamarsi Johnson ed era l'unico protagonista della storia. Gli autori della Pixar revisionarono pi\u00f9 volte la sceneggiatura del film e, alla fine, diedero al personaggio il nome James P. Sullivan, il cui cognome deriva da quello del generale Lawrence Sullivan Ross, e gli affiancarono il personaggio di Mike Wazowski. \u00c8 un grosso mostro muscoloso azzurro con pallini viola ed \u00e8 il migliore spaventatore della Monsters &amp; Co. dove lavora con il suo assistente e migliore amico Mike Wazowski. Sulley ha un talento per spaventare ed \u00e8 sempre in competizione con il suo perfido rivale e collega Randall Boggs. Il successo del primo \"Monsters &amp; Co.\" ha permesso alla Pixar di realizzare un prequel, \"Monsters University\", che racconta come Sulley, all'inizio studente svogliato e arrogante, diventi rivale e, successivamente, migliore amico del piccolo Mike. Il personaggio \u00e8 apparso in altri ambiti legati a \"Monsters &amp; Co.\", come due cortometraggi, videogiochi, pubblicit\u00e0, fumetti e ha ispirato un'intera linea di merchandising. Come il suo amico Mike, Sulley ha avuto una grandissima influenza nella commedia e nella cultura della Pixar, diventandone uno dei personaggi pi\u00f9 popolari.\nBiografia.\n\"Monsters &amp; Co.\".\nSulley lavora da tempo alla Monsters &amp; Co. facendo squadra con l'amico Mike. Ormai \u00e8 diventato il miglior spaventatore dell'azienda, e si contende questo titolo con Randall Boggs. Una sera, dopo il turno di lavoro, Sullivan porta inavvertitamente una bambina, che in seguito chiamer\u00e0 Boo, nel mondo dei mostri. Insieme al suo amico Mike, Sulley decide di riportare la bimba nel suo mondo, ma il duo viene ostacolato da Randall Boggs e da Waternoose, il proprietario della Monsters &amp; Co.. Waternoose rapisce Boo, mentre Sulley e Mike vengono esiliati nel mondo degli umani. I due amici riescono, fortunatamente, a ritornare alla Monsters &amp; Co., salvare Boo e a sconfiggere i due antagonisti. Nel finale, con l'aiuto di Mike, Sulley rivoluziona il sistema di produzione di energia e i mostri diventano pagliacci e giocolieri che entrano nelle camere dei bimbi per farli ridere, dopo che la crisi energetica (di cui Sulley ha in realt\u00e0 causato spaventi negativi dopo tanti anni) si \u00e8 finalmente conclusa. Sulley diventa il nuovo direttore della centrale e, grazie a Mike, ricostruisce la porta di Boo (distrutta precedentemente dal CDA) e rivede la bambina.\n\"La nuova macchina di Mike\".\nNel 2002 \u00e8 apparso nel corto animato della Pixar intitolato \"La nuova macchina di Mike\" (Mike's New Car) che lo vede protagonista, sempre affiancato dall'inseparabile amico Mike. In questo cortometraggio animato, Mike mostra a Sulley la sua nuova auto. I due mostri, per\u00f2, hanno difficolt\u00e0 a controllarla e finiscono per combinare una serie di danni. Nel finale del corto, Mike distrugge per sbaglio la sua nuova vettura, davanti agli occhi di Sulley.\n\"Monsters University\".\nSulley, figlio del grande spaventatore Bill Sullivan, aspira a diventare un grande spaventatore e di lavorare nella prestigiosa Monsters &amp; Co. la centrale elettrica cittadina che ricava l'energia tramite le urla dei bambini dai loro spaventati, nel quale i mostri passano attraverso porte speciali che li conducono al mondo degli umani. Per realizzare questo sogno e seguire le orme della sua famiglia (ma soprattutto per non deluderla), Sulley si iscrive alla Facolt\u00e0 di Spavento della Monsters University. Qui fa la conoscenza di Mike Wazowski e, immediatamente, i due entrano in competizione per essere ammessi al corso di spavento (infatti la preside li ha espulsi sia per aver distrutto un suo cimelio, ma anche per la mancanza di disciplina di Sulley e la mancanza dell'aspetto spaventoso di Mike). All'inizio \u00e8 un giovane mostro spocchioso e negligente, ma dopo aver discusso con Mike nel mondo umano egli rivela che lui si comporta in questo modo soltanto per celare la sua insicurezza e al tempo stesso mette a nudo la sua coscienza (rivelando di aver ottenuto esiti negativi ad ogni esame, di essere stato espulso dal corso, e soprattutto di aver imbrogliato per non arrecare la delusione). Quando entrambi si chiariscono Mike e Sulley effettuano uno spavento incredibile per ritornare nel mondo dei mostri, e sebbene ce l'abbiano fatta, le autorit\u00e0 hanno preteso la loro espulsione. Fortunatamente, i due rivali divenuti amici hanno realizzato il loro sogno dopo numerosi sacrifici.\n\"Centro Feste\".\nIn questo secondo cortometraggio animato del 2013, ambientato subito dopo gli eventi di \"Monsters University\", Mike e Sulley fanno ritorno alla confraternita Oozma Kappa per organizzare una grande festa, finendo per spaventare una coppia di coniugi nella propria camera da letto.\n\"Kingdom Hearts III\".\nSulley e Mike riportano Boo a Mostropoli per poterci giocare di nuovo insieme, in quel momento per\u00f2 arrivarono i tre visitatori: Sora, Paperino e Pippo, i quali pensavano che la bambina era in pericolo, ma una volta spiegato il malinteso, il gruppo si ritrov\u00f2 attaccato dalle strane creature, e dopo aver messo al sicuro Boo, i cinque le affrontano. Paperino e Pippo ricordano che esse si chiamano Nesciens ed assieme a Sora, dicono di essere degli sterminatori di quelle creature moleste, nominandosi come i \"Disinfestatori\". Capendo il pericolo, Sulley decide di riportare Boo a casa, ma arrivati al reparto spaventi, vedono con orrore svariati Nesciens usare le porte per entrare in altri mondi per spaventare i bambini, mentre la porta di Boo, era stata portata in magazzino, e decidono di raggiungerla. Dopo aver attraversato una falsa porta di Boo, che li ha condotti alla fabbrica, Sulley e Mike scoprono che Randall era tornato grazie ad un enigmatico personaggio in soprabito nero, ed il mostro rivela loro che aveva intenzione di vendicarsi e di usare la tristezza come fonte energetica inesauribile, traumatizzando per sempre i bambini, per poi sparire. A quel punto avanzano per la fabbrica superando Heartless, Nesciens, meccanismi manomessi da Randall e porte chiuse (quest'ultime grazie alle risate di Boo), finch\u00e9 Randall non si ripresenta a loro, minacciandoli con un macchinario misterioso e pericoloso, il quale per\u00f2 non funziona e Randall dunque scappa furibondo. Usciti dalla fabbrica, il gruppo scopre con orrore che gli Heartless ed i Nesciens avevano scatenato un incendio, perci\u00f2 aiutano gli Agenti del CDA a spegnerlo e a distruggere i vari nemici, per poi cercare di trovare la porta di Boo e tornare al magazzino del reparto spaventi. Randall per\u00f2 li attese per mandargli contro il proprio meccanismo, ora trasformato in un Nesciens: Grumo d'Orrore, che riescono a distruggere. Con i diabolici piani di vendetta di Randall mandati in fumo, Sulley e Mike lo esiliano dalla stessa porta ricostruita per la seconda volta, mentre Sora la fa sparire magicamente chiudendola con il proprio Keyblade. Subito dopo trovano finalmente la porta di Boo, ma essa viene richiamata al reparto spaventi. Arrivati a destinazione scoprono che un tizio in soprabito nero li aspettava, e si presenta come Vanitas. Esso conferma di essere la fonte di tutti i Nesciens e di essersi alleato con Randall in modo che i suoi Nesciens potessero raccogliere urla e tristezza per ricostruire il suo cuore fratturato, ma rivela di avere ancora bisogno del cuore di Ventus, nascosto dentro Sora. Quindi Sulley spaventa il malvagio Vanitas per salvare il suo giovane amico, facendo anche mollare la presa il suo Keyblade, e con l'aiuto di Mike lo getta dentro una porta per Arendelle, in seguito butta la porta in altre porte per poi distruggere l'ultima porta. Con la situazione finalmente risolta, il duo e il trio salutano Boo che viene riportata nel suo mondo, subito dopo il caro Sora e gli altri salutano Sulley e Mike per riprendere la loro avventura. Giorni dopo, Sora, Paperino e Pippo fecero ritorno a Mostropoli e Sulley e Mike li aiutano a cercare un portale pericoloso comparso di recente. Il gruppo trova il portale e distruggono la Torre Demoniaca, evocata dal portale. Poi Sora e gli altri procedettero con il loro viaggio. Quando la battaglia finale contro il malvagio Maestro Xehanort e l'Organizzazione XIII giunse al termine, Sulley e Mike ripresero a giocare insieme a Boo, portandola ogni tanto nel loro mondo per poi riportarla a casa.\nCreazione e sviluppo.\nNel progetto originale di \"Monsters &amp; Co.\", Sulley si chiamava Johnson, mentre il personaggio di Mike non esisteva. Per questo personaggio vennero create varie storie, del tutto diverse dalla storia finale, ma in ognuna di esse egli cercava di salvare un essere umano giunto per errore nel mondo dei mostri Quando il personaggio fu poi rinominato in Sullivan, in onore del generale Lawrence Sullivan Ross, gli autori della Pixar decisero di affiancargli una spalla: Mike Wazowski. In origine, Sulley doveva portare degli occhiali ed era provvisto di tentacoli. Questi aspetti fisici furono, successivamente, scartati dagli animatori. Il pelo di Sulley venne animato grazie ad un programma di computer molto sofisticato noto come \"FitZ\". I peli del personaggio vennero animati indipendentemente l'uno dall'altro. La Pixar compose la pelliccia di Sulley con 3.200.000 peli, mentre nelle scene d'inseguimento il numero di peli aument\u00f2 a 14.500.000 peli.\nIl 29 marzo 2011 la Pixar annuncia che Sulley sar\u00e0 il protagonista del prequel di \"Monsters &amp; Co.\", \"Monsters University\", uscito nel 2013, e che esplora la storia di Sulley e il suo primo incontro con l'iniziale rivale Mike. Rispetto al primo film, in questa seconda avventura i personaggi di Mike e Sulley sono simili a quelli del film originale, ma pi\u00f9 magri e ispidi, essendo molto pi\u00f9 giovani.\nIl prequel del film presuppone che Mike e Sulley si siano conosciuti all'universit\u00e0. Tuttavia, in Monsters &amp; Co., Mike dichiara a Sulley \"sei geloso del mio aspetto sin dalla quarta elementare\", lasciando intuire che i due si conoscano prima dei loro anni all'universit\u00e0. Dan Scanlon, regista del secondo film, ha spiegato questa incongruenza tra le due pellicole dicendo:\nLa voce del personaggio \u00e8 di John Goodman, sia nel primo che nel secondo film. John Goodman e Billy Crystal (doppiatore di Mike) molto spesso registravano le voci dei loro personaggi nella stessa stanza, una cosa insolita nei film d'animazione, dove gli attori lavoravano pressoch\u00e9 da soli In Italia, nel primo film, invece, la voce di Sulley \u00e8 affidata ad Adalberto Maria Merli, mentre nel secondo e nel corto Party Central a Saverio Indrio.\nPopolarit\u00e0.\nL'influenza di Sulley nella commedia e nella cultura \u00e8 stata importante. \u00c8 stato posizionato al 7\u00ba posto nella classifica dei 20 Migliori Personaggi della Pixar. Il sito Ranker lo ha classificato al 3\u00ba posto nella classifica dei Migliori Personaggi della Pixar, mentre il sito Total Film lo ha classificato al 10\u00ba posto nella classifica dei 50 Migliori Personaggi della Pixar di tutti i tempi.\nUn anno dopo l'uscita del primo film, Stanley Mouse ha intentato una causa contro la Pixar e la Disney in cui ha affermato che i personaggi di Sulley e Mike erano basati su alcuni disegni di \"Excuse My Dust\", un film che aveva cercato di vendere a Hollywood nel 1998. In risposta a questa accusa, la Disney ha risposto che i personaggi di \"Monsters, Inc.\" sono stati sviluppati in modo indipendente dai team creativi della Pixar e della Walt Disney Pictures, e che non violavano i diritti di copyright di nessuno.\nIl personaggio compare in numerosi videogiochi e linee di giocattoli bastati sulla saga di \"Monsters &amp; Co.\". Nel 2002 \u00e8 apparso in un manga di \"Monsters &amp; Co.\" scritto e disegnato da Hiromi Yamafuji. Nel 2009 \u00e8 comparso in una mini-serie di quattro numeri che prosegue le avventure di Sulley e Mike dopo il primo film. Questa mini-serie si concentra sul lavoro quotidiano di Sulley e Mike, ostacolati da Randall e Waternoose, intenzionati a vendicarsi di loro, e di un bambino umano che si scoprir\u00e0 essere Sid Phillips della saga di \"Toy Story\". Una versione automobilistica di Sulley compare nella serie \"Cars Toons\". Un ritratto di Sulley compare nel film \"Ribelle - The Brave\"."}
{"id": "4680708", "revid": "92723", "url": "https://it.wikipedia.org/wiki?curid=4680708", "title": "IPhone 5s", "text": "L'iPhone 5s appartiene alla settima generazione di smartphone sviluppati dalla Apple Inc. ed \u00e8 successore dell'iPhone 5.\n\u00c8 stato presentato al \"keynote\" del 10 settembre 2013, assieme all'iPhone 5c. Questo dispositivo \u00e8 molto simile al suo predecessore (cos\u00ec come successo per il modello 3GS con il 3G, e il modello 4S con il 4) e si differenzia, non solo per il naturale aggiornamento delle componenti hardware, ma anche per il nuovo tasto home con il Touch ID, un tasto fisico su cui \u00e8 stato integrato un sensore capacitivo per il rilevamento delle impronte digitali. Grazie ad esso, l'utente sar\u00e0 in grado di sbloccare il terminale semplicemente appoggiando il dito (riconosciuto e registrato in precedenza) su di esso. L'iPhone 5s \u00e8 il primo prodotto Apple a includere questa nuova tecnologia ed \u00e8 il primo smartphone al mondo a utilizzare una CPU a 64 bit.\n\u00c8 stato disponibile in tre colorazioni: grigio siderale, argento e oro.\nSoftware e hardware.\nCome i precedenti modelli di iPhone, l'iPhone 5s utilizza il sistema operativo per dispositivi mobili iOS, sviluppato dalla stessa Apple, e introdotto sul mercato con iOS 7 nel settembre 2013.\nL'ultima versione di iOS compatibile \u00e8 la 12; dalla successiva versione, iOS non pu\u00f2 essere installato in questo modello.\nSiri.\nSiri \u00e8 l'assistente virtuale di Apple a cui l'utente pu\u00f2 fare richieste e interagire con l'assistente. In iOS 11, Siri impara a conoscere l'utente e ad aiutarlo con le cose di tutti i giorni (ascoltare musica, scrivere, ecc.)\nSchermo.\nLo schermo misura 4\" e lo schermo a cristalli liquidi ha una risoluzione di 1136x640 pixel. La componentistica dello schermo tattile \u00e8 implementata direttamente nello schermo (tecnologia \"In-Cell\") e ci\u00f2 ha permesso di ridurre lo spessore del telefono. Come per gli altri iPhone, il vetro dell'iPhone 5s \u00e8 antigraffio, multi-touch e rivestito di un materiale oleorepellente a prova di impronte. La densit\u00e0 di pixel \u00e8 di 326 ppi (pixel-per-inch o pixel per pollice). Come i modelli precedenti, l'iPhone 5s \u00e8 dotato di un sensore di luce ambiente per regolare automaticamente la luminosit\u00e0 dello schermo.\nAudio.\nIl telefono supporta i seguenti formati audio:\nTasti fisici.\nCos\u00ec come l'iPhone 5, il telefono presenta un totale di cinque tasti fisici, tra cui il pulsante \"Home\", a cui viene integrato il sensore capacitivo di impronte digitali Touch ID, sotto lo schermo che riporta al menu principale, i due pulsanti del volume, l'interruttore silenzioso/blocco rotazione, sullo stesso lato, e il pulsante accensione/standby, nella parte posteriore. Come appena accennato, questo iPhone dispone del Touch ID, in grado di riconoscere le impronte digitali come alternativa al codice di sblocco o all'inserimento di password in determinate applicazioni, che per\u00f2 ha scatenato non poche critiche sulla sua sicurezza con iOS 7.\nVideo.\nL'iPhone 5s pu\u00f2 effettuare registrazioni video a 1080p Full HD a 30 fps, \"True Tone flash\", moviola 720p HD a 120 fps e video in time lapse. Inoltre viene migliorata la stabilizzazione video, lo scatto foto durante registrazione dei video, focus al tocco, riconoscimento dei volti, zoom 3x e il \"geotagging\".\nCapacit\u00e0.\nL'iPhone 5s era disponibile in tre varianti: 16, 32 e 64 GB (quest'ultima disponibile fino al 19 settembre 2014, con la messa in vendita dell'iPhone 6 e 6 Plus). I dati vengono memorizzati su una memoria flash integrata e non vi \u00e8 possibilit\u00e0 di espansione. Il telefono utilizza il processore dual-core Apple A7 a 64 bit, affiancato da un coprocessore di movimento Apple M7 per ottimizzare i consumi. \u00c8 dotato di 1 GB di RAM LPDDR3.\nAlimentazione.\nL'iPhone 5s contiene una batteria integrata ricaricabile agli ioni di litio. Le varie specifiche di durata ufficiali sono:\nSicurezza.\nCome gi\u00e0 accennato, l'iPhone 5s \u00e8 il primo iPhone a montare un sensore di impronte digitali di tipo capacitivo. Il sensore, presentato col nome commerciale Touch ID, presenta uno spessore di 170 micron con una risoluzione di 500 PPI. \u00c8 in grado di analizzare lo strato sotto-epidermico e dispone di una leggibilit\u00e0 a 360 gradi per poter riconoscere le impronte in qualsiasi posizione del dito. Si pu\u00f2 usare sia per sbloccare il dispositivo che per autenticare operazioni di pagamento nell'App store e in programmi di acquisti online.\nLa chiave di sicurezza generata a partire dall'impronta digitale viene memorizzata solamente all'interno del chip A7.\nControversie.\nL'iPhone 5s riscontra un relativo problema di vulnerabilit\u00e0, dovuto all'introduzione del nuovo Touch ID. Come tutti i dispositivi biometrici di impronte digitali, il sistema pu\u00f2 essere infatti bypassato, anche se questo richiede determinate competenze e costose attrezzature. \nCuriosit\u00e0.\nIn \"Dream\", uno degli spot pubblicitari rilasciati da Apple nell'agosto del 2014, figura il brano \"When I Grow Up\" di Jennifer O'Connor come colonna sonora."}
{"id": "4680711", "revid": "1272592", "url": "https://it.wikipedia.org/wiki?curid=4680711", "title": "Chiesa di Santa Maria della Reggia", "text": "La chiesa di Santa Maria della Reggia, comunemente chiamata \"collegiata\", \u00e8 una delle chiese pi\u00f9 importanti di Umbertide, in provincia di Perugia.\nLa struttura ottagonale \u00e8 alta 40 metri per 22 metri di diametro interno. All'interno sono presenti delle colonne di 9 metri.\nI lavori di costruzione iniziarono nel 1559 e si protrassero fino al 1663. I contribuenti alla costruzione dell'opera furono: Galeazzo Alessi, Giulio Danti da Perugia, Francesco Lapparelli da Cortona, Bernardino Sermigni, Muzio Flori, Pietro Burelli e Filippo Fracassini da Umbertide.\nNel 1614 avvenne una parziale modifica quando, la cupola che dava segni di instabilit\u00e0 venne sostituita con l'attuale, pi\u00f9 solida.\nAlla costruzione venne aggiunta successivamente, la sagrestia distrutta da una bomba il 25 aprile 1944.\nLa consacrazione avvenne il 17 ottobre 1751 da parte di monsignor Giacomo Cingari, vescovo di Gubbio.\nOgni 8 settembre nella chiesa si festeggia il santo patrono di Umbertide.\nNel marzo 2013 sono iniziati i lavori di restaurazione della chiesa che si concluderanno nel settembre 2014."}
{"id": "4680712", "revid": "1543377", "url": "https://it.wikipedia.org/wiki?curid=4680712", "title": "Parrocchie della diocesi di Sora-Cassino-Aquino-Pontecorvo", "text": "Le parrocchie della diocesi di Sora-Aquino-Pontecorvo sono 144 di cui 114 in 50 comuni della provincia di Frosinone, 20 in 7 comuni della provincia dell'Aquila e 10 in 2 comuni della provincia di Caserta.\nLe parrocchie sono raggruppate in 8 zone pastorali:\nFonti: \nZona pastorale di Sora.\nComprende le parrocchie dei comuni di Broccostella, Campoli Appennino, Sora tutti in provincia di Frosinone. La popolazione del territorio ammonta a unit\u00e0.\nFonti: \nZona pastorale di Cassino.\nComprende le parrocchie del comune di Cassino in provincia di Frosinone. La popolazione del territorio ammonta a unit\u00e0.\nFonti: \nZona pastorale di Aquino.\nComprende le parrocchie dei comuni di Aquino, Arce, Castrocielo, Colfelice, Colle San Magno, Piedimonte San Germano, Rocca d'Arce, Roccasecca e Villa Santa Lucia tutti in provincia di Frosinone. La popolazione del territorio ammonta a unit\u00e0.\nFonti: \nZona pastorale di Pontecorvo.\nComprende le parrocchie dei comuni di Esperia, Pico, Pontecorvo, San Giovanni Incarico tutti in provincia di Frosinone. La popolazione del territorio ammonta a unit\u00e0.\nFonti: \nZona pastorale di Atina.\nComprende le parrocchie dei comuni di Alvito, Atina, Belmonte Castello, Casalattico, Casalvieri, Fontechiari, Gallinaro, Picinisco, Posta Fibreno, San Biagio Saracinisco, San Donato Val di Comino, Settefrati, Terelle, Vallerotonda (limitatamente alla frazione di Cardito), Vicalvi, Villalatina tutti in provincia di Frosinone. La popolazione del territorio ammonta a unit\u00e0.\nFonti: \nZona pastorale di Isola del Liri.\nComprende le parrocchie dei comuni di Arpino, Castelliri, Fontana Liri, Isola del Liri, Santopadre tutti in provincia di Frosinone. La popolazione del territorio ammonta a unit\u00e0.\nFonti: \nZona pastorale di Balsorano.\nComprende le parrocchie dei comuni di Balsorano, Canistro, Capistrello, Civita d'Antino, Civitella Roveto, Morino, San Vincenzo Valle Roveto tutti in provincia dell'Aquila e del comune di Pescosolido in provincia di Frosinone. La popolazione del territorio ammonta a unit\u00e0.\nFonti: \nZona pastorale di Cervaro.\nComprende le parrocchie dei comuni di Acquafondata, Cervaro, Sant'Elia Fiumerapido, San Vittore del Lazio, Vallerotonda (ad eccezione della frazione di Cardito che afferisce alla zona di Atina), Viticuso in provincia di Frosinone e di Rocca d'Evandro, San Pietro Infine della provincia di Caserta. La popolazione del territorio ammonta a unit\u00e0.\nFonti: \nCollegamenti esterni.\nArchivio dell'Istituto centrale per il sostentamento clero http://www.parrocchiemap.it/parrocchiemap/"}
{"id": "4680714", "revid": "247222", "url": "https://it.wikipedia.org/wiki?curid=4680714", "title": "Bartolomeo Cini", "text": "Biografia.\nFiglio di Giovanni Cini e di Anna Rosa Cartoli, Bartolomeo, dopo gli studi privati, frequent\u00f2 l'universit\u00e0 di Pisa laureandosi in giurisprudenza. A Pisa nelle sue frequentazioni degli ambienti della cultura locale conobbe Nerina Tighe che spos\u00f2.\nTra 1839 e 1841 partecip\u00f2 a vari congressi scientifici italiani a Pisa e a Firenze; dal 1851 fu socio dell'Accademia dei Georgofili e, dal 1869, della Societ\u00e0 geografica italiana. \nDopo la laurea si cur\u00f2 degli interessi economici e industriali della famiglia che era proprietaria della cartiera Lima e di altri opifici. Viaggi\u00f2 molto in Italia, Europa del centro-nord, Inghilterra e Russia; fu a Costantinopoli e in Egitto.\nNel 1844 in seguito a una grave crisi finanziaria della famiglia si trasfer\u00ec a Pisa in una modesta abitazione. Quivi intrattenne rapporti con personaggi degli ambienti liberali toscani e con Massimo d'Azeglio. Nel 1845, con i fratelli Tommaso e Pietro, fond\u00f2 la Societ\u00e0 Anonima per la strada a rotaje di ferro da Pistoia al confine Pontificio della Porretta per la costruzione di una ferrovia attraverso l'Appennino; ma nel 1849 per difficolt\u00e0 finanziarie e gli eventi politici del 1848-49 fu posta in liquidazione.\nBartolomeo Cini si impegn\u00f2 allora in politica stringendo rapporti con rappresentanti del liberalismo toscano tra cui il Ricasoli. \nNon abbandon\u00f2 tuttavia le iniziative per la costruzione della ferrovia attraverso l'Appennino. Ricostituita una societ\u00e0 i Cini ottennero nel 1852 la concessione per la costruzione e l'esercizio, ma la morte del fratello Tommaso complic\u00f2 l'attuazione del progetto che ormai era oggetto di interessi contrastanti e concorrenti di grandi gruppi capitalistici stranieri; verso il 1855 la societ\u00e0 era in gravi difficolt\u00e0 per cui si rivolse a Pietro Bastogi, che aveva stretto rapporti con i Rothschild in quanto socio fondatore della Societ\u00e0 per le ferrovie del Lombardo-Veneto; questi disposto ad investire capitali in cambio della direzione commerciale dell'impresa avanz\u00f2 proposte alla commissione ma questi preferirono altri candidati anche dietro pressione del governo austriaco che preferiva l'intervento diretto dei Rothschild e di Raffaele De Ferrari, duca di Galliera, che cercava di entrare nell'affare. \nNella primavera del 1856 assieme a Bastogi si rec\u00f2 a Vienna e a Parigi per riorganizzare la societ\u00e0. In maggio per intervento del duca di Galliera e di Paulin Talabot (lunga mano dei Rothschild) si costitu\u00ec la Societ\u00e0 Anonima per la Strada Ferrata dell\u2019Italia Centrale.\nLa fuga del granduca di Toscana nel 1859 dopo l'armistizio di Villafranca fu l'occasione per divenire deputato all'Assemblea toscana, votare la decadenza dei Lorena e infine adoperarsi per l'annessione al regno di Sardegna. Eletto deputato al Parlamento del Regno fu rieletto al primo Parlamento del Regno d'Italia il 27 gennaio del 1861. Fu sempre assiduo ai lavori delle assemblee schierandosi sulle posizioni dei moderati toscani.\nTra 1861 e 1865 fu interessato alla politica ferroviaria italiana entrando a far parte della commissione governativa per la Compagnia delle strade ferrate lombarde e dell'Italia centrale; fu inoltre consigliere governativo della Societ\u00e0 per la via ferrata Lucca-Pistoia e della Societ\u00e0 anonima per le strade ferrate livornesi, consigliere di amministrazione della Societ\u00e0 per la via ferrata maremmana e membro del consiglio direttivo della Societ\u00e0 delle strade ferrate romane.\nIl suo coinvolgimento nella fondazione della Societ\u00e0 italiana per le strade ferrate meridionali e nelle contestate manovre politico-finanziarie di Bastogi per accaparrarsi l'incarico di costruire le ferrovie meridionali che provocarono reazioni nel mondo finanziario e in quello politico e parlamentare lo fecero oggetto delle indagini di una commissione parlamentare d'inchiesta. Ci\u00f2 pose fine alla sua carriera politica; nelle elezioni del 1865 non fu rieletto. Fece per\u00f2 parte del consiglio di amministrazione delle Meridionali fino alla sua morte.\nNel 1868 divenne sindaco di San Marcello Pistoiese e l'anno dopo membro del Consiglio nazionale dell'industria e del commercio. Fece parte della Societ\u00e0 Adam Smith di Firenze in quanto liberista convinto. \nAll'inizio del 1876 pubblic\u00f2 la memoria, \"Dell'esercizio delle strade ferrate\", nella quale analizzava le varie ferrovie europee e i loro assetti: private con concessioni a scadenza o perpetue, sussidiate dallo Stato, costruite e esercite dallo Stato o affidate a societ\u00e0 private o miste. In Italia la massima parte della rete ferroviaria era gestita o posseduta dai privati e si dibatteva perch\u00e9 propriet\u00e0 ed esercizio divenissero statali. Egli affermava che lo Stato dovesse regolamentare il monopolio dei privati per evitare pregiudizio all'interesse generale. Tuttavia rimaneva convinto difensore della gestione privata delle ferrovie; in una analisi dei costi tendeva a mostrare che ovunque il costo dell'esercizio statale era maggiore rispetto a quello privato. Si spense l'anno dopo a Firenze."}
{"id": "4680722", "revid": "767487", "url": "https://it.wikipedia.org/wiki?curid=4680722", "title": "Foot Ball Club Matera 1968-1969", "text": "Questa voce raccoglie le informazioni riguardanti il Foot Ball Club Matera nelle competizioni ufficiali della stagione 1968-1969."}
{"id": "4680723", "revid": "287451", "url": "https://it.wikipedia.org/wiki?curid=4680723", "title": "Football Club Matera 1968-1969", "text": ""}
{"id": "4680729", "revid": "767487", "url": "https://it.wikipedia.org/wiki?curid=4680729", "title": "La met\u00e0 del cielo", "text": "La met\u00e0 del cielo (\"La mitad del cielo\") \u00e8 un film del 1986 diretto da Manuel Guti\u00e9rrez Arag\u00f3n."}
{"id": "4680731", "revid": "767487", "url": "https://it.wikipedia.org/wiki?curid=4680731", "title": "Sulla collina nera (film)", "text": "Sulla collina nera (\"On the Black Hill\") \u00e8 un film del 1988 diretto da Andrew Grieve."}
{"id": "4680732", "revid": "110157", "url": "https://it.wikipedia.org/wiki?curid=4680732", "title": "Club Deportivo INECEL", "text": "Il Club Deportivo INECEL \u00e8 stato un club di calcio ecuadoriano, con sede a Manta.\nGiocava le partite in casa nell'Estadio Jocay.\nStoria.\nLa societ\u00e0 \u00e8 stata fondata nel 1962 dai dipendenti dell\"'Instituto de Ecuatoriano Electrificaci\u00f3n\" (INECEL). \nNel 1968 ha vinto il campionato di seconda divisione, giocando nel 1969 in massima serie. \nA seguito della retrocessione, il club fu sciolto l'anno seguente."}
{"id": "4680735", "revid": "339392", "url": "https://it.wikipedia.org/wiki?curid=4680735", "title": "Arzignano Futsal", "text": ""}
{"id": "4680737", "revid": "767487", "url": "https://it.wikipedia.org/wiki?curid=4680737", "title": "Nozze in Galilea", "text": "Nozze in Galilea (\"Urs al-jalil\") \u00e8 un film del 1987 diretto da Michel Khleifi."}
{"id": "4680738", "revid": "61051", "url": "https://it.wikipedia.org/wiki?curid=4680738", "title": "Giulio Andrea Pirona", "text": "Biografia.\nDopo la morte della madre, avvenuta quando era ancora in tenera et\u00e0, fu affidato allo zio Jacopo a Udine.\nStudi\u00f2 Medicina a Padova e a Pavia, ma si dedic\u00f2 soprattutto alla botanica, alla geologia e alla paleontologia, per poi tornare a Udine come insegnante presso il liceo locale. Dal 1870 al 1895 fu conservatore e \"vero architetto\" della Biblioteca e del Civico Museo.\nFu socio dell'Istituto veneto di scienze, lettere ed arti ne fu presidente dal 1890 al 1892.\nOpere.\nFu autore di diversi studi, tra cui il \"Florae Forojuliensis syllabus\", risalente al 1855, primo trattato sulla flora del Friuli, e le \"Piante indigene del Friuli utili all\u2019industria\", e della prima carta geologica del Friuli, nel 1861. In quanto botanico, fu anche scopritore di alcune specie endemiche della flora friulana, come la Medicago pironae e la Brassica palustris, mentre in quanto zoologo, oltre a realizzare un \"Vocabolario Zoologico\", si dedic\u00f2 soprattutto ai molluschi fossili, istituendo sei nuove specie e un nuovo genere, quello dei Synodontites, facente parte delle rudiste. Proprio in virt\u00f9 delle sue scoperte su questo genere, che avevano provato la sua esistenza nel Cretacico (in precedenza lo si credeva estinto nel Giurassico), gli fu dedicata la Diceras pironai.\nCur\u00f2 anche la prima edizione del Vocabolario friulano dello zio Jacopo, cui diede un importante contributo, e redasse, sotto forma di manoscritto, il \"Novo dizionario\", che sarebbe stato pubblicato nel 1935 con il nome \"\"."}
{"id": "4680743", "revid": "767487", "url": "https://it.wikipedia.org/wiki?curid=4680743", "title": "Yesterday (film 1985)", "text": "Yesterday \u00e8 un film del 1985 diretto da Rados\u0142aw Piwowarski.\nProiettato al Festival Internazionale del Cinema di Venezia nel 1985, vi ha ottenuto il Premio Fipresci della Settimana internazionale della critica."}
{"id": "4680748", "revid": "767487", "url": "https://it.wikipedia.org/wiki?curid=4680748", "title": "La naci\u00f3n clandestina", "text": "La naci\u00f3n clandestina \u00e8 un film del 1990 diretto da Jorge Sanjin\u00e9s."}
{"id": "4680753", "revid": "767487", "url": "https://it.wikipedia.org/wiki?curid=4680753", "title": "Le lettere di Alou", "text": "Le lettere di Alou (\"Las cartas de Alou\") \u00e8 un film del 1990 diretto da Montxo Armend\u00e1riz."}
{"id": "4680754", "revid": "599013", "url": "https://it.wikipedia.org/wiki?curid=4680754", "title": "Which Is Which?", "text": ""}
{"id": "4680755", "revid": "767487", "url": "https://it.wikipedia.org/wiki?curid=4680755", "title": "Ali di farfalla", "text": "Ali di farfalla (\"Alas de mariposa\") \u00e8 un film del 1991 diretto da Juanma Bajo Ulloa."}
{"id": "4680758", "revid": "767487", "url": "https://it.wikipedia.org/wiki?curid=4680758", "title": "Foot Ball Club Matera 1969-1970", "text": "Questa voce raccoglie le informazioni riguardanti il Foot Ball Club Matera nelle competizioni ufficiali della stagione 1969-1970."}
{"id": "4680760", "revid": "287451", "url": "https://it.wikipedia.org/wiki?curid=4680760", "title": "Football Club Matera 1969-1970", "text": ""}
{"id": "4680763", "revid": "1502384", "url": "https://it.wikipedia.org/wiki?curid=4680763", "title": "Discografia dei Rise Against", "text": "I Rise Against sono un gruppo musicale rock statunitense di Chicago. La loro discografia \u00e8 composta da otto album in studio, un album di compilation, otto EP, sedici singoli, due documentari e diciassette video musicali. Il gruppo \u00e8 nato nel 1999, sotto il nome originale di Transistor Revolt. Dopo aver firmato un contratto con la casa discografica Fat Wreck Chords, hanno cambiato il loro nome in Rise Against e inciso il primo album, The Unraveling nel 2001 e Revolutions Per Minute nel 2003. La band \u00e8 poi passata alla Geffen Records l'anno successivo, debuttando con un'etichetta principale con: Siren Song of the Counter Culture nel 2004. Oltre a diventare il primo album della band a raggiungere la Billboard 200, dove ha raggiunto il picco alla posizione 136, il successo dei singoli promozionali \"Give It All\" e \"Swing Life Away\" hanno aiutato i Rise Against ad ottenere un successo mainstream.\nIl loro album successivo \u00e8 stato The Sufferer &amp; the Witness nel 2006. Ha raggiunto il numero dieci della Billboard 200 ed \u00e8 stato il primo album della band a comparire nella classifica di altri paesi. La popolarit\u00e0 dei Rise Against continua a crescere con il quinto album Appeal to Reason, pubblicato nel 2008 da DGC e Interscope Records. L'album ha venduto oltre 482.000 copie fino al 2011. Il terzo singolo, \"Savior\", \u00e8 stato il brano che ha trascorso pi\u00f9 tempo consecutivamente nelle classifiche Hot Rock e Alternative Songs, rispettivamente di sessantatr\u00e9 e sessantacinque settimane.\nEP (Extended Plays).\nLista degli EP (Extended Plays)"}
{"id": "4680765", "revid": "767487", "url": "https://it.wikipedia.org/wiki?curid=4680765", "title": "Which Is Which? (film 1915)", "text": " Which Is Which? \u00e8 un cortometraggio muto del 1915 sceneggiato e diretto da Edwin McKim.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - venne distribuito nelle sale USA il 30 novembre 1915."}
{"id": "4680769", "revid": "125664705", "url": "https://it.wikipedia.org/wiki?curid=4680769", "title": "Bobby Moynihan", "text": "Biografia.\n\u00c8 attivo dal 2002 ed ha recitato soprattutto in ruoli televisivi. Ha preso parte al doppiaggio del film \"Monsters University\" e al film \"Descendants 3\". \u00c8 stato impegnato nel programma televisivo \"Saturday Night Live\" dal 2008 al 2017.\nDoppiatori italiani.\nNelle versioni in italiano dei suoi lavori, Bobby Moynihan \u00e8 stato doppiato da:\nDa doppiatore \u00e8 sostituito da:"}
{"id": "4680780", "revid": "767487", "url": "https://it.wikipedia.org/wiki?curid=4680780", "title": "Which Is Which? (film 1909)", "text": "Which Is Which? \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 14 luglio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The New Cop\"."}
{"id": "4680782", "revid": "36426", "url": "https://it.wikipedia.org/wiki?curid=4680782", "title": "Cattedrale di San Giovanni Battista (Maribor)", "text": "La cattedrale di San Giovanni Battista (in sloveno \"Stolnica svetega Janeza Krstnika\") \u00e8 la cattedrale dell'arcidiocesi di Maribor.\nStoria.\nLa cattedrale risale alla seconda met\u00e0 del XII secolo. In origine si trattava di un edificio romanico a navata unica con tetto in legno ed abside semicircolare. Nel 1254 la chiesa \u00e8 stata dedicata al santo e patrono san Giovanni Battista.\nDurante il periodo barocco \u00e8 stato realizzato l'altare e sono state aggiunte due cappelle: nel 1716 la cappella di San Francesco Saverio con ricchi stucchi e nel 1775-1776 la cappella della Santa Croce."}
{"id": "4680784", "revid": "6923", "url": "https://it.wikipedia.org/wiki?curid=4680784", "title": "I misteri della storia", "text": "I misteri della storia, nota a volte anche col titolo originale History's Mysteries \u00e8 stata una serie televisiva documentario statunitense trasmessa da History Channel."}
{"id": "4680788", "revid": "1543377", "url": "https://it.wikipedia.org/wiki?curid=4680788", "title": "Personal learning network", "text": "Un Personal Learning Network (in italiano si pu\u00f2 tradurre in \"rete per l'apprendimento personale\") \u00e8 una rete per l'apprendimento informale che consiste nell'insieme di persone con le quali un individuo interagisce in un ambiente di apprendimento. In un PLN una persona crea una connessione con un'altra con lo specifico intento di realizzare un qualche processo di apprendimento in virt\u00f9 di tale connessione.\nOrigini.\nSi possono individuare le origini del concetto di PLN nel connettivismo, cos\u00ec come sviluppato nelle teorie di George Siemens e di Stephen Downes. In tale paradigma l'apprendimento viene visto come una rete con nodi e connessioni. Un nodo \u00e8 qualsiasi cosa possa essere connessa ad un altro nodo: informazioni, dati, immagini, sentimenti. L'apprendimento \u00e8 cos\u00ec un processo che crea delle connessioni e sviluppa una rete, formato anche da molte connessioni deboli.\nUn altro concetto che ha influenzato la nascita del PLN \u00e8 quello di Personal Learning Environment (in italiano ambiente per l'apprendimento personale) che consiste nell'integrazione delle tecnologie del \"Web 2.0\" per favorire l'apprendimento individuale."}
{"id": "4680791", "revid": "1328674", "url": "https://it.wikipedia.org/wiki?curid=4680791", "title": "True Detective", "text": "True Detective \u00e8 una serie televisiva statunitense creata ed interamente scritta da Nic Pizzolatto, che ha debuttato il 12 gennaio 2014 sul canale via cavo HBO diventando in breve tempo una delle serie televisive di maggior successo degli ultimi decenni sia di critica che di pubblico ricevendo numerosi premi e riconoscimenti di settore e costituendo un vero e proprio fenomeno di culto. \nLa seconda stagione invece, con interpreti e ambientazioni differenti \u00e8 risultata, probabilmente proprio per questi motivi, meno apprezzata della prima. La scelta di continuare la saga investigativa come una serie antologica che ad ogni stagione rinnova interpreti e storia \u00e8 di matrice incerta. Secondo alcuni una scelta indipendente e abbastanza inspiegabile di produzione, secondo altri dovuta al fatto che gli attori della prima acclamatissima annata, gi\u00e0 lanciatissimi nel mondo del cinema, non avrebbero dato la propria disponibilit\u00e0 a legarsi lungamente ai personaggi di una serie televisiva, scelta da sempre molto rischiosa per un attore.\nLa prima stagione, ambientata in Louisiana, ha infatti per protagonisti principali Matthew McConaughey e Woody Harrelson, affiancati principalmente da Michelle Monaghan, Michael Potts e Tory Kittles. I dialoghi, oltre a essere impregnati di filosofia pessimista, antinatalista e nichilista con evidenti richiami nietzschiani (a partire dalla tagline), sono fortemente ispirati dai saggi \"La cospirazione contro la razza umana\" di Thomas Ligotti, \"Meglio non essere mai nati\" di David Benatar e \"Tra le ceneri di questo pianeta\" di Eugene Thacker, mentre la storia trae spunto dai racconti \"Il Re Giallo\" di Robert William Chambers. \nLa seconda stagione, ambientata stavolta in California e dalle atmosfere totalmente diverse, \u00e8 interpretata da Colin Farrell, Rachel McAdams, Taylor Kitsch, Kelly Reilly e Vince Vaughn. \nDopo due anni in cui si pensava che la serie fosse destinata a non continuare, nel mese di agosto 2017 viene annunciata una terza stagione con protagonista Mahershala Ali.\nLa terza stagione si rivela molto pi\u00f9 simile nelle ambientazioni rurali, nei toni cupi e nelle decadenti atmosfere filosofiche pessimiste della prima storica annata.\nTrama.\nPrima stagione.\nLe vite dei detective Rust Cohle e Marty Hart si intrecciano inesorabilmente nella lunga caccia a un serial killer in Louisiana, durata diciassette anni. Attraverso archi temporali diversi, vengono raccontate le vite e le indagini dei due detective, dal 1995 al 2012, anno in cui il caso viene completamente riaperto.\nSeconda stagione.\nA Vinci, una immaginaria citt\u00e0 della contea di Los Angeles, si verifica l'omicidio di un importante politico locale. Le indagini vedranno il coinvolgimento dei detective Raymond \"Ray\" Velcoro, Antigone \"Ani\" Bezzerides e dell'agente di polizia della California Highway Patrol Paul Woodrugh. L'assassinio determina forti ripercussioni anche nella vita di Francis \"Frank\" Semyon, un imprenditore che sta cercando di riciclare il suo passato criminale.\nTerza stagione.\nIn Arkansas, in una cittadina di provincia situata nell'Altopiano d'Ozark scompaiono due fratellini. Le indagini vengono affidate ai detective Wayne Hays e Roland West, il primo \u00e8 un veterano della Guerra in Vietnam durante la quale ha sviluppato notevoli doti nella ricerca di tracce e persone. La storia si sviluppa durante tre archi temporali, 1980 - 1990 - 2015, nei quali viene narrata l'indagine e le vite private dei due detective che si incrociano con il caso stesso.\nEpisodi.\nLa prima stagione della serie \u00e8 stata trasmessa in prima visione assoluta sul canale HBO dal 12 gennaio al 9 marzo 2014, la seconda \u00e8 stata trasmessa dal 21 giugno 2015.\nIn italiano la prima stagione \u00e8 andata in onda in prima visione assoluta su Sky Atlantic dal 3 al 24 ottobre 2014, la seconda stagione dal 29 giugno al 15 agosto 2015, la terza stagione dal 14 gennaio 2019.\nProduzione.\nLa serie, ordinata ufficialmente da HBO nell'aprile del 2012, \u00e8 stata creata da Nic Pizzolatto. Quest'ultimo \u00e8 inoltre l'autore di tutti gli episodi della serie.\nPrima stagione.\nLa prima stagione, composta da otto episodi, vede la partecipazione degli acclamati attori cinematografici Matthew McConaughey e Woody Harrelson. La stagione \u00e8 ambientata in Louisiana e gli episodi sono stati tutti diretti da Cary Fukunaga.\nSeconda stagione.\nLa seconda stagione, sempre composta da otto episodi, ha tre nuovi protagonisti, interpretati dagli attori Colin Farrell, Taylor Kitsch e Rachel McAdams. Gli episodi, a differenza della prima stagione, sono diretti da registi diversi. Il 23 settembre 2014 \u00e8 stato confermato che l'attore Vince Vaughn ha ottenuto il ruolo di antagonista e che la regia dei primi due episodi della stagione \u00e8 stata affidata a Justin Lin. La stagione \u00e8 ambientata nella cittadina immaginaria di Vinci, in California. Vinci \u00e8 piccola, molto industrializzata e corrotta, gestita in modo familistico da un sindaco circondato da funzionari e poliziotti compiacenti. Come hanno subito notato giornalisti e commentatori, Vinci \u00e8 ispirata alla citt\u00e0 di Vernon, che si trova a meno di dieci chilometri a sud di Los Angeles. Anche se Pizzolatto non l'ha detto esplicitamente, ci sono molti parallelismi e somiglianze tra le due citt\u00e0. \nIl regista David Cronenberg, al magazine \"Indiewire\", ha rivelato di aver rifiutato di dirigere l'episodio pilota della seconda stagione di True Detective, nonostante gli fosse stata proposta una cosa interessante. Ai microfoni del noto sito di entertainment, infatti, ha detto: \"Le cose pi\u00f9 interessanti attualmente si trovano in televisione. L'anno scorso mi hanno chiesto di dirigere il primo episodio della seconda stagione di True Detective, ma io nonostante avessi preso in considerazione la cosa, ho rifiutato perch\u00e9 non mi piaceva lo script. Nel mondo della televisione, infatti, il lavoro \u00e8 sulle spalle del regista e se non ci sono collaboratori che ti aiutano a dirigere il traffico \u00e8 difficile gestire la situazione\".\nColonna sonora.\nLe musiche della serie sono composte da T Bone Burnett. Il brano della sigla iniziale della prima stagione \u00e8 \"Far From Any Road\" del gruppo The Handsome Family. Nella seconda stagione, invece, la sigla d'inizio \u00e8 accompagnata da \"Nevermind\" di Leonard Cohen, contenuta nell'album \"Popular Problems\". Infine, nella terza stagione il brano contenuto nella sigla \u00e8 \"Death Letter\" di Cassandra Wilson.\nCritica.\nLa prima stagione di \"True Detective\" ha ricevuto ampi consensi da parte della critica, registrando all'esordio un punteggio di 85 su 100 su Rotten Tomatoes, basato su 65 recensioni; l'aggregatore di recensioni ha indicato un consenso della critica nell'affermare che: \u00abIn \"True Detective\", le interpretazioni di Woody Harrelson e Matthew McConaughey attirano lo spettatore, mentre lo stile, la perspicacia e la regia rendono difficile distogliere lo sguardo\u00bb. Su Metacritic la prima stagione ha totalizzato un punteggio di 87 su 100 basato su 41 recensioni, riassunto \"acclamazione universale\" (\"universal acclaim\").\nLa seconda stagione ha raccolto invece recensioni in gran parte negative e sprezzanti nel corso della sua messa in onda, registrando anche un calo negli ascolti."}
{"id": "4680796", "revid": "287204", "url": "https://it.wikipedia.org/wiki?curid=4680796", "title": "Quinta Colonna (programma televisivo)", "text": ""}
{"id": "4680797", "revid": "767487", "url": "https://it.wikipedia.org/wiki?curid=4680797", "title": "Renato C\u00e9sar", "text": ""}
{"id": "4680798", "revid": "446353", "url": "https://it.wikipedia.org/wiki?curid=4680798", "title": "Niels Iuel (nave)", "text": "La Niels Iuel fu una nave da difesa costiera della Kongelige Danske Marine, la Reale Marina Danese, operante tra la prima guerra mondiale e fino a parte della seconda guerra mondiale. Il suo nome \u00e8 in onore dell'ammiraglio Niels Juel, con grafia alternativa appunto Niels Iuel, che combatt\u00e9 durante la battaglia di Copenaghen.\nProgetto.\nLa nave venne costruita per comandare una delle due squadre che la Danimarca riteneva necessarie per sorvegliare gli accessi al Grande Belt; originariamente doveva portare un armamento principale con due cannoni da 240mm in torri singole a prua e a poppa, come la Peder Skram; il progetto venne poi evoluto e l'armamento venne rivisto in 10 cannoni da 150mm e mitragliere antiaeree, sulla base dei criteri degli anni venti del ventesimo secolo; per la marina danese, venne classificata come \"artilleriskib\", letteralmente nave da artiglieria.\nStoria operativa.\nDopo diversi anni di servizio, si trov\u00f2 ad essere una nave scuola per la marina danese, e questo anche dopo che la Danimarca venne invasa dai tedeschi nel 1940 durante l'operazione Weser\u00fcbung. Inizialmente la marina danese venne lasciata operativa dagli occupanti per gestire lo sminamento del Belt, e quindi vennero permesse anche le crociere di addestramento sebbene con severe restrizioni di movimento.\nMa le crescenti tensioni all'interno della Danimarca verso gli occupanti e le vicende belliche portarono i tedeschi il 29 agosto 1943 a procedere al disarmo della flotta e dell'esercito, denominata operazione Safari; in previsione di ci\u00f2, non potendo opporsi con la forza, la marina danese aveva dato precedentemente ordine alle proprie navi di tentare di raggiungere la Svezia o di autoaffondarsi, e venne dato fuoco all'hangar nella base militare di Holmen a Copenaghen che ospitava gli idrovolanti; in quel momento la nave era comandata dal capitano Carl Westermann, che era anche membro del parlamento danese, e che ne prepar\u00f2 secondo gli ordini dello stato maggiore la fuga in Svezia, ricevuto l'allarme alle 04:20; la nave si stacc\u00f2 dal molo alle 5:20 del mattino ma l'uscita in mare aperto venne ritardata per la nebbia che rendeva difficile la navigazione negli spazi ristretti dei canali del Belt, e prese il mare alcune ore dopo. Appena in mare aperto, la nave venne sottoposta a ripetuti attacchi aerei di bombardieri orizzontali e di Stuka che cerc\u00f2 di fronteggiare con lo scarso armamento antiaereo disponibile; il primo attacco alle 08.55 fu di avvertimento, ma nel secondo uno Stuka venne colpito all'ala dal fuoco di sbarramento dopo aver sganciato una bomba vicina; alla fine, solo alcune unit\u00e0 minori raggiunsero la Svezia mentre la \"Niels Iuel\" venne messa fuori uso da due bombe d'aereo esplose molto vicino e costretta ad arenarsi mentre tentava di passare lo stretto, con un morto e vari feriti tra l'equipaggio. I tedeschi tentarono poi di recuperare la nave.\nIl suo nome \u00e8 perpetuato dalla capoclasse della classe Nils Juel (con l'altra grafia) di fregate leggere."}
{"id": "4680800", "revid": "85053", "url": "https://it.wikipedia.org/wiki?curid=4680800", "title": "Niels Juel (nave)", "text": ""}
{"id": "4680801", "revid": "1543377", "url": "https://it.wikipedia.org/wiki?curid=4680801", "title": "Gonzalo Porras", "text": ""}
{"id": "4680805", "revid": "1543377", "url": "https://it.wikipedia.org/wiki?curid=4680805", "title": "Franco Bechis", "text": "Biografia.\nLaureato nel 1985 in Filosofia all'Universit\u00e0 degli Studi di Torino, successivamente inizia la carriera come giornalista economico e dal 1990 \u00e8 giornalista professionista. Inizia nelle radio e TV private di Torino. Dopo uno stage a \"Mondo Economico\", settimanale del \"Sole 24 Ore\", viene assunto a \"Il Sabato\" per la pagina economica; nel 1989 passa a \"Milano Finanza\", sotto la direzione di Pierluigi Magnaschi. Dopo due anni ne \u00e8 redattore capo. Trascorre qualche mese a \"La Repubblica,\" poi torna a \"Milano Finanza\", di cui assume la vicedirezione nel 1994 e la direzione nel 1999.\nDal dicembre 2002 al 2006 \u00e8 direttore responsabile del quotidiano \"Il Tempo\". Dal 2006 al 2009 dirige \"Italia Oggi\", mentre dall'agosto del 2009 al gennaio 2018 \u00e8 vicedirettore di \"Libero\".\nNel gennaio 2018 diventa direttore del \"Corriere dell'Umbria\" e delle sue edizioni toscane e laziali (\"Corriere di Arezzo\", \"Corriere di Siena\", \"Corriere di Viterbo\", \"Corriere di Rieti e della Sabina)\". Il 19 novembre 2018 ritorna alla direzione di \"Il Tempo\".\nOpinionista principalmente per Mediaset e LA7, \u00e8 una presenza fissa della Maratona Mentana assieme a Tommaso Labate, Marco Damilano e Alessandro De Angelis.\n\u00c8 sposato con la giornalista Monica Mondo, figlia dell'editorialista della \"Stampa\" Lorenzo Mondo. \u00c8 cugino di terzo grado di Primo Levi."}
{"id": "4680807", "revid": "767487", "url": "https://it.wikipedia.org/wiki?curid=4680807", "title": "The New Cop", "text": "The New Cop \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato negli Essanay Studios - 1333-45 W. Argyle Street a Chicago, citt\u00e0 dove la casa di produzione aveva la sua sede principale .\nDistribuzione.\nUsc\u00ec nelle sale cinematografiche USA il 14 luglio 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Which Is Which?\"."}
{"id": "4680816", "revid": "287204", "url": "https://it.wikipedia.org/wiki?curid=4680816", "title": "Epitadeo", "text": "Da eforo promulg\u00f2 una \"rhetra\" che consentiva la donazione in vita o il lascito dopo la morte dei beni di famiglia in favore di qualsiasi spartano.\nBiografia.\nEpitadeo \u00e8 un personaggio oscuro, citato dal solo Plutarco, che lo descrive come un uomo potente, ostinato e violento di carattere (\"\u03b4\u03c5\u03bd\u03b1\u03c4\u03cc\u03c2, \u03b1\u1f50\u03b8\u03ac\u03b4\u03b7\u03c2 \u03ba\u03b1\u1f76 \u03c7\u03b1\u03bb\u03b5\u03c0\u1f78\u03c2 \u03c4\u1f78\u03bd \u03c4\u03c1\u03cc\u03c0\u03bf\u03bd\").\nUna volta eletto eforo, in un anno imprecisato dopo la fine della guerra del Peloponneso, abrog\u00f2 l'antica legge di Licurgo per la quale i beni di famiglia, mobili ed immobili, potevano essere trasmessi solo di padre in figlio, mantenendo cos\u00ec immutata nel tempo la distribuzione delle ricchezze tra le famiglie degli Spartiati.\nCon la nuova legge, detta \"rhetra\" dagli Spartani, ogni cittadino poteva invece decidere di donare i suoi possedimenti a qualsiasi altro Spartano, e poteva redigere un testamento in favore di qualsiasi altra persona.\nQuesta legge, secondo Plutarco, promulgata da Epitadeo per meri motivi personali (essendo in disaccordo col figlio, non gli voleva lasciare in eredit\u00e0 il suo patrimonio), concentr\u00f2 tutta la ricchezza nelle mani di poche persone, costringendo molti cittadini a cercare lavori indegni della loro posizione sociale, e causando animosit\u00e0 ed invidie nella citt\u00e0. Come effetto collaterale, molte delle ricchezze si concentrarono nelle mani delle donne spartane.\nSenofonte non nomina mai direttamente Epitadeo nelle sue opere, ma osserva che, ai suoi tempi, gli Spartani non osservavano pi\u00f9 le leggi di Licurgo."}
{"id": "4680817", "revid": "767487", "url": "https://it.wikipedia.org/wiki?curid=4680817", "title": "Stephan Marasek", "text": ""}
{"id": "4680818", "revid": "440690", "url": "https://it.wikipedia.org/wiki?curid=4680818", "title": "Stefan Marasek", "text": ""}
{"id": "4680819", "revid": "486946", "url": "https://it.wikipedia.org/wiki?curid=4680819", "title": "Associazione Calcio Montichiari", "text": ""}
{"id": "4680824", "revid": "729019", "url": "https://it.wikipedia.org/wiki?curid=4680824", "title": "ANF Les Mureaux 190", "text": "L'ANF Les Mureaux 190 fu un caccia intercettore leggero, monomotore e ad ala bassa, sviluppato dall'azienda aeronautica francese Ateliers de Construction du Nord de la France et des Mureaux negli anni trenta e rimasto allo stadio di prototipo.\nRealizzato su una specifica emessa dal Service technique de l'a\u00e9ronautique (STA\u00e9) per conto del Minist\u00e8re de l'Air e destinato all'Arm\u00e9e de l'air, l'aeronautica militare francese, venne accreditato di buone potenzialit\u00e0 che vennero tuttavia vanificate dalla scarsa affidabilit\u00e0 dalla motorizzazione adottata; di conseguenza il suo sviluppo venne abbandonato.\nStoria del progetto.\nIl 13 luglio 1934 il Service technique de l'a\u00e9ronautique (STA\u00e9) emise una nuova specifica C1, relativa cio\u00e8 ad un nuovo modello da caccia monoposto. Pi\u00f9 volte modificato, il programma venne congelato il 16 novembre 1935, dando luogo a due categorie di velivoli, caccia leggeri equipaggiati con motori da 400 a 500 CV e caccia pesanti motorizzati con unit\u00e0 da 800 a 1\u00a0000 CV. Tra le caratteristiche indicate dalla specifica, i caccia leggeri (identificati anche come \"chasseurs Jockey\") non avrebbero dovuto superare i 2\u00a0500\u00a0kg e raggiungere una velocit\u00e0 massima di almeno 450\u00a0km/h.\nLa ANF Les Mureaux affid\u00f2 il progetto al direttore del suo ufficio tecnico, l'ingegnere Andr\u00e9 Brunet, il quale disegn\u00f2 un velivolo dall'impostazione moderna, di costruzione interamente metallica, caratterizzato dalla velatura monoplana ad ala a pianta ellittica, posizionata bassa sulla fusoliera.\nIl primo prototipo, identificato come 190.01 e realizzato presso gli stabilimenti aziendali a Les Mureaux, inizi\u00f2 i test nel luglio 1936, equipaggiato con un motore Salmson 12Vars, un 12 cilindri a V rovesciato e raffreddato ad aria, in grado di erogare in quella versione una potenza pari a 450 CV (331 kW). L'unit\u00e0 motrice venne scelta per i suoi ridotti ingombri frontali, per la leggerezza, essendo privo degli accessori tipici di quelli dotati di impianti di raffreddamento, e per la possibilit\u00e0 di integrare un cannoncino aeronautico calibro 20 mm collocato tra le bancate e sparante attraverso il mozzo dell'elica. Venne presentato al pubblico nel novembre 1936 esposto al Grand Palais in occasione della 15\u00aa edizione del Salon d'Aviation di Parigi ricevendo buone recensioni che lo definirono dotato di buona manovrabilit\u00e0.\nTecnica.\nIl 190 era un velivolo dall'impostazione moderna, di costruzione interamente metallica, che riproponeva l'aspetto dei pari ruolo: un monomotore in configurazione traente, monoplano ad ala bassa, monoposto a carrello fisso.\nLa fusoliera, realizzata con struttura metallica ricoperta da pannelli in duralluminio, era caratterizzata dall'unico abitacolo chiuso riservato al pilota al quale si accedeva tramite il tettuccio apribile a scorrimento. Posteriormente terminava in un impennaggio classico monoderiva dai piani orizzontali a sbalzo.\nLa velatura era monoplana, posizionata bassa sulla fusoliera ed a pianta ellittica.\nIl carrello d'atterraggio era fisso, con i due elementi anteriori indipendenti con gambe di forza ammortizzate, dotato di ruote carenate ed integrato posteriormente da un ruotino d'appoggio posizionato sotto la coda.\nLa propulsione era affidata ad un motore Salmson 12Vars, un 12 cilindri a V rovesciato raffreddato ad aria in grado di erogare, in quella versione, una potenza pari a 450 CV (331\u00a0kW), posizionato all'apice anteriore della fusoliera, chiuso in una cofanatura metallica, dotata anteriormente di una presa d'aria frontale, e dalla quale uscivano singolarmente i collettori di scarico, ed abbinato ad un'elica bipala metallica.\nL'armamento previsto era affidato ad una coppia di mitragliatrici calibro 7,5 mm posizionate nel profilo alare e sparanti fuori dal disco dell'elica, cos\u00ec da non richiedere alcun dispositivo di sincronizzazione, pi\u00f9 un cannoncino aeronautico Hispano-Suiza HS.404 calibro 20 mm collocato tra le bancate e sparante attraverso il mozzo dell'elica.\nImpiego operativo.\nLe prove in volo aziendali rivelarono per\u00f2 un irrisolvibile problema legato al motore che, per la sua particolare disposizione dei pacchi radianti dei cilindri, creava problemi di surriscaldamento degli ultimi della fila compromettendo l'affidabilit\u00e0 del propulsore. Dato che i continui problemi al motore impedivano la regolare evoluzione del modello, nel 1937 si decise di interrompere i lavori di sviluppo, ed anche una variante dotata di carrello retrattile, indicata come ANF Les Mureaux 191, non lasci\u00f2 mai il tavolo da disegno. Tuttavia, dopo la costituzione del consorzio Soci\u00e9t\u00e9 nationale de constructions a\u00e9ronautiques du Nord (SNCAN), Brunet rielabor\u00f2 il progetto originale nel Potez 230 che si pu\u00f2 ritenere la sua naturale evoluzione."}
{"id": "4680828", "revid": "41824", "url": "https://it.wikipedia.org/wiki?curid=4680828", "title": "Canzoni e arie di Johann Sebastian Bach", "text": ""}
{"id": "4680829", "revid": "767487", "url": "https://it.wikipedia.org/wiki?curid=4680829", "title": "Victor Namo", "text": "Carriera.\nDal 2006 al 2013 ha giocato nel Kano Pillars, con cui nella stagione 2007-2008 ha anche vinto un campionato, ripetendosi nella stagione 2011-2012; nella CAF Champions League 2009 ha segnato 6 gol in altrettante presenze, risultando il secondo miglior marcatore della competizione; ha poi giocato un'ulteriore partita in CAF Champions League nel 2011. Nel 2013 ha giocato per un breve periodo nello State Bank of Travancore, principale squadra di Trivandrum, nella seconda serie indiana. \u00c8 poi passato allo Nsarawa United, con cui nella stagione 2012-2013 ha segnato 12 gol nella massima serie nigeriana, mentre l'anno seguente ne ha realizzati 7 per poi passare a stagione in corso all'Al-Ahli Bengasi, squadra del campionato libico, con cui segna 4 gol in 8 presenze in CAF Champions League."}
{"id": "4680837", "revid": "110157", "url": "https://it.wikipedia.org/wiki?curid=4680837", "title": "Motorola DynaTAC 8000x", "text": "Il Motorola DynaTAC 8000x \u00e8 un telefono cellulare della serie Dyna Tac, prodotto dalla Motorola. Viene considerato il primo telefono cellulare portatile della storia.\nStoria.\nIl primo modello commercializzato della famiglia Motorola DynaTAC \u00e8 stato il Motorola DynaTAC 8000X, commercializzato a partire dal 13 marzo 1984 con un prezzo al dettaglio di 3.995 dollari. Il Motorola DynaTAC 8000X \u00e8 stato infatti il primo modello della famiglia Motorola DynaTAC a ricevere l'approvazione della Federal Communications Commission il 21 settembre 1983. Il primo prototipo funzionante di Motorola DynaTAC 8000X venne realizzato nel 1973 da Martin Cooper, un ingegnere statunitense che all'epoca lavorava alla Motorola. Tale prototipo \u00e8 il primo telefono cellulare portatile della storia. Il Motorola DynaTAC 8000X \u00e8 invece il primo telefono cellulare portatile della storia disponibile in commercio. La massa del prototipo del 1973 era di circa 1,5\u00a0kg, mentre il Motorola DynaTAC 8000X pesava 793 grammi e poteva memorizzare 30 numeri di telefono. Furono venduti in tutto 300.000 esemplari."}
{"id": "4680838", "revid": "53508", "url": "https://it.wikipedia.org/wiki?curid=4680838", "title": "DynaTAC 8000x", "text": ""}
{"id": "4680841", "revid": "47767", "url": "https://it.wikipedia.org/wiki?curid=4680841", "title": "Zvonimiro", "text": ""}
{"id": "4680849", "revid": "599013", "url": "https://it.wikipedia.org/wiki?curid=4680849", "title": "Fabrizio Paghera", "text": "Carriera.\nClub.\nDebutta in Serie B nella stagione 2009-2010, con la squadra della sua citt\u00e0, ovvero il Brescia con cui colleziona 12 presenze nella sua prima esperienza tra i professionisti.\nLa stagione successiva viene acquistato in compropriet\u00e0 con il Verona in Lega Pro, dopo un anno, viene riscattato dal Brescia dopo che il club veneto non ha presentato nessuna offerta.\nDopo sei mesi viene girato in prestito al Virtus Lanciano dove viene promosso in Serie B, a fine anno viene riscattato dal club abruzzese. Rimane altre 4 stagioni al Lanciano, ma alla met\u00e0 di quest'ultima, il 6 gennaio 2016, firma un contratto fino al 30 giugno 2019 con l'; nella sessione invernale del calciomercato della stagione 2017-2018 viene ceduto in prestito fino a fine campionato alla . Terminato il prestito torna al club irpino, che nell'estate del 2018 fallisce ripartendo dalla Serie D. Paghera, rimasto svincolato, rimane senza squadra fino al gennaio del 2019, quando si accasa alla , formazione impegnata nel campionato di Serie C.\nNazionale.\nHa giocato 2 partite amichevoli con l'Under-19 e 3 amichevoli con la B Italia.\nStatistiche.\nPresenze e reti nei club.\n\"Statistiche aggiornate al 16 novembre 2021.\""}
{"id": "4680850", "revid": "108678", "url": "https://it.wikipedia.org/wiki?curid=4680850", "title": "Carlo Enrico Martinato", "text": ""}
{"id": "4680851", "revid": "2028514", "url": "https://it.wikipedia.org/wiki?curid=4680851", "title": "Bandiera di Scheveningen", "text": "La bandiera di Scheveningen \u00e8 d'azzurro, a tre aringhe d'argento al centro ordinate in palo, rivolte verso destra ciascuna con corona trifogliata d'oro. L'origine dell'armoriale di Scheveningen \u00e8 molto discussa in quanto, dalla sua fondazione nel 1284, non \u00e8 mai stata una municipalit\u00e0 autonoma ma dipendente dalla citt\u00e0 de L'Aia.\nStoria.\nLa prima traccia di uno stemma contenente le aringhe coronate risale al diciassettesimo secolo come emblema appartenente alla locale famiglia nobile De Huybert, oggi estinta.\nLa prima traccia documentata dell'assegnazione dello stemma alla localit\u00e0 di Scheveningen risale invece al 1847 e pu\u00f2 essere ritrovata a pagina 165 del volume X del \"Dizionario geografico dei Paesi Bassi\" scritto da Abraham Jacob van der Aa ove si pu\u00f2 leggere: \"Het oude wapen van was drie gekroonde harinen, waarvan het veld niet wordt opgegeven\" (\"L'antico stemma di era costituito da tre aringhe incoronate, su campo [di colore] non specificato\").\nNel 1984, in occasione del 700\u00ba anniversario della fondazione di Scheveningen, la Marina Militare Reale dei Paesi Bassi assegn\u00f2 il nome di Hr. Ms. \"Scheveningen\" al cacciamine contrassegnato col numero M855. Allo stesso fu assegnato anche uno stemma con la cicogna de L'Aia e due aringhe incrociate. In seguito ad alcune lettere di protesta inviate ai giornali, una petizione ed una interrogazione parlamentare, l'allora ministro della difesa, J. Rider, fu costretto a cambiare lo stemma della Hr. Ms. \"Scheveningen\" con quello delle tre aringhe coronate. Questa vicenda ha dimostrato come \u00e8 sentimento diffuso tra la popolazione di Scheveningen, che questo emblema \u00e8 tradizionalmente quello che sentono come il \"loro\".\nUtilizzo contemporaneo.\nIl Consiglio comunale de L'Aia, ha riconosciuto, attraverso la proposta numero 136, datata 23 marzo 1984, l'armoriale quale insegna del villaggio di Scheveningen.\nOggigiorno, la bandiera, \u00e8 molto utilizzata ed \u00e8 possibile trovarla esposta presso i chioschi di aringhe o gli alberghi della localit\u00e0 balneare. \u00c8 molto frequente vederla durante il Vlaggetjesdag (in olandese, \"giorno della bandiera\") quando viene celebrato l'arrivo delle Hollandse nieuwe. Il nome della festa non ha comunque nulla a che vedere con la bandiera di Scheveningen ma \u00e8 correlato al gran pavese esposto dai pescherecci in occasione della festa stessa.\nInfine, l'armoriale \u00e8 riportato sulla prua di tutti i pescherecci registrati nel porto di Scheveningen."}
{"id": "4680852", "revid": "767487", "url": "https://it.wikipedia.org/wiki?curid=4680852", "title": "Sleepy Jim", "text": "Sleepy Jim \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato negli Essanay Studios, al 1333-45 W. Argyle Street di Chicago, citt\u00e0 dove la casa di produzione aveva la sua sede principale.\nDistribuzione.\nUsc\u00ec nelle sale cinematografiche USA l'8 settembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, il dramma \"Justified\"."}
{"id": "4680858", "revid": "767487", "url": "https://it.wikipedia.org/wiki?curid=4680858", "title": "Zvonimir (nome)", "text": "Origine e diffusione.\n\u00c8 composto dagli elementi slavi \"zvon\" (\"suono\", \"scampanellio\") e \"mir\" (\"pace\"); \nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "4680859", "revid": "47767", "url": "https://it.wikipedia.org/wiki?curid=4680859", "title": "Zvonko", "text": ""}
{"id": "4680861", "revid": "332343", "url": "https://it.wikipedia.org/wiki?curid=4680861", "title": "Piazza Duomo (Padova)", "text": "Piazza Duomo \u00e8 una delle numerose piazze che caratterizzano il centro storico di Padova. Ha antichissime origini ma deve la sua attuale conformazione al XX secolo. Gran parte dello spazio \u00e8 occupato dal sagrato della cattedrale da cui la piazza trae il nome. Il gioiello della piazza \u00e8 il battistero romanico che conserva uno straordinario ciclo di affreschi di Giusto de Menabuoi. Piazza Duomo \u00e8 poco distante da piazza dei Signori. \nStoria.\nIn et\u00e0 romana la piazza costituiva l\"'umbelicus urbis\" ovvero il punto di incrocio tra il cardine costituito dalla stra' maggiore (ora via Dante e via Barbarigo) e il decumano (le attuali vie San Francesco e dei Tadi). Non \u00e8 da escludersi un agglomerato urbano in quest'area anche in et\u00e0 Paleoveneta. La presenza della cattedrale cittadina in questo luogo sin dal IV e V secolo \u00e8 stata recentemente confermata da scavi archeologici che hanno interessato l'area del battistero. In et\u00e0 altomedievale divenne sede di un mercato del bestiame e accanto alla cattedrale i vescovi fecero costruire un castello, primo nucleo dell'attuale episcopio. La cattedrale venne pi\u00f9 volte ricostruita, soprattutto dopo il terremoto del 1117. Nel XIII secolo la piazza venne nobilitata da palazzi signorili tra cui quello degli Scrovegni. Si insedi\u00f2 accanto alla cattedrale la confraternita di San Sebastiano, che eresse la sua scuola.\nDurante la signoria dei Carraresi verso la piazza si apr\u00ec la porta principale della reggia. Fu Francesco Novello da Carrara a donare nel 1401 l'ampia porzione di sagrato alla cattedrale, mettendo fine al secolare commercio di bestiame che si perpetuava nella zona, provocando il dissenso dei cittadini e del capitolo dei canonici. A ricordo della donazione venne eretta una colonna crociata. Nel 1531, il Monte dei Pegni acquist\u00f2 un loggiato (gi\u00e0 parte del Palazzo Scrovegni) situato sul lato nord della piazza e ne affid\u00f2 la ristrutturazione all'architetto Falconetto; l'edificio divenne il Monte di Piet\u00e0 Nuovo. Nel Cinquecento si principi\u00f2 pure la ricostruzione del Duomo per volere del vescovo Francesco Pisani. I lavori si protrassero sino al 1754 lasciando incompiuta la facciata. Nell'Ottocento si demol\u00ec la Scuola di San Sebastiano che insisteva ancora sul sagrato e all'inizio del secolo seguente si distrusse la cortina di case medievali sul lato meridionale per permettere l'apertura dell'attuale via Domenico Vandelli attraverso l'area gi\u00e0 occupata dai preziosi giardini all'italiana dell'episcopio.\nLa prima pavimentazione a lastricato della piazza risale al 1904. Precedentemente, come testimoniano alcune antiche fotografie, la piazza era caratterizzata da un verde prato attraversato da semplici viottoli in trachite euganea e ciottoli.\nDescrizione.\nLo spazio \u00e8 occupato in gran parte dal grande sagrato antistante gli edifici religiosi, che si compone di due parti: una rettangolare di 400 m\u00b2 leggermente rialzata e pavimentata in marmo rosso e bianco, posta di fronte agli ingressi della cattedrale e di recente fattura, e una a pianta irregolare di circa 1.500 m\u00b2 lastricata in trachite, delimitata ad est dalla zona pavimentata a marmo e dal battistero, a sud dal Palazzo vescovile, ad ovest e a nord da un muretto di circa 1 metro di altezza che demarca la fine dell'area religiosa. All'esterno del muretto, la carreggiata stradale si biforca all'altezza della croce che ricorda la donazione di Francesco Novello da Carrara. Il resto della piazza \u00e8 pedonale e spesso occupata dai tavoli dei locali che vi si affacciano.\nLa piazza \u00e8 animata nei pomeriggi dai ragazzini che approfittano della sicurezza del sagrato per giocare a pallone."}
{"id": "4680866", "revid": "767487", "url": "https://it.wikipedia.org/wiki?curid=4680866", "title": "The Curse of Cocaine", "text": "The Curse of Cocaine \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 23 giugno 1909."}
{"id": "4680869", "revid": "785863", "url": "https://it.wikipedia.org/wiki?curid=4680869", "title": "The Blue Umbrella", "text": ""}
{"id": "4680872", "revid": "1543377", "url": "https://it.wikipedia.org/wiki?curid=4680872", "title": "Unstable (singolo)", "text": "Unstable \u00e8 un singolo degli Adema, il primo estratto dall'omonimo album, pubblicato il 23 giugno 2003.\nVideo musicale.\nIl video, diretto da Kevin Kerslake, vede la band suonare in un deserto, con alcune scene dove Mark Chavez, il cantante, si trova in un luogo ventoso con una ragazza, sforzandosi di resistere al forte vento. La tempesta spinge Chavez sul tetto di una casa, dove poi la ragazza lo raggiunge. Prima che la casa esploda, appare una breve immagine dove i due si tengono per mano in piedi sul tetto."}
{"id": "4680873", "revid": "767487", "url": "https://it.wikipedia.org/wiki?curid=4680873", "title": "Oh, Inverted World", "text": "Oh,Inverted World \u00e8 l'album di debutto del gruppo indie rock statunitense The Shins, uscito il 19 giugno 2001 per l'etichetta Sub Pop Records.\nLa Omnibus Records all'inizio distribuiva un vinile del disco tramite Darla. La Sub Pop ristamp\u00f2 il vinile.\nL'album contiene le canzoni \"Caring Is Creepy\" e \"New Slang\", apparse nel film \"La mia vita a Garden State\".\nAccoglienza.\n\"Oh, Inverted World\" si \u00e8 piazzato al numero 35 nella lista di Pazz &amp; Jop per il miglior album del 2001. Il sito Pitchfork lo ha piazzato al 115\u00ba posto nella sua classifica dei 200 migliori album degli anni 2000."}
{"id": "4680877", "revid": "1543377", "url": "https://it.wikipedia.org/wiki?curid=4680877", "title": "Canto di Salomone", "text": "Canto di Salomone (titolo originale in inglese \"Song of Solomon\") \u00e8 un romanzo della scrittrice premio Nobel per la letteratura Toni Morrison, pubblicato nel 1977, in Italia nel 1981 da Bompiani. Narra la storia di una famiglia afroamericana del Michigan, a partire dagli anni trenta fino agli anni sessanta del ventesimo secolo, e del percorso a ritroso intrapreso dal primogenito, Macon \"Milkman\" Dead, alla ricerca delle radici perdute nel sud del Paese, da dove la famiglia proviene.\nIl libro ha vinto nel 1977 il National Book Critics Circle Award nella categoria fiction, ed \u00e8 stato citato nella motivazione del premio Nobel assegnato all'autrice nel 1993.\nTrama.\nMacon Dead \u00e8 il terzo primogenito della sua famiglia a portare questo nome. Il primo, suo nonno, se lo \u00e8 ritrovato addosso diventando un uomo libero, gi\u00f9 al sud, quindi non poteva certo fare il difficile, e comunque a sua moglie piaceva. Ma il giovane terzo Macon ha avuto in sorte anche un soprannome, Milkman, di cui crescendo ha preferito dimenticare l'origine, legata allo strano comportamento di sua madre. A suo padre, il secondo Macon, uomo gretto e violento che sfoga volentieri la sua rabbia sulla moglie, nessuno ha mai avuto il coraggio di raccontare tutta la verit\u00e0, ma a lui importa poco: gli basta quello che sa, e soprattutto quello che ha, che \u00e8 parecchio, per un uomo di colore. Una posizione che si \u00e8 costruito con fatica e tenacia, dopo aver dovuto lasciare la Pennsylvania quando era molto giovane, assieme alla sorella Pilate, con cui ora non vuole avere niente a che fare. Di tutto questo il giovane Milkman sa poco o nulla, ma intuisce che c'\u00e8 molto di pi\u00f9, e con il passare degli anni, si trova a raccogliere i tasselli del mosaico che svela le strane dinamiche che riguardano la sua famiglia (e lui stesso), grazie soprattutto ai racconti di quella strana zia, mezza selvaggia e mezza strega. Zia Pilate vive secondo proprie regole, distillando illegalmente alcolici assieme alla figlia Reba e alla nipote Hagar, di cui Milkman si innamora subito, malgrado la differenza d'et\u00e0 e la parentela. Ma la natura di Hagar \u00e8 la stessa della nonna, e tanto pu\u00f2 essere semplice finire tra le sue braccia, tanto pu\u00f2 diventare rischioso sottrarsene. E quando, dopo alcuni anni, l'ormai uomo fatto Milkman Dead decide di averne abbastanza di quella relazione, e prova a troncarla, si ritrova in serio pericolo. Come se non bastasse, l'amico Guitar gli rivela di far parte di un'organizzazione segreta chiamata \u201cI Sette Giorni\u201d, che vendica gli omicidi della gente di colore uccidendo altrettanti bianchi, scegliendoli a caso. Per Milkman \u00e8 decisamente troppo, ma nel confessare al padre il suo desiderio di allontanarsi almeno temporaneamente da casa, svela un particolare che apre la strada ad una nuova rivelazione sul passato, che a sua volta lo condurr\u00e0 con l'amico Guitar ad un'incursione notturna in casa di zia Pilate. Quello che trovano \u00e8 per\u00f2 molto differente dalle attese, e questo per Milkman segna la fine ad ogni esitazione: parte per il sud verso il paese d'origine della famiglia, alla ricerca di un fantomatico tesoro. Ma anche nella contea di Montour lo aspetta una forte delusione, e a quel punto non gli resta che seguire le tracce lasciate da Pilate, inseguito anche da Guitar, convinto da una serie di equivoci di essere stato tradito, e deciso a farsi giustizia. Ma tappa dopo tappa l'obiettivo del terzo Macon Dead cambia, ed il tesoro che alla fine trover\u00e0 sar\u00e0 quello della scoperta delle origini della propria famiglia, una storia che a sua volta contiene una rivelazione fantastica, forse l'unica possibilit\u00e0 in grado di salvarlo dalla vendetta dell'ex amico."}
{"id": "4680881", "revid": "767487", "url": "https://it.wikipedia.org/wiki?curid=4680881", "title": "Three Reasons for Haste", "text": "Three Reasons for Haste \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago, citt\u00e0 dove la casa di produzione aveva la sua sede.\nDistribuzione.\nUsc\u00ec nelle sale cinematografiche USA il 15 settembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"A Case of Tomatoes\"."}
{"id": "4680882", "revid": "287204", "url": "https://it.wikipedia.org/wiki?curid=4680882", "title": "Richairo Zivkovic", "text": ""}
{"id": "4680891", "revid": "858648", "url": "https://it.wikipedia.org/wiki?curid=4680891", "title": "Cyborg, il guerriero d'acciaio", "text": ""}
{"id": "4680892", "revid": "339392", "url": "https://it.wikipedia.org/wiki?curid=4680892", "title": "Calcio Civitacastellana", "text": ""}
{"id": "4680894", "revid": "287204", "url": "https://it.wikipedia.org/wiki?curid=4680894", "title": "T Lyrae", "text": "T Lyrae \u00e8 una rara stella al carbonio visibile nella costellazione della Lira. \u00c8 la stella col pi\u00f9 elevato indice di colore che sia stata attualmente osservabile (B-V = 5,5). Visibile con binocoli o piccoli telescopi, con uno strumento da 150-200 mm \u00e8 possibile apprezzarne il colore rosso profondo, che risulta pi\u00f9 evidente durante i periodi di minima luminosit\u00e0. Dista circa 2345 anni luce dal sistema solare. La stella R Leporis aveva sino a qualche anno fa un indice B-V, al minimo della luminosit\u00e0, di 5,7, ma tale valore si \u00e8 ridotto in tempi recenti.\nCaratteristiche.\nT Lyrae \u00e8 una fredda stella al carbonio di tipo spettrale C6,5 ed \u00e8 una stella variabile irregolare lenta; la sua luminosit\u00e0 varia irregolarmente tra le magnitudini 7,5 e 9,2. Come per le altre stelle della sua classe, nella sua atmosfera sono presenti in grandi quantit\u00e0 prodotti carboniosi, che intercettano la luce emessa dalla fotosfera lasciando passare solo la radiazione a lunghezze d'onda pi\u00f9 lunghe tendenti al rosso, determinandone il colore, tipico di queste stelle e particolarmente pronunciato nel caso di T Lyrae.\nLa magnitudine assoluta della stella, di -1,78 in luce visibile, diventa di -8,4 nella banda K, dove viene presa in considerazione la grande quantit\u00e0 di luce infrarossa che emette avendo una bassa temperatura superficiale. Mac Donald \"et al.\", in uno studio del 2012, indicano la temperatura superficiale attorno ai 3200 K, mentre Bergeat \"et al.\", nel 2005, suggeriscono una temperatura di appena 2300 K."}
{"id": "4680896", "revid": "858648", "url": "https://it.wikipedia.org/wiki?curid=4680896", "title": "Rage, furia primitiva", "text": ""}
{"id": "4680901", "revid": "858648", "url": "https://it.wikipedia.org/wiki?curid=4680901", "title": "Amore, bugie e calcetto", "text": ""}
{"id": "4680905", "revid": "1543377", "url": "https://it.wikipedia.org/wiki?curid=4680905", "title": "Miomir Mugo\u0161a", "text": "Biografia.\nHa conseguito la laurea in medicina e chirurgia presso l'Universit\u00e0 di Belgrado. Dal 1990 al 2000 \u00e8 stato Ministro della Sanit\u00e0 del Montenegro.\nMugo\u0161a \u00e8 un membro del Partito Democratico dei Socialisti del Montenegro (DPS) sin dalla sua fondazione.\nDall'anno 2000 \u00e8 il Sindaco della citt\u00e0 di Podgorica e nel 2006 \u00e8 stato riconfermato per un secondo mandato. \u00c8 anche il presidente del FK Budu\u0107nost Podgorica, la principale squadra di calcio di Podgorica.\nIl 13 settembre 2006 Mugo\u0161a \u00e8 stato rieletto per la gestione del comune di Podgorica per un secondo mandato.\nMugo\u0161a nel 2009 fu coinvolto in uno scandalo: secondo alcune fonti avrebbe picchiato, assieme al figlio, il giornalista del giornale \"Vijesti\" Mihailo Jovovi\u0107."}
{"id": "4680907", "revid": "599013", "url": "https://it.wikipedia.org/wiki?curid=4680907", "title": "John Anthony Brooks", "text": "Carriera.\nNazionale.\nBrooks esordisce con la nazionale statunitense il 14 agosto 2013 in un'amichevole giocata contro la nazionale bosniaca.\nPartecipa ai Mondiali 2014 in Brasile, segnando una rete nella gara d'esordio contro il Ghana.\nViene convocato per la Copa Am\u00e9rica Centenario che ha avuto luogo negli Stati Uniti nel 2016."}
{"id": "4680908", "revid": "767487", "url": "https://it.wikipedia.org/wiki?curid=4680908", "title": "A Case of Tomatoes", "text": "A Case of Tomatoes \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Chicago, citt\u00e0 dove la casa di produzione aveva la sua sede.\nDistribuzione.\nUsc\u00ec nelle sale cinematografiche USA il 15 settembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Three Reasons for Haste\"."}
{"id": "4680909", "revid": "858648", "url": "https://it.wikipedia.org/wiki?curid=4680909", "title": "Mamma, ho riperso l'aereo - Mi sono smarrito a New York", "text": ""}
{"id": "4680910", "revid": "858648", "url": "https://it.wikipedia.org/wiki?curid=4680910", "title": "Tristano e Isotta (film 2006)", "text": ""}
{"id": "4680912", "revid": "110157", "url": "https://it.wikipedia.org/wiki?curid=4680912", "title": "Dolicolo", "text": "Un dolicolo \u00e8 un terpenoide costituito da un numero variabile di unit\u00e0 di isoprene, terminante con un'unit\u00e0 isoprenoide \u03b1-satura recante una funzione alcolica.\nI dolicoli rivestono un ruolo chiave nella modificazione post-traduzionale delle proteine, in particolare nella N-glicosilazione nel reticolo endoplasmatico."}
{"id": "4680913", "revid": "858648", "url": "https://it.wikipedia.org/wiki?curid=4680913", "title": "Grande, grosso e Verdone", "text": ""}
{"id": "4680916", "revid": "241195", "url": "https://it.wikipedia.org/wiki?curid=4680916", "title": "Dolicoli", "text": ""}
{"id": "4680918", "revid": "729019", "url": "https://it.wikipedia.org/wiki?curid=4680918", "title": "Fiat 727", "text": "Il Fiat 727 \u00e8 un trattore d'artiglieria semicingolato italiano prodotto in una piccola preserie durante la seconda guerra mondiale.\nStoria.\nLe industrie italiane non si erano mai interessate ai semicingolati tranne che per alcuni prototipi come l'Alfa Romeo CSEM 800RE, cos\u00ec allo scoppio della seconda guerra mondiale ci si rivolse all'alleato tedesco. Nel 1941 il Sd.Kfz. 7 fu valutato presso il Centro Studi della Motorizzazione del Regio Esercito e l'anno successivo la Krauss-Maffei concesse la licenza di produzione per il treno di rotolamento ed i cingoli alla Fiat ed alla Societ\u00e0 Italiana Ernesto Breda per Costruzioni Meccaniche, che avrebbe prodotto il Breda 61. Il \"Fiat 727\" o \"Maffei-Fiat 727\" sarebbe dovuto entrare in servizio nel 1944; l'armistizio ne limit\u00f2 la produzione ad una piccola preserie di 6 o 8 esemplari.\nTecnica.\nSi tratta di un trattore d'artiglieria medio, pi\u00f9 leggero dell'analogo Breda 61, con portata di 1500 kg e capacit\u00e0 di traino al gancio di 6000 kg. Il treno di rotolamento, derivato dal Sd.Kfz. 7, \u00e8 costituito da 7 ruote parzialmente sovrapposte, di cui 4 singole e 3 doppie, pi\u00f9 ruota motrice anteriore. Invece dell'originale HL62/64 della Maybach, il trattore italiano monta un motore a benzina Fiat a 6 cilindri da 4170 cm\u00b3 con carburatore Solex. Nella cabina, completamente aperta ma munita di telone, prendono posto il conduttore a destra ed il capopezzo a sinistra; nel vano equipaggio, anche questo aperto, 6 serventi sono disposti su 2 file affrontate di 3 sedili. Posteriormente un cassone permette lo stivaggio dei proiettili del pezzo trainato."}
{"id": "4680920", "revid": "767487", "url": "https://it.wikipedia.org/wiki?curid=4680920", "title": "The Mustard Plaster", "text": "The Mustard Plaster \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato negli Essanay Studios, al 1333-45 W. di Argyle Street a Chicago, citt\u00e0 dove la casa di produzione aveva la sua sede principale.\nDistribuzione.\nUsc\u00ec nelle sale cinematografiche USA il 4 agosto 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Much Ado About Nothing\"."}
{"id": "4680924", "revid": "858648", "url": "https://it.wikipedia.org/wiki?curid=4680924", "title": "Virus - L'inferno dei morti viventi", "text": ""}
{"id": "4680927", "revid": "767487", "url": "https://it.wikipedia.org/wiki?curid=4680927", "title": "Things Never Said", "text": "Things Never Said \u00e8 un film del 2013 diretto da Charles Murray.\nDistribuzione.\nLa pellicola \u00e8 stata distribuita nei cinema statunitensi in un numero limitato di copie a partire dal 6 settembre 2013."}
{"id": "4680928", "revid": "858648", "url": "https://it.wikipedia.org/wiki?curid=4680928", "title": "Pathos - Un sapore di paura", "text": ""}
{"id": "4680932", "revid": "858648", "url": "https://it.wikipedia.org/wiki?curid=4680932", "title": "Strane storie", "text": ""}
{"id": "4680944", "revid": "767487", "url": "https://it.wikipedia.org/wiki?curid=4680944", "title": "Gratitude (film 1909)", "text": "Gratitude \u00e8 un cortometraggio muto del 1909 diretto da Tom Ricketts (con il nome Thomas Ricketts).\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 22 settembre 1909 distribuito dall'Essanay Film Manufacturing Company."}
{"id": "4680948", "revid": "47767", "url": "https://it.wikipedia.org/wiki?curid=4680948", "title": "Ninfodora", "text": "Origine e diffusione.\nDeriva dal nome greco \u039d\u03c5\u03bc\u03c6\u03bf\u03b4\u03ce\u03c1\u03b1 (\"Nymphodora\"); \u00e8 composto da \u03bd\u03c5\u03bc\u03c6\u03b7 (\"nymphe\", che vuol dire \"sposa\" ma anche \"ninfa\") e \u03b4\u03c9\u03c1\u03bf\u03bd (\"doron\", \"dono\"). A seconda di come viene interpretato il primo elemento, il significato complessivo pu\u00f2 essere \"sposa donata\", \"dono di una sposa\", oppure \"dono delle ninfe\". Il primo elemento si trova anche nel nome Ninfa mentre il secondo, molto ben diffuso nell'onomastica greca, \u00e8 presente anche in Eliodoro, Metrodoro, Menodoro, Eudora, Dorotea e via dicendo.\nIl nome \u00e8 ricordato principalmente per via di una santa cos\u00ec chiamata; una persona di nome Nymphas, probabilmente una forma ipocoristica di \"Nymphodoros\" o \"Nymphodora\", viene inoltre citata nel Nuovo Testamento (in Co). In Italia, dove \u00e8 giunto tramitite importazione catalana, il nome gode di scarsissima diffusione.\nOnomastico.\nL'onomastico si pu\u00f2 festeggiare il 10 settembre in memoria di santa Ninfodora, martire con le sorelle Menodora e Metrodora in Bitinia."}
{"id": "4680949", "revid": "47767", "url": "https://it.wikipedia.org/wiki?curid=4680949", "title": "Ninfadora", "text": ""}
{"id": "4680952", "revid": "767487", "url": "https://it.wikipedia.org/wiki?curid=4680952", "title": "The Brothers (film 1909)", "text": "The Brothers \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina conosciuto anche con il titolo \"The Two Brothers\" - usc\u00ec nelle sale cinematografiche USA il 29 settembre 1909."}
{"id": "4680956", "revid": "1543377", "url": "https://it.wikipedia.org/wiki?curid=4680956", "title": "Filiberto Scarpelli (regista)", "text": "Biografia.\nFiglio del direttore della fotografia Marco Scarpelli, ha iniziato la sua attivit\u00e0 in qualit\u00e0 di fotografo. Il suo primo lavoro di rilievo \u00e8 stato con il regista Angelo d'Alessandro per il quale ha realizzato le foto della serie televisiva \"Fotostorie\" nel 1969. Dal 1973 al 2012 ha lavorato alla Sapienza Universit\u00e0 di Roma quale responsabile del Laboratorio di Paletnologia. Le sue foto illustrano la maggior parte delle pubblicazioni relative agli scavi condotti in Anatolia Orientale (Arslantepe), in Medio Oriente e in Italia dal Dipartimento di Scienze dell'Antichit\u00e0. Fra le altre: \"Vivere sul Lago\" di Manfredini, Conati, Carboni; \"Le Dune, il Lago, il Mare\" di A. Manfredini; \"Conelle di Arcevia\" di Cazzella, Moscoloni, Recchia; \"Arslantepe alle Origini del Potere\", catalogo della Mostra, 2004; \"Salvatore Puglisi\", nella Paletnologia Italiana, a cura di Sandra Manfredini, Cecilia Conati, Filiberto Scarpelli; \"Avventure e Osservazioni sulle Coste di Barberia I e II volume\", di Filippo Pananti, a cura di Filiberto e Giacomo Scarpelli. \"Il Gatto Felics e le sue sette vite\" di Filiberto Scarpelli, Gallucci Editore 2016. In corso di pubblicazione: \"Le Persone, gli Animali, le Cose\" di Filiberto Scarpelli. In campo cinematografico \u00e8 autore di numerosi cortometraggi e documentari, fra i quali: \"I Tesori della Postumia\" (1998); \"Arslantepe, il tempo in posa\" (2000); \"Preghiere di fango, un racconto fotografico\" (2002) (regia con Massimo Casavola, Film documentario d'arte, selezionato per la finalissima del concorso internazionale/Festival del film d'arte edizione 2004 e classificatosi secondo dietro a \u201cLo sguardo di Michelangelo\u201d, di Michelangelo Antonioni; \"Il Ludwig di Visconti storia del film e della sua ricostruzione\" (2002); \"I Custodi del Tempo\"; \"Un viaggio nel Tempio\"; \"Gesti di scavo\"; \"L'Universit\u00e0 di notte\" (2005); \"Ornavasso nella memoria\" (2005); \"Ricordando in musica\" (2006) (concerto con immagini eseguito nei Teatri dell'Opera di Bari, Malaga, Nizza; \"Noi Ricordiamo\" (2007); \"Suso si affaccia sul mondo\" (2007); \"Microstorie protostoriche, gli abitanti di Ornavasso in Et\u00e0 pre-romana\" (2013); Tormenti - Film disegnato (2011), \u00e8 il suo primo lungometraggio, realizzato sui disegni dello zio sceneggiatore Furio Scarpelli.\n\u00c8 membro dell'Accademia del Cinema Italiano dal 2009."}
{"id": "4680961", "revid": "729019", "url": "https://it.wikipedia.org/wiki?curid=4680961", "title": "Linea Karatsu", "text": "La \u00e8 una linea ferroviaria regionale dell'isola del Ky\u016bsh\u016b, in Giappone, gestita dalla JR Kyushu, e collega la stazione di Kubota, a Saga e quella di Nishi-Karatsu, nella citt\u00e0 di Karatsu, entrambe nella prefettura di Saga. Tutti i treni della linea diretti a Saga si immettono sulla linea principale Nagasaki oltre Kubota, mentre quelli diretti sulla linea Chikuhi per Fukuoka escono dalla linea in corrispondenza della Yamamoto o di Karatsu."}
{"id": "4680968", "revid": "1573940", "url": "https://it.wikipedia.org/wiki?curid=4680968", "title": "Tempio corale di Bucarest", "text": "Il tempio corale di Bucarest, costruito nel 1866 in stile neomoresco, \u00e8 una sinagoga situata a Bucarest in Romania. \u00c8 attiva al servizio della comunit\u00e0 ebraica locale.\nStoria.\nNell'Ottocento la comunit\u00e0 ebraica di Bucarest gi\u00e0 conosceva un rapido sviluppo da richiedere la costruzione di svariate sinagoghe monumentali.\nQuesta sinagoga serviva al culto della comunit\u00e0 riformata. Gli architetti viennesi Gustav I. Enderle e Freiwald disegnarono un edificio neomoresco, ispirandosi direttamente al modello del Leopoldst\u00e4dter Tempel, completato nel 1858.\nIl 21 luglio 1864, fu collocata la prima pietra ed i lavori erano quasi completati nei primi mesi del 1866, tanto che furono ordinati a Budapest i rotoli della Torah e gli altri utensili necessari per il servizio liturgico. L'inaugurazione fu ritardata dallo scoppio di moti antisemiti che portarono ad un incendio della sinagoga. Riparati i danni con il contributo dello stesso governo rumeno, la cerimonia di apertura pot\u00e9 svolgersi il 6 luglio 1867 presieduta dal rabbino Antoine Levy, alla presenza di rappresentanti del governo e diplomatici stranieri.\nNel corso del tempo, l'edificio ha subito interventi di restauro che ne hanno modificato in parte l'aspetto architettonico . Nel 1892 sono stati aggiunti i contrafforti all'esterno, e all'interno \u00e8 stato costruito il secondo piano della galleria. Nel 1932, gli architetti Iuliu Leoneanu e Grigore Hirs realizzarono un piano di ampliamento, costruendo una nuova ala su due pieni con una sala conferenze e altri locali di servizio, per l'archivio e la biblioteca. Furono aggiunte degli ulteriori scaloni per raggiungere il primo piano, fu cambiato l'impianto di riscaldamento centralizzato e furono sostituite le decorazioni che si erano degradate col tempo.\nDurante gli anni della seconda guerra mondiale, il terremoto del 10 novembre 1940 e la vandalizzazione subita ad opera delle milizie fasciste rumene nel gennaio 1941 provocarono gravi danni, che poterono per\u00f2 essere riparati nel 1945, sotto la direzione dell'architetto Giulio Leoneanu.\nDurante il periodo comunista l'edificio fu poco usato e poco curato, ma sopravvisse integro fino alla caduta di [Nicolae Ceau\u0219escu nel 1989.\nLa nuova Repubblica democratica della Romania ha mostrato maggior attenzione alla salvaguardia del patrimonio artistico ebraico. Nel 2004 l'edificio \u00e8 stato ufficialmente incluso nella lista dei monumenti di valore storico e artistico della citt\u00e0 di Bucarest.\nI restauri del 2007 segnano il pieno recupero strutturale e funzionale dell'edificio, che ancor oggi serve alle necessit\u00e0 religiose della comunit\u00e0 ebraica locale.\nIl piccolo cortile in fronte alla sinagoga \u00e8 oggi dominato da un monumento in memoria delle vittime dell'Olocausto con una grande menorah, che risalta sullo sfondo variopinto della facciata."}
{"id": "4680969", "revid": "1543377", "url": "https://it.wikipedia.org/wiki?curid=4680969", "title": "Bullrun", "text": "Bullrun \u00e8 il nome in codice di un programma di decifratura condotto dalla National Security Agency degli Stati Uniti. L'equivalente ente britannico GCHQ ha un programma simile il cui nome in codice \u00e8 \"Edgehill\". Informazioni sull'esistenza del programma sono emerse dai documenti diffusi nel 2013 da Edward Snowden.\nAccesso al programma.\nL'accesso al programma \u00e8 riservato ad un ristretto gruppo di persone delle agenzie di SIGINT di Stati Uniti, Regno Unito, Canada, Australia e Nuova Zelanda, ovvero i paesi membri dell'accordo UKUSA. Quando non si riesce a decifrare un segnale con la tecnologia attuale, esso viene trattenuto indefinitamente finch\u00e9 non si riesce a decifrarlo.\nFunzionamento.\nGi\u00e0 negli anni '90, attraverso l'implementazione del chip Clipper e dell'algoritmo di cifratura Skipjack nei sistemi di comunicazione e l'imposizione di restrizioni all'esportazione di software crittografico, il governo statunitense aveva tentato di garantirsi un accesso alle comunicazioni criptate. Il sostegno del governo alla diffusione della pratica del \"key escrow\", un eufemismo per indicare un sistema di \"backdoor\", ha ricevuto forti critiche e riscontrato un bassissimo successo. Dall'inizio degli anni 2000, mentre diversi sistemi di criptazione si diffondevano attraverso Internet, l'NSA spende miliardi di dollari in campagne per conservare la sua capacit\u00e0 di intercettare le comunicazioni. La strategia consiste nell'influenzare la definizione degli standard di criptazione per fare in modo che non siano sufficientemente robusti da impedirne la violazione da parte dell'agenzia stessa. L'NSA lavora anche su strumenti hardware che consentano di accelerare gli attacchi a forza bruta.\nEtimologia.\nIl nome \"Bullrun\" deriva dalla prima battaglia di Bull Run, la prima grande battaglia terrestre della guerra di secessione americana. \"Edgehill\" deriva invece dalla battaglia di Edgehill, la prima battaglia della guerra civile inglese."}
{"id": "4680970", "revid": "767487", "url": "https://it.wikipedia.org/wiki?curid=4680970", "title": "Old Heidelberg (film 1909)", "text": "Old Heidelberg \u00e8 un cortometraggio muto del 1909. Il nome del regista non viene riportato nei credit. \u00c8 il primo adattamento cinematografico del racconto \"Karl Heinrich\" di Wilhelm Meyer-F\u00f6rster. La storia del principe studente diede poi lo spunto a Meyer-F\u00f6rster per un lavoro teatrale che prese il titolo \"Alt Heidelberg\" (vecchia Heidelberg).\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 28 aprile 1909."}
{"id": "4680971", "revid": "858648", "url": "https://it.wikipedia.org/wiki?curid=4680971", "title": "Diva Futura - L'Avventura dell'Amore", "text": ""}
{"id": "4680980", "revid": "841900", "url": "https://it.wikipedia.org/wiki?curid=4680980", "title": "Unione Sportiva Pontedera 1912", "text": ""}
{"id": "4680983", "revid": "287204", "url": "https://it.wikipedia.org/wiki?curid=4680983", "title": "Mauro Laurenti", "text": "Biografia.\nDopo la maturit\u00e0 artistica e l'Accademia delle Belle Arti, inizia a lavorare presso lo Studio Leonetti e a collaborare con Renzo Barbieri per Donna Blu.\nDisegna in seguito per alcune testate delle Edizioni Acme tra cui Splatter, Mostri e Torpedo, collaborando poi con lo studio di animazione di Vito Lo Russo, che per esso realizza uno story-board di Zagor, grazie al quale riuscir\u00e0 a entrare in contatto con la Sergio Bonelli Editore, iniziando una collaborazione con la casa editrice milanese che dura tutt'oggi.\nAttualmente Laurenti \u00e8 autore di Zagor e Dampyr.\nBibliografia.\nDampyr\nZagor\nTex"}
{"id": "4680984", "revid": "640389", "url": "https://it.wikipedia.org/wiki?curid=4680984", "title": "Afghanistan ai Giochi della XIX Olimpiade", "text": "L'Afghanistan partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 5 atleti, tutti impegnati nella lotta. Fu la sesta partecipazione di questo Paese ai Giochi. Non fu conquistata nessuna medaglia."}
{"id": "4680995", "revid": "310967", "url": "https://it.wikipedia.org/wiki?curid=4680995", "title": "Brigate gialloblu", "text": ""}
{"id": "4680997", "revid": "767487", "url": "https://it.wikipedia.org/wiki?curid=4680997", "title": "Wilhelm Meyer-F\u00f6rster", "text": "Il suo racconto \"Karl Heinrich\" pubblicato nel 1898, che si ispirava a una poesia di Joseph Victor von Scheffels, gli diede lo spunto per \"Alt-Heidelberg\", una commedia di grande successo che venne in seguito adattata numerose volte per lo schermo."}
{"id": "4681011", "revid": "767487", "url": "https://it.wikipedia.org/wiki?curid=4681011", "title": "Taft in Chicago, and at the Ball Game", "text": "Taft in Chicago, and at the Ball Game \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 20 settembre 1909 distribuito dall'Essanay Film Manufacturing Company."}
{"id": "4681013", "revid": "1310927", "url": "https://it.wikipedia.org/wiki?curid=4681013", "title": "Athl\u012btikos Syllogos Ar\u012bs Thessalonik\u012bs 2013-2014", "text": "Rosa.\n\"Rosa, numerazione e ruoli sono aggiornati al 2 settembre 2013\".\n (in prestito dall'Olympiakos)\n () (in prestito dall'Olympiakos)\n ()\n ()"}
{"id": "4681016", "revid": "1910023", "url": "https://it.wikipedia.org/wiki?curid=4681016", "title": "Nazionale Under-15 di calcio di San Marino", "text": "La nazionale Under-15 di calcio di San Marino \u00e8 la rappresentativa Under 15 della Repubblica di San Marino ed \u00e8 posta sotto l'egida della Federazione Sammarinese Giuoco Calcio."}
{"id": "4681017", "revid": "275226", "url": "https://it.wikipedia.org/wiki?curid=4681017", "title": "Morbo regio", "text": ""}
{"id": "4681018", "revid": "1516087", "url": "https://it.wikipedia.org/wiki?curid=4681018", "title": "Giulio Libano", "text": "Biografia.\nGiulio Libano nasce a Vercelli nel 1923.\nDopo aver frequentato il Conservatorio di Milano, intraprende la sua carriera musicale nel gruppo degli Asternovas formatosi nel 1943 con Fred Buscaglione. Libano inizia poi la collaborazione in qualit\u00e0 di arrangiatore e strumentista con la formazione di Giordano Bruno Martelli, con la quale gira per alcuni anni in Italia, nel resto d'Europa e nel Medio Oriente.\nNegli anni Cinquanta \u00e8 a Milano, suonando in locali insieme, fra gli altri, a Franco Cerri, Pino Calvi, Glauco Masetti, Gil Cuppini; collabora come direttore artistico presso etichette dell'epoca, la Italdisc e la SAAR, dove contribuisce a lanciare interpreti quali Mina, Adriano Celentano, Tony Dallara e Johnny Dorelli. Nel 1959 \u00e8 arrangiatore e direttore nelle \"Milano Sessions\" di Chet Baker pubblicate in LP.\nNegli anni '60 e '70 compone e arrangia brani per altri artisti italiani come Fausto Leali, Nicola di Bari, Peppino Gagliardi, Orietta Berti, Marino Barreto e Nicola Arigliano. Cura le produzioni italiane di personalit\u00e0 quali Dalida, Fran\u00e7oise Hardy, Pat Boone, Petula Clark, Ben E. King e Caterina Valente. Chiamato negli Stati Uniti e in Canada, lavora alla realizzazione di album per Connie Francis e Tony Massarelli e partecipa a festival in Sud America con Tony Dallara e Fausto Leali.\nNegli anni successivi continua le collaborazioni in campo jazzistico, in Italia con Giorgio Gaslini, Renato Sellani e Franco Cerri fra gli altri, e a livello internazionale con Chet Baker, Buddy Colette, Claude Williamson e Bud Shank. Compone musiche per pubblicit\u00e0 e colonne sonore. Partecipa numerose volte al Festival di Sanremo come arrangiatore e direttore d'orchestra.\nAgli inizi degli anni Ottanta si dedica assieme a Renato Sellani alla composizione di musiche per spettacoli e commedie teatrali per Ernesto Calindri, Walter Chiari, Enrico Beruschi, Gianrico Tedeschi, Renzo Montagnani, Ivana Monti, Sylva Koscina e altri attori. Realizza dischi con il tenore Giuseppe Di Stefano e segue la direzione artistica e le esibizioni di scuole civiche e conservatori a Opera, Milano, Orbetello e Cagliari.\nNel terzo millennio Libano continua la collaborazione con artisti tra cui Paolo Fresu.\nIl 16 ottobre 2016 muore a Milano all'et\u00e0 di 93 anni."}
{"id": "4681029", "revid": "61436745", "url": "https://it.wikipedia.org/wiki?curid=4681029", "title": "Tardo Rinascimento", "text": ""}
{"id": "4681043", "revid": "36426", "url": "https://it.wikipedia.org/wiki?curid=4681043", "title": "Ponte della Cittadella (Alessandria)", "text": ""}
{"id": "4681056", "revid": "767487", "url": "https://it.wikipedia.org/wiki?curid=4681056", "title": "Aslak Falch", "text": "Biografia.\n\u00c8 il nipote di Edgar Falch, ex giocatore del Viking e della Nazionale norvegese.\nCarriera.\nClub.\nFalch ha giocato nell'Hundv\u00e5g, prima di trasferirsi al Viking. Ha esordito nell'Eliteserien in data 25 ottobre 2009, sostituendo l'attaccante Tommy H\u00f8iland a causa dell'espulsione del portiere titolare Artur Kotenko, nella sfida sul campo dello Str\u00f8msgodset: il Viking si trovava in vantaggio per 0-1, ma il giovane portiere ha subito due reti e l'incontro si \u00e8 concluso con una sconfitta per 2-1.\nAd aprile dell'anno successivo, si \u00e8 trasferito al Vidar con la formula del prestito. Tornato al Viking, non \u00e8 riuscito a scavalcare nelle gerarchie il portiere titolare Rune Almenning Jarstein.\nIl 25 novembre 2011, Falch ha firmato cos\u00ec un contratto biennale con il Sandnes Ulf, che sarebbe stato valido a partire dal 1\u00ba gennaio successivo. Ha debuttato in squadra il 1\u00ba maggio 2012, nella sconfitta per 2-1 contro lo Staal J\u00f8rpeland, partita valida per il primo turno del Norgesmesterskapet. Nelle gerarchie dell'allenatore Asle Andersen, il primo portiere era Bo Andersen, ma a partire dal mese di agosto 2012, Falch ha ottenuto il posto da titolare.\nLibero da vincoli contrattuali, il 7 gennaio 2014 si \u00e8 aggregato all'H\u00f8dd per un provino. Il 20 gennaio, ha firmato un contratto biennale. Il 10 dicembre 2015, l'H\u00f8dd ha comunicato sul proprio sito internet che il contratto del giocatore, in scadenza a fine mese, non sarebbe stato rinnovato.\nIl 4 gennaio 2016, libero da vincoli contrattuali, ha firmato un accordo biennale con il V\u00e5lerenga. Ha scelto il numero 30. Ha esordito in squadra il 14 marzo successivo, schierato titolare nella sconfitta casalinga per 0-2 contro il Viking. Ha disputato 17 partite in stagione, tra campionato e coppa, subendo 22 reti.\nIl 6 agosto 2017, gli svedesi dell'IFK Norrk\u00f6ping hanno reso noto d'aver ingaggiato Falch, che si \u00e8 legato al nuovo club con un contratto valido fino al termine della stagione in corso.\nIl 20 dicembre 2017, Falch ha fatto ritorno in Norvegia per giocare nel Sarpsborg 08. Il 10 dicembre 2018 ha prolungato il contratto che lo legava al club fino al 31 dicembre 2021.\nIl 10 settembre 2020 si \u00e8 accordato con il Sandnes Ulf, a cui si \u00e8 legato fino al 31 dicembre 2023.\nNazionale.\nIl 22 gennaio 2013, \u00e8 stato incluso tra i convocati della \"nuova\" Nazionale Under-21 norvegese, che sarebbe stata guidata ad interim da Trond Nordsteien fino all'estate seguente, mentre Tor Ole Skullerud avrebbe preparato quella \"vecchia\" per il campionato europeo di categoria: la formazione scandinava avrebbe affrontato la Turchia. Falch non ha esordito in quell'occasione, ma il 21 marzo successivo: \u00e8 stato titolare nella vittoria per 1-3 contro la Scozia. Dopo che la Nazionale \u00e8 stata ripresa da Skullerud, \u00e8 stato convocato per la prima volta il 2 settembre, sostituendo l'infortunato Christian Sukke in vista delle sfide di qualificazione al campionato europeo 2015 contro Portogallo e Macedonia. Falch \u00e8 stato impiegato come titolare nella sfida contro la formazione balcanica, che si \u00e8 conclusa con un successo norvegese per 2-1. Il commissario tecnico gli ha dato fiducia dopo la scadente prestazione di Eirik Holmen Johansen contro i lusitani.\nStatistiche.\nPresenze e reti nei club.\n\"Statistiche aggiornate al 25 dicembre 2020.\""}
{"id": "4681058", "revid": "122908597", "url": "https://it.wikipedia.org/wiki?curid=4681058", "title": "IPhone 5c", "text": "L\u2019iPhone 5c appartiene alla settima generazione di smartphone iPhone, dopo i suoi predecessori iPhone EDGE, IPhone 3G, IPhone 3GS, iPhone 4, iPhone 4S, iPhone 5, con involucro completamente in policarbonato sviluppato da Apple, presentato ufficialmente il 10 settembre 2013 assieme ad iPhone 5s. L'iPhone 5c si caratterizza inoltre per la disponibilit\u00e0 in cinque colori differenti (bianco, rosa, giallo, blu e verde).\nL'iPhone 5c, prima del suo lancio e della comunicazione dei prezzi al pubblico, era stato atteso come un modello \"low-cost\"; le indiscrezioni comunicate dai principali siti di informazione, infatti, anticipavano un prezzo di circa 200 dollari, generando un certo livello di aspettativa e lasciando intendere si trattasse di un dispositivo che Apple voleva porre in concorrenza agli smartphone Android di fascia media. Tuttavia tale anticipazione era basata esclusivamente su speculazioni, non avendo mai dato o suggerito Apple alcuna indicazione in tal senso. I prezzi al pubblico si sono alla fine rivelati sostanzialmente allineati a quelli degli altri modelli di iPhone, suscitando quindi critiche da parte dei media.\nSoftware.\nL'iPhone 5c \u00e8 stato introdotto sul mercato con iOS 7.0. Il supporto finisce a giugno del 2017, quando viene annunciato che non monter\u00e0 la successiva versione di iOS nell\u2019Apple WWDC 2017.\nDa un punto di vista di software applicativo, oltre all'assistente vocale Siri, alle versioni mobili del browser Safari e del client di posta elettronica Mail e alle applicazioni per le funzioni di base (chiamate telefoniche, messaggi, contatti, calendario, calcolatrice, memo vocali, promemoria, foto camera, note, video, musica, orologio), l'iPhone 5c (come gli altri) \u00e8 fornito di serie con alcune applicazioni extra sviluppate da Apple:\nHardware.\nInvolucro.\nA differenza degli altri modelli di iPhone, dotati di involucro metallico, il 5c si caratterizza per essere il primo modello di iPhone con involucro plastico in policarbonato. La denominazione \"plastic fantastic\" deriva dalla straordinaria resistenza conferita alla plastica, lavorata con saldatura laser su telaio interno, e che funge anche da antenna. La plastica mischiata al ferro conferisce al telefono una straordinaria resistenza.\nL'iPhone 5c \u00e8 disponibile in cinque colorazioni diverse: bianco, giallo, verde lime, azzurro e rosa. La C della sigla del modello sta per \"color\" per indicare proprio questa caratteristica.\nIl dispositivo \u00e8 dotato di un display LCD Multi-touch con tecnologia IPS a colori di 4 pollici di tipo retina, con una risoluzione massima di 1136 \u00d7 640 pixel e una densit\u00e0 di 326 ppi.\nTasti fisici.\nCome gli altri modelli di iPhone, il 5c \u00e8 dotato di cinque tasti fisici tra cui: il tasto Home sotto il display che riporta al menu home, il pulsante di accensione-standby nella parte superiore, e al lato l'interruttore Silenzioso e i due pulsanti del volume.\nAudio.\nFormati audio supportati: AAC (da 8 a 320\u00a0kBps), Protected AAC (da iTunes Store), HE-AAC, MP3 (da 8 a 320\u00a0kBps), MP3 VBR, Audible (formati 2, 3, 4, Audible Enhanced Audio, AAX e AAX+), Apple Lossless, AIFF e WAV Livello di volume massimo configurabile dall'utente.\nVideo.\nLa fotocamera posteriore \u00e8 la stessa utilizzata nell'iPhone 5, di tipo iSight a 8 megapixel di risoluzione in grado anche di registrare filmati video in HD (1080p) fino a 30 fotogrammi al secondo, completi di audio. La fotocamera frontale possiede una risoluzione VGA di 1,3 megapixel pu\u00f2 registrare video HD a 720p.\nArchiviazione.\niPhone 5c \u00e8 disponibile in tre varianti: 8 GB, 16\u00a0GB e 32\u00a0GB. I dati vengono memorizzati su una memoria flash integrata senza possibilit\u00e0 di espansione. Nel mese di marzo 2014, il produttore ha annunciato la nuova variante di iPhone 5c con un taglio di memoria da 8GB a un prezzo inferiore. Dopo l'uscita e il lancio di iPhone 6, sono stati ritirati i tagli da 16 GB e 32 GB, lasciando in commercio soltanto il taglio di archiviazione da 8 GB.\nCPU e RAM.\nL'iPhone 5c utilizza lo stesso processore utilizzato per l'iPhone 5, il chip A6, con 1 GB di memoria RAM.\nBatteria.\niPhone 5c \u00e8 dotato di una batteria agli ioni di litio integrata da 1510\u00a0mAh, migliorata in termini di durata rispetto all'iPhone 5 e al 5S.\nConnettivit\u00e0.\nL'iPhone 5c \u00e8 in grado di navigare su reti GPRS, 3G, e LTE. \u00c8 dotato di connettivit\u00e0 wireless 802.11 a/b/g/n da 2,4 e . Supporta il Bluetooth 4.0 e la connessione per la navigazione \"turn by turn\" tramite GPS assistito e GLONASS. \u00c8 presente inoltre un'interfaccia USB con cavo di connessione Lightning a 8 pin.\nDifetti.\nDiversi utenti lamentano la frattura del display se il dispositivo \u00e8 soggetto a pressione (ad esempio se riposto nella tasca posteriore dei pantaloni).\nMolti utenti hanno riscontrato un eccessivo riscaldamento della scocca del dispositivo, si presume che la scelta da parte di Apple di creare delle cover apposite, fornite di buchi, sia proprio per questo motivo.\nPrezzi.\nL'iPhone 5c inizialmente veniva venduto ad un prezzo di 629 euro per la versione da 16GB e 729 euro per quella da 32GB.\nCon l'uscita dell'iPhone 6 e 6 Plus, nel settembre 2014, i tagli di memoria da 16 GB e 32GB sono stati rimossi per lasciare spazio alla sola versione da 8GB, in vendita al prezzo di 429 euro. \nCon l'arrivo sul mercato degli iPhone 6S e iPhone 6s Plus, il 9 settembre 2015 l'iPhone 5c \u00e8 stato rimosso dalla vendita presso i canali ufficiali Apple, per essere sostituito dall'iPhone 5s come modello \"entry level\"."}
{"id": "4681059", "revid": "830579", "url": "https://it.wikipedia.org/wiki?curid=4681059", "title": "Albi di Dylan Dog (2007)", "text": "Albi del fumetto Dylan Dog pubblicati nel 2007\nIl cimitero dei freaks.\nNel cimitero dei freaks vengono sepolte tutte le persone affette da gravi malformazioni fisiche. Ultimamente alcune tombe vengono profanate da alcuni curiosi, quando uno di questi verr\u00e0 ucciso a morsi, Dylan Dog indagher\u00e0 per scoprire il mistero. Anche perch\u00e9 l'impronta dentale dei morsi corrisponde con quella di un freak deceduto, Clive \u201cMouthy\u201d Geller, il cui corpo sembra essere sparito dal cimitero.\nLa locanda alla fine del mondo.\nUn poliziotto ex collega di Dylan Dog chiede il suo aiuto in merito alla misteriosa sparizione di due ragazzi. Dylan si reca cos\u00ec a Thetford, un paesino di campagna, luogo delle sparizioni, ma durante il tragitto si perde a causa di una tormenta di neve. Trover\u00e0 cos\u00ec rifugio in una strana locanda situata alla fine del mondo.\nTutti gli amori di Sally.\nSally Taylor \u00e8 convinta che per essere davvero felici una donna debba avere tre uomini: un marito, un amante e un vero amico. Mort Haggarth \u00e8 un assassino che vuole Sally solo per s\u00e9 e che per questo uccide a martellate tutti e tre gli uomini, sfigurandoli. Sally chiede cos\u00ec l'aiuto di Dylan, il quale diventa in questo modo il nuovo obiettivo dell'assassino.\nAnima d'acciaio.\nChester Moore \u00e8 un proprietario di un negozio di armi, amico di Dylan Dog. L'uomo \u00e8 convinto che tutte le armi abbiano un'anima e che, sapendole ascoltare, possano indicare a chi le possiede il nome della prossima vittima. Dylan, inizialmente scettico, avvier\u00e0 le indagini assieme alla sua nuova cliente, Jessie James, per scoprire chi abbia ucciso l'armaiolo utilizzando proprio la pistola dell'Indagatore dell'Incubo.\nI ricordi sepolti.\nDylan Dog accompagna Merian Darke, la sua attuale fidanzata, al suo paese natale per il funerale della madre. Il ritorno far\u00e0 tornare alla mente della ragazza antichi ricordi, suo padre infatti spar\u00ec quando lei era bambina, a detta sua inghiottito dalla terra. Da quell'accaduto Merian svilupp\u00f2 una fobia verso la terra che ancora oggi la perseguita.\nAscensore per l'Inferno.\nDylan Dog ha un appuntamento \"infernale\" al quale non pu\u00f2 mancare, deve arrivare al \"Tribunale\" il giorno 6 giugno, alle ore 6 e prendere l'ascensore numero 6 per andare al 6\u00ba piano, purtroppo per lui una serie di strani inconvenienti minacciano di fargli saltare l'incontro.\nIl guardiano del faro.\nA Godmouth, un piccolo paese di pescatori affacciato sul mare, il guardiano del faro, a seguito di orribili visioni, uccide una persona. Per scoprire se il faro \u00e8 realmente infestato dai fantasmi, Dylan Dog si far\u00e0 assumere come nuovo guardiano.\nPoltergeist!\nSidney Lamoor assume Dylan Dog affinch\u00e9 indaghi su alcuni strani fenomeni che si manifestano nella sua casa. Per non turbare la figlia Becky, Dylan finger\u00e0 di essere uno zio che viveva in Brasile. La ragazza ha avuto infatti un'infanzia difficile a causa dell'uccisione del padre, assassinato dall'amante della madre quando lei era ancora bambina. \nI mostri di Sullivan.\nGilles Sullivan \u00e8 un uomo debole e timoroso che decide di migliorare la sua scialba vita entrando nella congrega del reverendo Sunbeauty. Durante il suo percorso all'interno della congrega, imparer\u00e0 a vedere i demoni che si nascondono nell'animo umano. \nVite in gioco.\nDylan Dog vuole aiutare Ike Toole, un suo ex collega poliziotto, a rimettersi in sesto. L'uomo infatti, da perfetto agente qual era, a seguito di una missione sotto copertura per sgominare un'organizzazione criminale ha abbandonato famiglia e amici per una vita fatta di sacrifici.\nLa stanza numero 63.\nUn criminale rapisce la nuova cliente di Dylan Dog tenendola in ostaggio all'interno di un vecchio studio cinematografico non pi\u00f9 utilizzato. L'uomo vuole che l'ispettore Bloch entri dentro l'edificio solo e disarmato. Nel frattempo Dylan cercher\u00e0 di capire quali siano le reali intenzioni del criminale.\nIl feroce Takurr.\nLea Dunson viene accusata di aver ucciso l'ex marito Bertram Watkins. L'uomo \u00e8 un collezionista accanito di figurine, fumetti e altro e la ex moglie ritiene che ad ucciderlo sia stato proprio un mostro uscito da una delle sue collezioni di figurine. Chiede cos\u00ec l'aiuto di Dylan Dog per dimostrare la sua innocenza."}
{"id": "4681060", "revid": "466539", "url": "https://it.wikipedia.org/wiki?curid=4681060", "title": "Sinagoga vecchia di Charleston", "text": "La sinagoga vecchia di Charleston, oggi scomparsa, era una sinagoga del periodo precedente alla guerra civile americana. Costruita nel 1794 nel centro di Charleston (Carolina del Sud) in stile georgiano, fu distrutta nell'incendio della citt\u00e0 del 1838. Sul suo sito fu edificata nel 1841 la neoclassica sinagoga Kahal Kadosh Beth Elohim, tuttora esistente.\nStoria (1794-1838).\nLa comunit\u00e0 ebraica di Charleston (Carolina del Sud) si era costituita nel 1749, ancora in periodo coloniale, da ebrei sefarditi provenienti dai Caraibi. In breve era divenuta la pi\u00f9 numerosa e fiorente comunit\u00e0 ebraica del Nord America con oltre 500 membri. Nel 1794, all'indomani della Guerra d'indipendenza americana, nel nuovo clima di libert\u00e0 sancito dalla Costituzione americana, era stata inaugurata nel centro di Charleston la grande sinagoga in stile georgiano, la pi\u00f9 imponente allora di tutta l'Unione.\nL'edificio sorgeva isolato su una via cittadina molto trafficata (al n.90 di Hasell Street), da cui era separato da una semplice recinzione in ferro. Lo stile prescelto, con tanto di campanile, rendeva la sinagoga praticamente indistinguibile all'esterno dalle molte chiese cristiane della citt\u00e0. Locazione e forma segnavano anche visivamente la raggiunta integrazione della comunit\u00e0 ebraica all'interno del tessuto religioso e sociale cittadino.\nL'interno, che ci \u00e8 giunto in un dipinto d'epoca di Solomon Carvalho, riprendeva lo schema tradizionale delle sinagoghe ortodosse sefardite con il leggio per la lettura della legge al centro della sala, l'arca santa addossata alla parete orientale e i matronei disposti a galleria su balconate sorrette da colonne. Grandi finestre illuminavano la sala sui due piani di costruzione.\nLa sinagoga vecchia di Charleston non sopravvisse a lungo; fu distrutta in modo irreparabile nel grande incendio che nel 1838 divor\u00f2 buona parte della citt\u00e0. Di essa restano oggi solo alcuni disegni d'epoca e la recinzione in ferro che una volta la circondava. Sul suo sito fu costruita nel 1841 la neoclassica sinagoga Kahal Kadosh Beth Elohim, tuttora esistente."}
{"id": "4681061", "revid": "295921", "url": "https://it.wikipedia.org/wiki?curid=4681061", "title": "Dick Palmer", "text": ""}
{"id": "4681063", "revid": "969415", "url": "https://it.wikipedia.org/wiki?curid=4681063", "title": "Piacenza Football Club 1994-1995", "text": "Questa voce raccoglie le informazioni riguardanti il Piacenza Football Club nelle competizioni ufficiali della stagione 1994-1995.\nStagione.\nDopo la retrocessione dalla massima serie, per il campionato 1994-1995 la squadra, salvo pochi ritocchi (il difensore Rossini, il centrocampista Minaudo e soprattutto Filippo Inzaghi, rientrato dal prestito all'Hellas Verona), viene mantenuta inalterata sotto la guida di Cagni, alla sua quinta stagione sulla panchina emiliana. Forte del trio d'attacco formato da Gianpietro Piovani, Antonio De Vitis e Inzaghi, autore di 42 reti complessive, il Piacenza ottiene il ritorno in Serie A con cinque giornate di anticipo, stabilendo anche il record di punti per la serie cadetta (71).\nDivisa e sponsor.\nIl fornitore ufficiale di materiale tecnico per la stagione 1994-1995 fu ABM, mentre lo sponsor di maglia fu Cassa di Risparmio di Parma e Piacenza.\nOrganigramma societario.\nArea direttiva\nArea tecnica\nArea sanitaria"}
{"id": "4681064", "revid": "1990325", "url": "https://it.wikipedia.org/wiki?curid=4681064", "title": "Sigismondo IV Gonzaga", "text": "Biografia.\nSigismondo nacque nel 1702 da Francesco Gaetano Gonzaga, discendente della famiglia dei Gonzaga di Vescovato, ramo collaterale dei Gonzaga e da Anna Goldoni Amigoni.\nSigismondo, il parente pi\u00f9 prossimo dei Gonzaga del ramo principale di Mantova, avrebbe dovuto essere l'erede del Ducato di Mantova ma per l'ultimo duca di Mantova Ferdinando Carlo di Gonzaga-Nevers venne dichiarata la decadenza nel 1708.\nNel 1742 si rec\u00f2 a Vienna alla corte dell'imperatore Carlo VII diventando suo ciambellano. nella speranza che questo nuovo imperatore dovesse far giustizia ai suoi diritti sul Ducato di Mantova, ma il 27 luglio 1742 fu accusato e dichiarato apertamente fellone dall'imperatrice Maria Teresa d'Austria e spogliato di ogni suo bene personale. Sigismondo IV Gonzaga rientr\u00f2 nei suoi titoli e nei suoi beni nel 1746 tramite le premurose intercessioni del nuovo Elettore di Baviera\nCon la morte di Sigismondo, avvenuta a Venezia nel 1779, da questo personaggio emerge che il ramo dei Gonzaga di Vescovato sentiva il dovere di reclamare e di difendere strenuamente i suoi diritti di successione negli Stati del Mantovano. A Sigismondo IV Gonzaga sarebbe toccato il diritto di regnare sul ducato se i problemi del duca Ferdinando Carlo Gonzaga non lo avessero coinvolto in questioni molto complesse. Ebbe anche termine il ramo della famiglia iniziato con Carlo nel 1567. L'altro ramo invece, iniziato con Giordano Gonzaga nel 1607, \u00e8 tuttora esistente.\nDiscendenza.\nSigismondo nel 1724 spos\u00f2 Carlotta Barisoni (1700-1768) ed ebbero quattro figli:"}
{"id": "4681066", "revid": "84184", "url": "https://it.wikipedia.org/wiki?curid=4681066", "title": "Albi di Dylan Dog (2008)", "text": "Albi del fumetto Dylan Dog pubblicati nel 2008\nIl custode.\nA Maggwann, un piccolo paese di montagna, viene ritrovato un sarcofago di pietra contenente il cadavere di un uomo con abiti settecenteschi. A seguito del ritrovamento, una serie di orribile delitti sconvolger\u00e0 il paese e Dylan Dog avr\u00e0 a che fare con un essere immortale che gi\u00e0 in epoche passate port\u00f2 la morte. L'unico modo per fermarlo sembra essere legato ad un pugnale ritrovato all'interno del sarcofago. \nLa furia dell'Upyr.\nIl professor Emil Lysenko ingaggia Dylan Dog affinch\u00e9 ritrovi la moglie scomparsa. La donna, la ricercatrice Sonja Lysenko, \u00e8 scomparsa assieme ai suoi colleghi durante una spedizione nei pressi della centrale di Chernobyl. Il professore \u00e8 convinto che la squadra sia caduta vittima dell'Upyr, una creatura leggendaria met\u00e0 stregone e met\u00e0 vampiro. Dylan Dog partir\u00e0 cos\u00ec alla volta dell'Ucraina per risolvere il mistero.\nDa una galassia lontana.\nLuc Faraday \u00e8 un famoso scrittore di fantascienza che si rivolge a Dylan Dog affinch\u00e9 lo accompagni a Northland, sua citt\u00e0 Natale, per scoprire il mistero sulla morte dei suoi nonni. Quindi anni prima infatti, quando ancora era un bambino, assistette all'uccisione dei nonni, testimoniando contro una banda di rapinatori, ma ora lo scrittore dice di aver recuperato la memoria persa a causa dello shock subito ed \u00e8 convinto che i suoi nonni siano stati uccisi dagli alieni.\nLa condanna di Casper.\nDylan Dog con l'aiuto di Madame Trelkovski deve cercare di riportare l'equilibrio che esiste tra il nostro mondo e l'aldil\u00e0, equilibrio che pare sia stato spezzato. E pare che al centro di tutto vi sia un ragazzo sedicenne di nome Casper.\nSaluti da Moonlight.\nDylan Dog ritorna a Moonlight per salvare quattro giovani sognatori, Rusty \u201cil ribelle\u201d, Monet \u201cil pittore\u201d, Butterfly \u201cla poetessa\u201d e Gandhi \u201cl'idealista\u201d, inseguiti da tre segugi infernali. \nL'incendiario.\nUn incendio doloso all'interno della scuola di Branford uccide molti alunni. Il paese si trova per\u00f2 in un altro tempo, Dylan Dog pu\u00f2 quindi fermare la strage infiltrandosi sotto falsa identit\u00e0, come Nil Nobody, nella scuola.\nLa collina dei conigli.\nLa famiglia Hutchins, i coniugi Daniel e Martha e la figlia Sheila, vanno a vivere in una casa di campagna, ma il loro soggiorno \u00e8 funestato da strani rumori notturni e da animali domestici sbranati. Dylan Dog cercher\u00e0 di risolvere il mistero che pare venire dalla collina vicina alla casa, in cui un'orda di conigli-zombie si \u00e8 radunata per avere vendetta contro gli esseri umani responsabili di un crimine molto grave.\nLiam il bugiardo.\nTra le tante frottole che quotidianamente racconta Liam Losey, ce n'\u00e8 una in cui asserisce di essere stato l'assistente di Dylan Dog. Questo lo metter\u00e0 nei guai quando un vampiro far\u00e0 la sua comparsa nel quartiere di Brixton, in quanto il mostro ha rapito una ragazza che altri non \u00e8 che la figlia di un pezzo grosso della Mafia, che vuole che Dylan e Liam la liberino.\nReincarnazioni.\nSheena Johnson chiede l'aiuto di Dylan Dog in quanto sostiene che, a seguito di una seduta di ipnosi regressiva, le anime di tre feroci serial killer del passato si siano reincarnate dentro di lei. \nGli artigli del Drago.\nA Soho, la chinatown londinese, \u00e8 in corso una faida tra due fazioni della Triade, la mafia cinese. Dylan Dog cercher\u00e0 di salvare Liu e Zhang, due sorelle immigrate clandestinamente, che pare siano protette dalla guerriglia in corso da forze millenarie.\nCose dell'altro mondo.\nDylan Dog questa volta se la deve vedere con un quartiere della periferia di Londra in cui pare si siano manifestati tutti in una volta la gran parte degli orrori affrontati in passato.\nIl modulo A38.\nDylan Dog \u00e8 l'unico uomo sulla faccia della terra ad avere memoria di Groucho, pare infatti che la sua esistenza sia stata cancellata dalla Terra. Quando Molly Bueller si reca da Dylan dicendo che la stessa cosa \u00e8 accaduta a suo marito, l'indagatore si render\u00e0 conto che il complotto \u00e8 di proporzioni enormi."}
{"id": "4681068", "revid": "580", "url": "https://it.wikipedia.org/wiki?curid=4681068", "title": "Valeria Rossella", "text": "Biografia.\nDiscendente, per via paterna, della settecentesca famiglia dei pittori Ligari di Sondrio, ha coltivato parallelamente all'attivit\u00e0 letteraria l'amore per l'arte e la passione per la musica, studiando per dieci anni pianoforte.\nEsordisce nel 1981 con la raccolta poetica \"Spartiti per il pifferaio di Hamelin, parabole, discanti e incanti\", che nell'anno seguente ottiene il Premio Biella come \"Opera Prima\". Sviluppa quindi nelcorso degli anni, e nelle successive raccolte, un dettato poetico originale, che coniuga nettezza formale e intima visionariet\u00e0.\nValeria Rossella conduce inoltre un'attivit\u00e0 di traduzione di poeti polacchi, collaborando con giornali e riviste. In particolare, ha tradotto il premio Nobel Czes\u0142aw Mi\u0142osz, curando un'antologia delle sue liriche (\"La fodera del mondo\") e la versione di \"Trattato poetico\".\nDal 1993 al 2001 \u00e8 vissuta a Roma con il marito, lo scrittore, poeta e drammaturgo Fabio Doplicher.\nCritica.\n\"Scolpita in ritmi di ampia risonanza classica, in versi spesso lunghi, sostenuti da sonorit\u00e0 tutte interne alla grana stessa della voce che canta, denuncia, spesso invoca, la Rossella celebra \u2013 tema veramente centrale \u2013 l'infinita misericordia di una poesia che convoca morte e vita in un punto critico e indissolubile di comunione\", afferma Giovanni Tesio nel 2012, e Daniele Piccini sul Corriere della Sera ribadisce nello stesso anno: \"i testi sono affilati grazie al lessico puntuale, sonanti per il ritmo e per il fruscio allitterante, sospesi in una desolata bellezza\"."}
{"id": "4681069", "revid": "830939", "url": "https://it.wikipedia.org/wiki?curid=4681069", "title": "Konrad Hermann Christ", "text": ""}
{"id": "4681075", "revid": "1543377", "url": "https://it.wikipedia.org/wiki?curid=4681075", "title": "Convocazioni al campionato europeo di pallavolo femminile 2013", "text": "Elenco delle giocatrici convocate per il campionato europeo 2013."}
{"id": "4681077", "revid": "1543377", "url": "https://it.wikipedia.org/wiki?curid=4681077", "title": "Wonga.com", "text": "Wonga.com \u00e8 una societ\u00e0 britannica di prestiti a breve termine (in inglese: \"payday loan\") a tassi di interesse elevati. Oltre che nel Regno Unito, \u00e8 operativa in Sudafrica, Canada e Polonia. Wonga gestisce anche Wongaforbusiness.com, che fornisce prestiti a breve termine alle piccole imprese.\n\u00c8 stata la prima societ\u00e0 a utilizzare una tecnologia completamente automatizzata per l'elaborazione del rischio, fornendo prestiti personali a breve termine e non garantiti sia online, sia via app e tablet. La societ\u00e0 \u00e8 stata fondata da Errol Damelin e Jonty Hurwitz. La societ\u00e0 lanci\u00f2 il prodotto iniziale nell'ottobre 2007 e fu successivamente la prima a fornire un'app su iPhone per prestiti istantanei. Secondo il suo sito, Wonga ha concesso oltre sette milioni di finanziamenti a tutto il 2012.\nAd Agosto 2018, la societ\u00e0 aveva deciso di interrompere le nuove attivit\u00e0 di prestito, versando in condizioni critiche di liquidit\u00e0.\nProdotti.\nWonga.com.\nWonga offre prestiti di importo fino a 400 sterline per i nuovi clienti e fino a 1\u00a0000 sterline per chi \u00e8 gi\u00e0 stato cliente, con durata compresa tra uno e 30 giorni. I clienti selezionano l'importo e il numero di giorni utilizzando due cursori e il costo totale del credito viene mostrato. Il costo totale \u00e8 calcolato in tempo reale come somma degli interessi, calcolati al tasso semplice dell'1% giornaliero sull'importo del prestito, e della commissione di transazione, pari a una sterlina al giorno ogni 100 sterline prese a prestito. Una volta inserite le informazioni richieste, viene fornita immediatamente una decisione. Nel caso in cui la procedura si concluda positivamente, i fondi vengono depositati sul conto corrente del cliente entro un'ora.\nWongaforbusiness.com.\nWonga for Business offre prestiti tra 3\u00a0000 e 30\u00a0000 sterline con scadenza compresa tra una e 52 settimane al tasso di interesse dello 0,5% settimanale.\nAl lancio, nel maggio 2012, il \"Financial Times\" rifer\u00ec che il tasso di interesse variava tra lo 0,3% e il 2% alla settimana, rispetto a un tasso medio del 4% annuale per i prestiti alle piccole imprese. Una societ\u00e0 che prendesse a prestito 10\u00a0000 sterline per un anno, ripagherebbe alla fine 21\u00a0000 sterline in totale. Nel dicembre 2012 il tasso di interesse era inferiore cos\u00ec che lo stesso prestito sarebbe costato 12\u00a0900 sterline. Al lancio, il responsabile della linea politica alla Federazione delle Piccole Imprese (\"Federation of Small Businesses\") comment\u00f2 che \u201cil servizio poteva fornire una certa flessibilit\u00e0 nella finanza a breve termine ma le imprese avrebbero dovuto procedere con attenzione\u201d, mentre l'amministratore delegato di Wonga disse che \u201c\u00e8 un servizio addizionale per le imprese che hanno bisogno di capitali a breve termine\u201d.\nStoria.\nWonga \u00e8 stata fondata da Errol Damelin e Jonty Hurwitz nell'ottobre 2006. Entrambi i fondatori avevano precedenti esperienze di start-up; nessuno aveva alcuna esperienza nel credito al dettaglio. Quando iniziarono a cercare finanziatori, i potenziali investitori vedevano il settore dei piccoli prestiti a breve termine come una palude rischiosa e non profittevole. Dopo essersi visti rifiutare i fondi dalle banche inglesi, si assicurarono il capitale di rischio attraverso Balderton Capital. La prima sede della societ\u00e0 fu un ufficio in condivisione situato a Londra, in St John's Wood. Nel 2007, dopo un anno di sviluppo, fu lanciato un sito web in versione beta. Nelle interviste, Damelin ha affermato che l'obiettivo era quello di sconvolgere il settore del credito a breve termine, fornendo la trasparenza, il controllo esatto su importo e data di pagamento, l'accesso immediato ai fondi, e tutto senza l'invio di documenti via fax o e-mail.\nIl modello di business basato sulla concessione di credito solo a coloro che possono ripagare in modo affidabile, contrapposto alla pi\u00f9 ampia pratica di utenza dei \"payday loans\", richiedeva un algoritmo in grado di determinare il rischio in modo completamente automatico, cosa che ha dato difficolt\u00e0 di sviluppo nelle fasi iniziali. Al fine di rendere disponibili i fondi direttamente sui conti correnti bancari dei clienti il pi\u00f9 velocemente possibile, era necessaria la collaborazione dei principali istituti di credito. A quanto risulta, le banche furono sprezzanti nei confronti del progetto di Wonga, sostenendo che non sarebbero state totalmente soddisfatte riguardo all'identificazione del cliente senza la documentazione fisica.\nNei primi cinque minuti dal lancio, \u00e8 stata elaborata la prima richiesta di prestito, ed entro una settimana si \u00e8 verificato il primo caso di insolvenza. I successivi mesi di attivit\u00e0 hanno mostrato un aumento della domanda, ma i metodi tradizionali di valutazione del rischio di credito si sono dimostrati inadeguati e l'azienda ha registrato tassi di default del 50% circa. La societ\u00e0 ha utilizzato questo periodo per raccogliere dati sul comportamento dei clienti e ha iniziato a sviluppare la propria tecnologia proprietaria per la valutazione del rischio. Il pieno lancio sul mercato di Wonga.com fu a luglio 2008 e il livello di 100\u00a0000 prestiti \u00e8 stato raggiunto entro giugno 2009. Attraverso l'esperienza dell'elaborazione di questi prestiti, l'azienda ha sviluppato tecnologie che hanno cominciato a ridurre drasticamente la percentuale di insolvenze. Nel luglio 2009 Wonga ha raccolto fondi per ulteriori 13,9 milioni di sterline tramite un'operazione guidata da Accel Partners, Greylock Partners e Balderton Capital che ha permesso di migliorare la tecnologia e di lanciare nel dicembre 2009 la prima app creditizia completa per iPhone. Nel 2009 la societ\u00e0 era gi\u00e0 in utile e i tassi di insolvenza erano sotto il 10%, inferiori rispetto al livello medio per le carte di credito. Una terza fase di raccolta di capitali, guidata da Oak Investment Partners oltre ad altri investitori, quali Meritech Capital Partners e Wellcome Trust, \u00e8 stata completata nel 2011 per 73 milioni di sterline. Alla fine del 2011 la tecnologia di Wonga poteva respingere in modo affidabile due terzi delle richieste e prevedere con un'accuratezza del 93% la capacit\u00e0 di un cliente di restituire un prestito. Nel maggio 2012 la societ\u00e0 ha aperto una succursale in Sudafrica offrendo prestiti al consumo. Nel settembre 2012 sono stati resi pubblici i risultati di bilancio del 2011, con un utile di 45,8 milioni di sterline (in aumento rispetto ai 12,4 milioni di sterline del 2010) a fronte di ricavi per 185 milioni di sterline. Nel novembre 2012 il \"Daily Telegraph\" riport\u00f2 che Wonga stava testando la propria tecnologia anche in Canada.\nCommenti della politica e della stampa.\nWonga sostiene che i propri clienti sono \"giovani professionisti a loro agio con la tecnologia, che in precedenza si rivolgevano alle banche per prendere denaro a prestito\". La societ\u00e0 concorda che il suo indice sintetico di costo (in inglese: \"Annual Percentage Rate\" o APR) fino al 4\u00a0217% (ora 5\u00a0853%) sia \"non economico\", ma sostiene che il proprio cliente tipo abbia un reddito di medio livello e si trovi temporaneamente al corto di soldi a causa di una spesa imprevista, ad esempio per l'acquisto di una nuova caldaia o dei biglietti per un festival musicale. Wonga afferma che i propri prestiti sono spesso pi\u00f9 economici di quelli bancari, se si considerano gli oneri applicati spesso abusivamente e che, sebbene l'informativa sull'APR sia obbligatoria, questo indice sia uno mezzo di comparazione poco valido per i prestiti a breve termine. La Commissione per gli Affari, l'Innovazione e le Competenze (\"Business, Innovation and Skills Committee\") ascolt\u00f2 la testimonianza dell'esperto Martin Lewis il quale afferm\u00f2 che il costo totale di un \"payday loan\" \u00e8 molto pi\u00f9 utile dell'APR. Tuttavia, ha anche fatto notare che, a un tasso di interesse del 4\u00a0212%, un prestito di 100 sterline capitalizza in 7 anni fino a 23,5 migliaia di miliardi di sterline, un importo superiore all'intero debito nazionale statunitense. Questo scenario \u00e8 improbabile si verifichi poich\u00e9 Wonga sospende la maturazione degli interessi molto prima sui propri clienti morosi. Il Dott. Gathergood dell'Universit\u00e0 di Nottingham ha descritto gli utenti dei \"payday loan\" dividendoli in due gruppi, quelli che hanno sub\u00ecto un trauma finanziario ma sono in grado di ripagare il debito, e quelli che sono incapaci di controllare le proprie spese, anche se ha sostenuto che i prestatori preferibilmente associano i propri clienti con il primo gruppo. La commissione si \u00e8 occupata anche del credito cooperativo. Mark Lyonette dell'Associazione delle Cooperative di Credito Britanniche (\"Association of British Credit Unions\") afferm\u00f2 che sebbene il credito cooperativo fornisca ad oggi 90 milioni di prestiti negli Stati Uniti, non \u00e8 in grado di mettere insieme \"la sofisticata automazione e il merito di credito dietro le quinte\" del \"modello ad alta tecnologia utilizzato da Wonga per i \"payday loan\"\", nonostante guardi con favore alla possibilit\u00e0 di utilizzare gli uffici postali come veicolo per espandere il mercato del credito cooperativo nel Regno Unito.\nUna mozione a firma trasversale presentata nel novembre 2011, evidenziando l'\"elevato APR\" di Wonga, cercava di limitare il livello degli interessi applicabili dalle istituzioni finanziarie su tutti i prestiti. La parlamentare Stella Creasy ha inoltre proposto una legislazione tesa a fissare limiti massimi per i tassi di interesse. Una relazione di Policis sulla proposta di fissare un tetto ai tassi d'interesse sosteneva che ci\u00f2 avrebbe causato un'uscita dal mercato, e coloro che hanno accesso al credito tradizionale sarebbero stati indirizzati verso prodotti, quali lo scoperto di conto e il , che possono risultare molto pi\u00f9 onerosi rispetto ai crediti con elevato APR, mentre coloro che non hanno accesso a tali canali si sarebbero rivolti al mercato nero del credito. \"The Times\" afferm\u00f2 che fissare un tetto avrebbe limitato ulteriormente la disponibilit\u00e0 di credito alle persone da parte delle entit\u00e0 regolamentate.\nUn articolo del \"Daily Mirror\" afferma che, nel caso in cui un cliente non rimborsi il prestito con Wonga, gli interessi continuano a maturare sul capitale. A questo proposito, Wonga dichiara che, se il denaro non \u00e8 disponibile il giorno in cui un cliente ha scelto di restituirlo, viene addebitata una penale di 20 sterline e gli interessi continuano a maturare per un periodo di 60 giorni al massimo, e non \u00e8 consentito l'automatico rifinanziamento dei debiti, limitandolo a specifica richiesta e fino a un massimo di tre volte, in conformit\u00e0 con il codice dell'attivit\u00e0 creditizia della Finance and Leasing Association.\nNel maggio 2012 la societ\u00e0 fu informata dall'Office of Fair Trading in merito all'obbligo di migliorare le proprie procedure di riscossione crediti, dopo che era venuta alla luce la spedizione nel 2010 di lettere ad alcuni clienti con l'accusa di comportamento fraudolento. Wonga ha fatto ricorso contro tale decisione affermando che riteneva d'avere le basi per sospettare una condotta disonesta da parte degli specifici clienti cui le lettere erano state spedite, che queste erano state spedite in occasioni isolate pi\u00f9 di 18 mesi prima e che non ne erano state spedite altre nel frattempo. La societ\u00e0 ha affermato di aver gi\u00e0 implementato procedure per essere sicuri che simili problemi non accadessero in futuro, e che ora un gruppo interno si occupa di investigare sui casi di sospetta frode. Afferm\u00f2 inoltre che le trascrizioni telefoniche non erano state usate dal gennaio 2010.\nNell'agosto 2012 la societ\u00e0 lanci\u00f2 OpenWonga, una linea \"piattaforma digitale online che si propone di 'informare il dibattito' intorno al marchio\".\nIl 20 novembre 2012 Stella Creasy pretese le scuse da parte della societ\u00e0 dopo che \"The Guardian\" aveva riportato che alcuni \"tweet\" abusivi le erano stati spediti da dipendenti di Wonga. Ulteriori indagini sul caso Creasy mostrarono che computer registrati presso gli uffici londinesi di Wonga.com erano stati utilizzati per insultare la Creasy su Twitter, e per cancellare critiche, cos\u00ec come i riferimenti all'\"usura\" dalla pagina di Wonga.com su Wikipedia. La societ\u00e0 ha ammesso che un a \"impiegato junior\" poteva aver spedito i \"tweet\", difendendo ci\u00f2 che considera suo diritto riguardo alla correzione di articoli \"imprecisi\" su Wikipedia, anche se le regole di Wikipedia sul conflitto di interessi sostengono che tali modifiche siano \"fortemente scoraggiate\". Successivamente Wonga si scus\u00f2 con la Creasy e condann\u00f2 i commenti su Twitter, affermando che questi fossero stati pubblicati all'insaputa della societ\u00e0 e che sarebbero stati presi provvedimenti disciplinari.\nIl 28 novembre 2012 in seguito al timore che i piccoli prestiti, previsti essere a breve termine, potessero diventare cari in modo proibitivo, il governo ha annunciato che avrebbe dato alla Financial Conduct Authority il potere di prevenire il rifinanziamento indefinito dei prestiti e di limitare di fatto la loro onerosit\u00e0.\nNel giugno 2013 il ministro per i consumatori invit\u00f2 le societ\u00e0 che forniscono \"payday loan\" a un summit per discutere della \"diffusa attivit\u00e0 creditizia irresponsabile\". L'articolo cita l'APR di Wonga - la pi\u00f9 grande tra le societ\u00e0 di \"payday loan\" - pari al 5\u00a0835%.\nGli utili ante imposte di Wonga sono stimati in 62,4 milioni di sterline per il 2011.\nCommenti della comunit\u00e0 religiosa.\nNel maggio 2012 Justin Welby - vescovo di Durham ed ex finanziere nel settore petrolifero - defin\u00ec gli alti tassi di interesse applicati da Wonga \"scioccanti\" e \"usurari\". Wonga rifiut\u00f2 di commentare.\nNel luglio 2013 Welby - che era diventato arcivescovo di Canterbury, nonch\u00e9 membro della Commissione Parlamentare sugli Standard Bancari - annunci\u00f2 di aver avuto un \"bel confronto\" con Errol Damelin e di avergli detto che voleva fosse la concorrenza, e non la legislazione, a far chiudere Wonga. Secondo la BBC la chiesa aiuterebbe le cooperative di credito fornendo uffici ed \"expertise\". Peraltro Welby si sarebbe infuriato quando il \"Financial Times\" ha fatto notare che, nonostante negasse coinvolgimenti nella concessione di \"payday loan\", il fondo pensioni della chiesa aveva investito nella societ\u00e0 di \"venture capital\" Accel Partners, che aveva raccolto capitali per Wonga nel 2009.\nSponsorizzazioni.\nWonga ha sponsorizzato i viaggi gratuiti sulla metropolitana di Londra la notte di San Silvestro nel 2010, quando sulla rete furono affissi manifesti che riportavano la pubblicit\u00e0 del sito web con lo slogan \"a volte hai bisogno di qualche soldo in pi\u00f9\" (in inglese: \"sometimes you need some extra cash\"). Un membro dall'Assemblea di Londra defin\u00ec 'vergognoso' che il Sindaco di Londra avesse permesso tale sponsorizzazione nel momento dell'anno in cui le persone sono finanziariamente pi\u00f9 vulnerabili. \"Media Week\" segnal\u00f2 che l'accordo fu \"molto criticato\" e che successivamente il Transport for London ha bandito le societ\u00e0 di \"payday loan\" dalla sponsorizzazione dei propri servizi.\nNell'ottobre 2012 Wonga annunci\u00f2 che avrebbe sponsorizzato la squadra di calcio del Newcastle United per 8 milioni di sterline all'anno. Parecchi membri del Parlamento si dichiararono contrari all'accordo e il capo del Consiglio Comunale di Newcastle dichiar\u00f2 a \"The Guardian\" di essere \"inorridito e disgustato\" dal fatto che il club avesse firmato un accordo con \"uno strozzino legalizzato\" e nel luglio 2013 Papiss Ciss\u00e9 si rifiut\u00f2 di indossare la divisa. Nel novembre 2012 \"The Guardian\" pubblic\u00f2 che un computer degli uffici di Wonga sembrava essere stato utilizzato per rimuovere dalla pagina di Wikipedia relativa alla societ\u00e0 un riferimento alla controversa sponsorizzazione della squadra del Newcastle United e per cancellare la categoria \"usura\" nella sezione \"Voci correlate\".\nNel 2012 la societ\u00e0 ha sponsorizzato il programma televisivo \"Red or Black?\" su ITV, che ha ricevuto ampie critiche. Nel gennaio 2013 \u00e8 stato annunciato che Wonga sponsorizzer\u00e0 la trasmissione nel Regno Unito della dodicesima stagione di \"American Idol\" su Channel 5."}
{"id": "4681079", "revid": "729019", "url": "https://it.wikipedia.org/wiki?curid=4681079", "title": "Formula di Gleicher", "text": "La Formula di Gleicher o Equazione del Cambiamento fu creata da Richard Beckhard e David Gleicher e rappresenta una regola universale applicabile ad ogni situazione e campo di vita; essa esprime con veridicit\u00e0 matematica e razionale, il processo che accade interiormente ad un individuo, allorch\u00e9 si trovi davanti al dover prendere una decisione importante che si presuppone possa cambiare lo stato attuale; individua e distingue con precisione le forze che contribuiscono allo stato d'animo di chi vive queste situazioni:\nC = I x V x P &gt; S\nIl Cambiamento avviene quando la risultante delle seguenti componenti: Insoddisfazione (dello stato attuale) moltiplicata per la Visione (del progetto che vediamo avanti a noi) moltiplicata ancora per i Primi passi (che ci troviamo a fare in quella direzione), risulta maggiore dello Status quo nel quale viviamo"}
{"id": "4681080", "revid": "293633", "url": "https://it.wikipedia.org/wiki?curid=4681080", "title": "Wonga", "text": ""}
{"id": "4681082", "revid": "17231", "url": "https://it.wikipedia.org/wiki?curid=4681082", "title": "Stazione di Shinagawa Seaside", "text": "La \u00e8 una stazione ferroviaria di Tokyo nel quartiere di Shinagawa ed \u00e8 servita dalla linea privata Rinkai della TWR.\nStoria.\nLa stazione fu aperta nel 2002.\nStruttura.\nLa stazione si trova in sotterraneo, con il mezzanino al primo piano sotterraneo e i 2 binari, con banchina a isola centrale, al terzo piano sotterraneo."}
{"id": "4681083", "revid": "250099", "url": "https://it.wikipedia.org/wiki?curid=4681083", "title": "PS Vita 2000", "text": ""}
{"id": "4681084", "revid": "250099", "url": "https://it.wikipedia.org/wiki?curid=4681084", "title": "PSVita 2000", "text": ""}
{"id": "4681087", "revid": "125261229", "url": "https://it.wikipedia.org/wiki?curid=4681087", "title": "Albi di Dylan Dog (2009)", "text": "Albi del fumetto Dylan Dog pubblicati nel 2009\nI professionisti.\nLady Endicot si rivolge a Dylan Dog affinch\u00e9 la protegga da due persone. Mr. Coke e Mr. Firebrand sono infatti due killer che la stanno braccando e che neppure Dylan riesce a fermare, in quanto dotati di increbili poteri.\nIl re delle mosche.\nLa dottoressa Rose Russell si rivolge a Dylan Dog in seguito ad una serie di delitti accaduti presso il dipartimento di chimica presso cui sta facendo il tirocinio. Il direttore \u00e8 il rude e temuto professor Laurence Skinner, soprannominato Belzeb\u00f9, ossia il re delle mosche, sia per il suo carattere, sia perch\u00e9 ha effettivamente delle mosche che gli ronzano attorno molto spesso. La dottoressa si convince quindi che ci sia la mano del diavolo dietro tutto questo.\nIl piccolo diavolo.\nIl signor Coleman e suo figlio Michael sono due svuotacantine che un giorno, liberando la cantina di un anziano signore defunto, ritrovano oggetti riconducibili alla magia nera. Tra questi vi \u00e8 anche un barattolo di vetro contenente il corpo di un piccolo diavolo.\nLa strage dei Graham.\nIl museo navale di Plymouth acquista e restaura il Sovereign, un vecchio veliero di cui il capitano Graham \u00e8 stato il primo comandante. La leggenda vuole che sulla famiglia Graham aleggiasse una maledizione che ne stermin\u00f2 tutti i membri. Quando a Plymouth inizieranno a morire parecchie persone, verr\u00e0 richiesto l'aiuto di Dylan Dog per capire se i delitti sono riconducibili alla maledizione.\nSeppelliti vivi!\nDylan viaggia su un treno, su cui si trovano anche la dottoressa Faye (in cabina con Dylan), la famiglia Meadows, il capotreno Wallis, il vice Jordan, i teppisti guidati da Samir e innumerevoli passeggeri. Entrati in una galleria, nella cabina dei due protagonisti entra Wallis, e, poco dopo, la ferrovia ha un tremendo incidente nella quale i vagoni in testa vengono coinvolti. Wallis decide, dopo essere stato consigliato da Dylan, di andare a cercare i superstiti per poi uscire dalla galleria. Purtroppo, dopo un po', anche l'uscita rimane bloccata e il capofamiglia dei Meadows incolpa Wallis dell'accaduto e si instaura una violenta rissa in cui Jordan muore. Dylan, dopo questo accaduto, diviene spettatore di una storia simile ad un film catastrofico, con dei tocchi di paranormale, causato principalmente dalla mente dell'uomo, che, in queste situazioni, non riesce ad usare la ragione, rimpiazzandola con l'istinto.\nFuga dal passato.\nDoveva essere una maxi rievocazione dell'epoca vittoriana. Ma qualcosa \u00e8 andato storto e adesso i partecipanti si sono immedesimati talmente nelle loro parti che credono di essere davvero personaggi vittoriani. E se non fosse cos\u00ec? Se personaggi come Robert Peel fossero stati portati nel mondo contemporaneo dalle loro epoche e, viceversa, moderni poliziotti si ritrovino al cospetto della Regina Vittoria? In mezzo a tutto questo caos temporale, Dylan Dog si imbatte in una ragazza che dice di essere la dama di compagnia della regina Vittoria, nonch\u00e9 la sua medium di corte.\nIl tredicesimo uomo.\nSelina Douglas \u00e8 convinta che il padre Adam, ex astronauta, abbia partecipato ad una missione segreta sulla Luna e che, in seguito a qualcosa di orribile accaduto durante la spedizione, abbia deciso di lasciare famiglia e lavoro. \nUno sconosciuto sulla strada.\nCheryl chiede l'aiuto di Dylan Dog per indagare sulla morte dei suoi genitori. La ragazza ritiene infatti che nell'incidente automobilistico in cui hanno perso la vita, fosse presente all'interno della vettura un autostoppista, unico sopravvissuto, poi misteriosamente scomparso.\nIl giorno del licantropo.\nDylan Dog, recatosi a Everworth, un tranquillo paese in cui pare sia comparso un licantropo, si ritrova a vivere in un loop temporale in cui ogni giorno si ripete uguale al precedente.\nDiscesa nell'abisso.\nRoxy e Angela sono due sorelle che ritengono ci sia un killer che sta eliminando tutti i condomini del palazzo in cui vivono, facendone poi sparire i corpi all'interno del palazzo stesso. Siccome nessuno crede loro, si rivolgono a Dylan Dog, l'unico che sembra prenderle sul serio. \nIl giardino delle illusioni.\nDylan Dog viene assunto per ritrovare otto persone sparite all'interno del labirinto di villa Hackford, di conseguenza si recer\u00e0 lui stesso all'interno del dedalo di siepi della villa.\nMater Morbi.\nDylan Dog si ammala di un misterioso male che tende ad aggravarsi con il tempo e viene portato in ospedale. L\u00ec entra in coma e incontra Vincent in sogno. Dylan scopre che \u00e8 uno dei \"preferiti\" di Mater Morbi, la madre di tutte le malattie, che lo tiene vivo. Vincent \u00e8 infatti affetto da un male incurabile, a causa del quale ha ricevuto molti interventi che si sono poi rivelati inutili. Dylan si sveglia e parla con il suo dottore che gli dice che \u00e8 guarito e che c'\u00e8 stato uno scambio di cartelle cliniche. Tuttavia inizia di nuovo a sentirsi male e viene portato in terapia intensiva dove sogna di incontrare Mater Morbi, tentando di resisterle, ma alla fine si arrende e le sue condizioni iniziano a migliorare miracolosamente. Al suo risveglio si ritrova guarito e torna a casa, dove scopre che Mater Morbi \u00e8 un'amante spietata ed esigente e che lo perseguiter\u00e0 per tutta la vita."}
{"id": "4681094", "revid": "6923", "url": "https://it.wikipedia.org/wiki?curid=4681094", "title": "Hieracium amplexicaule", "text": "Lo sparviere a foglie abbraccianti (nome scientifico Hieracium amplexicaule ) \u00e8 una pianta erbacea spermatofita dicotiledone della famiglia delle Asteraceae.\nEtimologia.\nIl nome generico (\"Hieracium\") deriva dalla parola greca \"hierax\" o \"hierakion\" (= sparviere, falco). Il nome del genere \u00e8 stato dato dal botanico francese Joseph Pitton de Tournefort (1656 - 1708) rifacendosi probabilmente ad alcuni scritti del naturalista romano Gaio Plinio Secondo (23 - 79) nei quali, secondo la tradizione, i rapaci si servivano di questa pianta per irrobustire la loro vista. L'epiteto specifico (\"amplexicaule\") fa riferimento alla tipica forma delle foglie circondanti lo stelo.\nIl binomio scientifico della pianta \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 803\" del 1753.\nDescrizione.\nQuesta pianta pu\u00f2 raggiungere una altezza compresa tra 10 \u2013 50\u00a0cm. La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve ed hanno l'asse fiorale eretto e spesso privo di foglie. L'\"Hieracium amplexicaule\" \u00e8 vischioso per fitti peli ghiandolari (non piumosi) ed \u00e8 provvisto di lattice (i vasi latticiferi sono anastomizzati). Questa pianta, priva di stoloni, viene definita di tipo \"fillopode\" in quanto le foglie basali formano una rosetta e sono presenti alla fioritura.\nRadici.\nLe radici sono fittonanti.\nFusto.\nLa parte aerea del fusto \u00e8 ascendente o eretta e in tutti i casi \u00e8 robusta; nella parte alta \u00e8 ramosa con formazioni corimbose. In questa pianta sia le foglie cauline che i capolini sono numerosi. L'acladio (la parte del fusto compresa tra il capolino e la prima ramificazione sottostante) \u00e8 breve ed \u00e8 di 2,5\u00a0cm. La pubescenza del fusto \u00e8 di tipo ghiandolare (peli molto fitti) insieme a sparsi peli semplici.\nFoglie.\nLe foglie si dividono in basali e cauline. Le foglie basali forma una rosetta ed hanno una lamina da lineare-spatolata a oblanceolata, il contorno \u00e8 formato da brevi denti acuti e distanziati. Le foglie cauline hanno delle forme da ovali a lanceolate, la base \u00e8 allargata e amplissicaule; i bordi sono interi o ondulati o pi\u00f9 o meno dentati. La pubescenza delle foglie \u00e8 di tipo ghiandolare (peli molto fitti) insieme a peli, da abbondanti a sparsi, di tipo stellato. Dimensioni delle foglie basali: larghezza 2 \u2013 3\u00a0cm; lunghezza 10 \u2013 15\u00a0cm. \nInfiorescenza.\nLe infiorescenze sono composte da 3 - 6 (massimo 30) capolini peduncolati. La pubescenza del peduncolo \u00e8 di tipo ghiandolare (peli molto fitti) insieme a peli, da abbondanti a sparsi, di tipo stellato. I capolini sono formati da un involucro cilindrico composto da brattee (o squame) disposte su 2 - 4 serie (interne ed esterne) in modo embricato, all'interno delle quali un ricettacolo fa da base ai fiori tutti ligulati. La pubescenza dell'involucro \u00e8 di tipo ghiandolare (peli molto fitti) insieme a peli, da abbondanti a sparsi, di tipo stellato. Il ricettacolo, nudo, cio\u00e8 privo di pagliette a protezione della base dei fiori, \u00e8 provvisto di fossette dentellate sul bordo e cigliate. Dimensione dell'involucro: larghezza 7 \u2013 9\u00a0mm; lunghezza 12 \u2013 16\u00a0mm. Diametro del capolino: 30 \u2013 45\u00a0mm.\nFiore.\nI fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti.\nI frutti sono degli acheni con pappo. Gli acheni a forma colonnare sono ristretti alla base, mentre la superficie \u00e8 provvista di 10 coste che nella parte apicale confluiscono in un orlo anulare. Il pappo \u00e8 formato da setole semplici, color bianco sporco, disposte su due serie (quelle interne sono pi\u00f9 lunghe e pi\u00f9 rigide, quelle esterne sono fragili).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza del \"Hieracium amplexicaule\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). All'interno della famiglia il genere \"Hieracium\" fa parte della sottofamiglia Cichorioideae (una delle 12 sottofamiglie nella quale \u00e8 stata suddivisa la famiglia Asteraceae); mentre Cichorieae \u00e8 una delle 7 trib\u00f9 della sottofamiglia, e la sottotrib\u00f9 Hieraciinae \u00e8 una dell 11 sottotrib\u00f9 di Cichorieae. \"H. amplexicaule\" appartiene a un genere estremamente polimorfo con maggioranza di specie apomittiche. Di questo genere sono descritte circa 770 specie sessuali e oltre 5200 specie apomittiche, delle quali circa 250 e pi\u00f9 sono presenti nella flora spontanea italiana.\n\"Hieracium amplexicaule\" fa parte del sottogenere \"Hieracium\" (sinonimo: \"Euhieracium\"). \u00c8 il sottogenere pi\u00f9 numeroso distribuito in Eurasia e nel Nord America.\nIl numero cromosomico di \"H. amplexicaule\" \u00e8: 2n = 27.\nPolimorfia.\nLa specie di questa voce \u00e8 a capo di un gruppo polimorfo. Il gruppo comprende una ventina di sottospecie e una dozzina di agamospecie raggruppabili in due serie:\nAlcuni taxon di questo gruppo sono sottospecie o variet\u00e0 di \"H. amplexicaule\", mentre altri sono considerati \"intermediari\" (o impropriamente \"ibridi\" in quanto queste specie essendo apomittiche non si incrociano e quindi non danno prole feconda) con altre specie. A causa di ci\u00f2 si pongono dei problemi di sistematica quasi insolubili e per avere uno sguardo d'insieme su questa grande variabilit\u00e0 pu\u00f2 essere necessario assumere un diverso concetto di specie. Nella \"Flora d'Italia\" sono proposte due nuove unit\u00e0 tassonomiche: (1) gruppo-cardinale (insieme di forme elementari di singole serie evolutive come le specie o le agamospecie con proprie combinazioni di caratteri morfologici); (2) gruppo-intermediario (insieme di specie o agamospecie che riuniscono i caratteri morfologici di due o pi\u00f9 gruppi-cardinali).\nSottospecie.\nPer questa specie sono riconosciute le seguenti sottospecie, alcune delle quali sono presenti nella flora spontanea italiana:\nAlla lista precedente vanno aggiunte altre due sottospecie riconosciute valide solamente da alcune checklist:\nIntermediari (o ibridi).\nSandro Pignatti nella \"Flora d'talia\" descrive alcuni \"intermediari\" con altri gruppi (\"lawsonii\", \"humile\" e altri). L'elenco seguente descrive alcuni di questi intermediari presenti in Italia.\nAlcuni di questi \"intermediari\" (\"H. pseudocerinthe\") si distinguono per le foglie olivacee con perimetro sia dentellato che intero e per la pubescenza formata da fitti peli ghiandolari mentre quelli semplici sono pochi o assenti.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4681103", "revid": "830579", "url": "https://it.wikipedia.org/wiki?curid=4681103", "title": "Albi di Dylan Dog (2010)", "text": "Albi del fumetto Dylan Dog pubblicati nel 2010\nIl cammino della vita.\nAl matrimonio di Wendy, un'amica di Dylan Dog, con il figlio di uno dei boss mafiosi pi\u00f9 importanti di Londra, irrompe un uomo dal fisico possente che, dopo aver fatto strage dello sposo e delle sue guardie del corpo, rapisce la ragazza e se la porta via. Lui dice di chiamarsi Solomon e che Wendy gli aveva promesso che si sarebbero sposati una volta cresciuti. Qualcosa per\u00f2 non va in Solomon, che sembra invecchiare al ritmo di dieci anni al giorno ma che sembra comunque deciso a compiere il matrimonio. Dylan Dog all'inizio non capisce cosa possa volere questo sconosciuto. Sar\u00e0 la filastrocca di \"Solomon Grundy\" a dargli la chiave per ogni risposta.\nRelazioni pericolose.\nAncora una volta Dylan Dog incontra Manila sul suo cammino, la vampira di cui era innamorato e con cui aveva stretto un patto di sangue, ma che ritevena morta dopo essersi sacrificata proprio per salvarlo.\nIl persecutore.\nUn giorno qualunque, nella vita di Dylan Dog, viene turbato dall'arrivo di un inquietante personaggio. Il suo nome \u00e8 Horace Sterling e proviene dall'Agenzia delle Entrate britannica: sembra infatti che la ricevuta fiscale delle tasse del 1996 non sia mai stata pervenuta e che quindi Dylan debba pagare nuovamente tutto. L'Indagatore dell'Incubo, all'inizio incredulo, si ritrover\u00e0 catapultato in una situazione ai limiti dell'assurdo e del surreale.\nNel segno del dolore.\nPandora Berenford \u00e8 una ragazza che ha il potere di uccidere le persone solamente toccandole. La madre Mildred sfrutta questo potere a suo vantaggio senza interessarsi dello stato d'animo della figlia, almeno fino a quando non interverr\u00e0 Dylan Dog.\nIl ladro di cervelli.\nA Londra \u00e8 il caos. La citt\u00e0 infatti sembra essere punto di ritrovo di stranezze: prima un gigantesco kraken che emerge dalle acque del Tamigi cercando di affondare una nave da trasporto (dov'\u00e8 presente anche Dylan), poi un UFO che si schianta sul Big Ben e dal cui interno escono dei petali di rosa e infine, delle strane creature simili a meduse che trasformano la gente in zombie dormienti. A completare il tutto, un poliziotto un po' troppo fiscale che si trasforma in una bestia sanguinaria. Non solo Dylan Dog, ma anche due strani tipi vestiti di nero sono alla ricerca delle risposte di tutto questo caos. Una risposta che potrebbe venire da un oggetto rubato da due tossici in cerca di soldi.\nProgramma di rieducazione.\nRaymond Bless \u00e8 uno spietato assassino catturato da Dylan Dog quando era ancora un poliziotto. Ora l'uomo \u00e8 di nuovo libero e con una nuova identit\u00e0 grazie ad un programma di rieducazione che consiste nel cancellare dal cervello della persona la sua natura malvagia. Quando per\u00f2 l'assassino far\u00e0 perdere le sue tracce e verranno rinvenuti alcuni cadaveri con addosso i segni del suo passaggio, l'esperimento sembrer\u00e0 fallito e Dylan ritorner\u00e0 alla sua ricerca. \nI nuovi barbari.\n\u00c8 estate a Londra e l'Indagatore dell'Incubo parte, assieme alla sua nuova fidanzata Calista e al fido Groucho, per le vacanze. Destinazione: Brighton. Qualcosa per\u00f2 non va come deve e cos\u00ec i tre si trovano nel bel mezzo di un ingorgo stradale che sembra durare in eterno. Alla ricerca della causa dell'ingorgo, i tre si imbattono in una situazione da guerra post-atomica: una stazione di servizio conquistata da un gruppo a capo di una vecchina che chiamano \"Nonna Mannaia\". Dopo essere scappati da Nonna Mannaia, in balia del caldissimo sole e preda della stanchezza, della fame e della sete, Dylan e Groucho capiscono che basta poco per trasformare delle persone apparentemente civilizzate in bestie sanguinarie.\nLavori forzati.\nDa un po' di tempo, all'ultimo piano di un palazzo di Londra (ancora in costruzione), si sentono rumori strani. Perlopi\u00f9 catene e frustate. Non sembra il solito fantasma e quindi Dylan Dog \u00e8 chiamato ad indagare per scoprire cosa succede. Una volta dentro il palazzo, Dylan, assieme all'architetto che l'ha assunto, il guardiano notturno e il signor Greyhound, direttore dei lavori, si ritrovano catapultati in un cantiere da inferno, con delle strane guardie dal corpo umano e testa di molosso, o di locusta, guardiani dalla testa di gufo e capimastri a cavallo dalla testa di cobra: \u00e8 il cantiere perfetto, il cantiere che non chiude mai, dove si lavora sette giorni su sette a orari massacranti e chi prova a riposarsi muore. \u00c8 forse la maledizione del tredicesimo piano? O se fosse il grido di vendetta di qualcuno che \u00e8 stato abbandonato al suo destino?\nLa via degli enigmi.\nDylan Dog e Bill Porter, un professore universitario appassionato di enigmi, sono alla ricerca di una lancia leggendaria in grado di fermare un demone che sta tentando di tornare sulla Terra.\nL'erede oscuro.\nDylan Dog e Bill Porter continuano a risolvere gli enigmi che strada facendo incontrano sul loro cammino che li porter\u00e0 alla lancia in grado di fermare il demone.\nSenza trucco n\u00e9 inganno.\nEdgar Norwood \u00e8 un grande prestigiatore e illusionista che si rivolge a Dylan Dog. L'uomo infatti, nonostante la sua abilit\u00e0, non riesce a capire i trucchi di Randolph Rush, un giovane prestigiatore che gli sta togliendo la scena, quindi si rivolge a Dylan affinch\u00e9 risolva il mistero. Nonostante il rifiuto, a seguito dell'assassinio dell'assistente Silvina Warren, l'Indagatore dell'Incubo si ritrover\u00e0 coinvolto nella disputa tra i due illusionisti."}
{"id": "4681108", "revid": "199745", "url": "https://it.wikipedia.org/wiki?curid=4681108", "title": "Sparviere a foglie abbraccianti", "text": ""}
{"id": "4681121", "revid": "110157", "url": "https://it.wikipedia.org/wiki?curid=4681121", "title": "Cattedrale di San Giorgio (Timi\u0219oara)", "text": "La cattedrale di San Giorgio \u00e8 la chiesa cattedrale della diocesi di Timi\u0219oara, si trova nella citt\u00e0 di Timi\u0219oara, in Romania, in piazza Unirii.\nStoria e descrizione.\nLa costruzione della cattedrale ha avuto inizio con la posa della prima pietra il 6 agosto 1736. Il progettato originale \u00e8 opera dell'architetto viennese Joseph Emanuel Fischer von Erlach. La Cattedrale \u00e8 stata costruita in stile barocco austriaco ed \u00e8 stata dedicata a San Giorgio, il santo patrono della diocesi. Il quadro che si trova presso l'altare maggiore \u00e8 opera di Michelangelo Unterberger, il direttore dell'Accademia di belle arti di Vienna, in ricordo del santo patrono. Gli altari laterali sono opera di Johann Nepomuk Sch\u00f6pf e risalgono al 1772."}
{"id": "4681126", "revid": "124226805", "url": "https://it.wikipedia.org/wiki?curid=4681126", "title": "Funivia del Lagazuoi", "text": "La funivia del Lagazuoi collega il passo di Falzarego (2.117 m) con il rifugio Lagazuoi (2.752 m), nei pressi del Piccolo Lagazuoi; essa si trova nel territorio comunale di Cortina d'Ampezzo in provincia di Belluno.\nStoria.\nFu costruita tra il 1963 ed il 1964 su progetto dell'ing. Ugo Illing dalla ditta H\u00f6lzl di Lana (BZ), ora Doppelmayr Italia. Le cabine avevano una capacit\u00e0 di 25 persone.\nL'impianto venne ammodernato nel 1988, sempre su progetto dell'ing. Illing, dalla ditta Agudio e le sue due cabine, uniche al mondo nel loro genere per la sospensione su funi, portano fino ad un massimo di 50 persone.\nLa funivia \u00e8 attiva sia durante la stagione estiva che in quella invernale: infatti dalla stazione a monte hanno inizio due piste da sci che scendono fino al Falzarego e fino alla localit\u00e0 Armentarola.\nIncidente.\nLa mattina del 27 luglio 1987, un aereo a reazione Aermacchi MB-326 dell'Aeronautica militare italiana tranci\u00f2 con l'ala la fune traente. L'aereo, decollato dall'aeroporto di Vicenza, era in volo di addestramento e, a causa dei danni subiti nell'incidente, precipit\u00f2 5 minuti dopo la collisione nei pressi di San Giorgio della Richinvelda, a circa 84 chilometri dal luogo dell'impatto. Il pilota e il co-pilota furono in grado di eiettarsi, riportando solo ferite lievi.\nLe due cabine vennero fermate dai freni di emergenza: nella cabina inferiore, che era partita dalla stazione a valle pochi secondi prima, c'erano 25 persone oltre all'operatore di cabina, cinque delle quali hanno richiesto cure mediche all'ospedale di Cortina d'Ampezzo con ferite lievi. La cabina partita dalla stazione superiore era gi\u00e0 sopra l'abisso, alto diverse centinaia di metri, ma era vuota tranne che per l'operatore di cabina, rimasto illeso.\nCaratteristiche tecniche.\nDalla stazione inferiore del passo di Falzarego, situata a quota 2101 , la funivia corre su un cavo sospeso senza supporti fino alla stazione superiore costruita 641 m pi\u00f9 in alto, a quota 2742 sul bordo di una parete rocciosa; la lunghezza inclinata \u00e8 di 1150 m. Il motore principale ha una potenza di 320 kW.\nLe due funi portanti hanno un diametro di 56 mm, la fune traente 26 mm, la fune di zavorra 21 mm e la fune di soccorso 15 mm. Le corde di sospensione sono saldamente ancorate alle due estremit\u00e0 senza un dispositivo di tensionamento.\nLe cabine, che hanno una capacit\u00e0 fino a 50 passeggeri, non sono collegate al carrello mediante la classica struttura di sospensione, ma con funi metalliche. Viaggiano a una velocit\u00e0 massima di 10 m/s (36 km/h). Non hanno una porta scorrevole ad apertura laterale, come al solito, ma due porte affiancate che scorrono verso l'alto."}
{"id": "4681134", "revid": "1442080", "url": "https://it.wikipedia.org/wiki?curid=4681134", "title": "Carlos Mayor", "text": ""}
{"id": "4681136", "revid": "599013", "url": "https://it.wikipedia.org/wiki?curid=4681136", "title": "Reinaldo Vicente Sim\u00e3o", "text": ""}
{"id": "4681140", "revid": "729019", "url": "https://it.wikipedia.org/wiki?curid=4681140", "title": "Cpo (casa discografica)", "text": "La cpo (Classic Produktion Osnabr\u00fcck) \u00e8 un'etichetta discografica tedesca che produce dischi di musica classica e ha sede a Georgsmarienh\u00fctte, nella Bassa Sassonia.\nStoria.\nFondata nel 1986 da Georg Ortmann, la casa discografica ha come sua specifica missione quella di colmare quelle parti del repertorio classico che ancora non sono presenti sul mercato discografico, ponendo una particolare attenzione sulla musica del periodo romantico, tardo-romantico e del XX secolo.\nLa cpo ha pubblicato interi cicli di registrazioni di sinfonie, concerti e musica da camera di autori appartenenti a questo periodo storico tra i quali ricordiamo: Paul Hindemith, Erich Wolfgang Korngold (l'intera opera orchestrale), Hans Pfitzner, Benjamin Frankel, Ahmed Adnan Saygun, Ferdinand Ries, Friedrich Ernst Fesca, Richard Wetz, Kurt Atterberg, Allan Pettersson, Wilhelm Peterson-Berger, Ture Rangstr\u00f6m, George Onslow, Anton Reicha, Louis Spohr e Josef Tal.\n\u00c8 l'etichetta discografica madre che fa capo al negozio online tedesco jpc."}
{"id": "4681143", "revid": "107831", "url": "https://it.wikipedia.org/wiki?curid=4681143", "title": "Mark Bowen", "text": "Assieme a Bryan Gunn, Jeremy Goss, Robert Newman, Chris Sutton e Ruel Fox, \u00e8 primatista di presenze (6) con la maglia del Norwich City nelle competizioni calcistiche europee."}
{"id": "4681145", "revid": "282094", "url": "https://it.wikipedia.org/wiki?curid=4681145", "title": "Pierre Samuel du Pont de Nemours", "text": ""}
{"id": "4681146", "revid": "86500", "url": "https://it.wikipedia.org/wiki?curid=4681146", "title": "Strage di Tresch\u00e8 Conca", "text": "La strage di Tresch\u00e8 Conca fu una strage compiuta da reparti tedeschi alla fine della seconda guerra mondiale il 27 aprile 1945 in localit\u00e0 Fondi di Tresch\u00e8 Conca, frazione del comune di Roana, in provincia di Vicenza, in seguito ad un attacco partigiano. La battaglia provoc\u00f2 20 vittime, di cui 9 partigiani caduti in combattimento ed 11 civili fucilati dai tedeschi per rappresaglia.\nSe si escludono i rastrellamenti e le feroci rappresaglie ai danni dei partigiani dell'Altopiano dei Sette Comuni, come ad esempio l'Eccidio di Granezza, si tratta della peggior strage compiuta dalle truppe tedesche nei confronti dei civili dell'Altopiano.\nI fatti.\nI fatti ebbero inizio quando un piccolo gruppo di partigiani, saliti da Cogollo Del Cengio a Tresch\u00e8 Conca, assalt\u00f2 una colonna motorizzata tedesca, causando il momentaneo sbandamento della colonna stessa.\nLa colonna di tedeschi era per\u00f2 seguita anche da mezzi pesanti, schierati per supportare i veterani paracadutisti. Cos\u00ec i tedeschi ebbero la meglio sul gruppo di partigiani, nove dei quali restarono uccisi sul posto.\nIn seguito i tedeschi, per rappresaglia, rastrellarono una decina di case di Tresch\u00e8 Conca, uccidendo sul posto Giovanni Panozzo Pellarin e la figlia diciannovenne Irma.\nQuesto il racconto dei fatti fornito da Rosi Panozzo Pellarin, la figlia di Giovanni Panozzo Pellarin testimone e sopravvissuta alla rappresaglia tedesca:\nDalle case vennero poi prelevati dieci ostaggi, che furono in seguito fucilati in localit\u00e0 Cavrari di Tresch\u00e8 Conca.\nLe persone che furono fucilate erano in parte abitanti del luogo, in parte (4) persone giunte sull'Altopiano di Asiago profughe dalle terre dell'Istria e della Dalmazia.\nLe vittime.\nVittime civili.\nFucilate:\n\"Il decimo ostaggio, Vincenzo Valente, 19 anni, sopravvisse alla fucilazione ed anche al colpo di grazia, rimanendo ferito ad un occhio e ad un braccio.\"\nUccise in casa:\nVittime partigiane.\nIl drappello partigiano, che era comandato da Francesco Rezzara \"Elio\", da Chiuppano, riport\u00f2 1 ferito, e 5 partigiani illesi.\nLa memoria.\nNel 1979, fu eretto sul luogo dell'esecuzione un cippo in memoria delle vittime.\nIl cippo non reca i nomi delle vittime."}
{"id": "4681147", "revid": "767487", "url": "https://it.wikipedia.org/wiki?curid=4681147", "title": "Alba (Texas)", "text": "Alba \u00e8 un comune degli Stati Uniti d'America, nella contea di Wood, nello Stato del Texas.\nSecondo il censimento del 2000 vi abitavano 430 persone: il 98,6% della popolazione era bianca, lo 0,47% afroamericana, lo 0,47% nativa americana e lo 0,47% di due o pi\u00f9 etnie."}
{"id": "4681149", "revid": "767487", "url": "https://it.wikipedia.org/wiki?curid=4681149", "title": "Marcelo Mabilia", "text": ""}
{"id": "4681151", "revid": "74419", "url": "https://it.wikipedia.org/wiki?curid=4681151", "title": "Classic Produktion Osnabr\u00fcck", "text": ""}
{"id": "4681152", "revid": "599013", "url": "https://it.wikipedia.org/wiki?curid=4681152", "title": "Luiz Carlos Guarnieri", "text": ""}
{"id": "4681155", "revid": "830579", "url": "https://it.wikipedia.org/wiki?curid=4681155", "title": "Albi di Dylan Dog (2011)", "text": "Albi del fumetto Dylan Dog pubblicati nel 2011\nAnime prigioniere.\nA seguito di un incidente in cui perde la vita, una ragazzina, Lula, si ritrova ad essere uno spettro incapace di andare nell'Aldil\u00e0. Essendo in grado di comunicare coi vivi, si rivolge a Dylan Dog, affinch\u00e9 comprenda il motivo per cui la ragazza non riesce a varcare la soglia. La ragazza \u00e8 inoltre tormentata quotidianamente da un cagnolino in grado di farla soffrire.\nGli ultimi immortali.\nIl signor Hudson \u00e8 il proprietario di una casa di riposo, la Garden House, insospettito dal fatto che alcuni dei residenti siano incredibilmente longevi, per cui chiede a Dylan Dog di indagare. Dylan indagher\u00e0 cos\u00ec in incognito, ma dopo il suo arrivo i sospettati cominceranno a morire uno dopo l'altro.\nPiovono rane.\nSu Craven Road incombe da qualche giorno una misteriosa pioggia di animali, forse dovuta agli sconvolgimenti climatici del pianeta. Dylan Dog si mette cos\u00ec alla ricerca del professor John Schneider, un climatologo misteriosamente sparito anni prima durante una spedizione in Tibet alla ricerca del \"respiro della Terra\", una formula segreta che sarebbe in grado di guarire tutti i mali del pianeta.\nTra moglie e marito....\nBrett Balsey \u00e8 un ragazzo dalla vita tranquilla fino al giorno in cui incontra Ilyana, una ragazza straniera di cui si innamora e decide di sposare. A seguito di incredibili accadimenti, l'uomo si rivolge a Dylan Dog, convinto che la ragazza sia una strega.\nLa seconda occasione.\nA seguito di un litigo con l'attuale fidanzata, Becky, Dylan Dog si allontata dalla casa di lei. Pentitosi, decide di tornare indietro, ma quando arriva trova la ragazza assassinata. Si mette cos\u00ec all'inseguimento dell'assassino e una volta trovato, in un impeto di rabbia, si vendica uccidendolo. Divorato dal rimorso, decide cos\u00ec di fare un tragico patto col Destino. \nIl sortilegio.\nA seguito di strani malanni Dylan Dog si reca da diversi medici i quali forniscono tutti lo stesso responso: si tratta semplicemente di accumulo di stress. Dylan non sa che qualcuno, come in un rito voodoo, sta conficcando spilloni su una bambolina di cera, sua fedele riproduzione.\nNella testa del killer.\nDylan Dog \u00e8 alla ricerca di Buster, un pericolo serial killer. L'uomo ha catturato la famiglia di Lenny Atherton, minacciando di ucciderla. Dylan cerca cos\u00ec di aiutare Lenny, quello che ancora non sa \u00e8 che Buster e Lenny sono in realt\u00e0 la stessa persona, un uomo che fin da bambino aveva una terribile doppia personalit\u00e0.\nUna affezionata clientela.\nIl signor Brennan gestisce una piccola drogheria a Bromley assieme alla figlia Emily. In questo negozio si aggirano tranquillamente le anime dei clienti defunti, alle quali il proprietario si \u00e8 persino affezionato. Chieder\u00e0 quindi l'aiuto di Dylan Dog quando, preoccupato, si accorger\u00e0 che le anime stanno cominciando a scomparire.\nRitratto di famiglia.\nAttraverso il disegnatore Crandall Reed, gi\u00e0 conosciuto nell'albo \"Morgana\", il quale sta scrivendo l'ultima storia di Dylan Dog, il lettore sar\u00e0 riportato all'infanzia di Dylan, passando tra i personaggi pi\u00f9 importanti, da Xabaras a Morgana, da Cagliostro a Sybil Browning. \nL'imbalsamatore.\nAncora una volta, per le strade di Londra persone comuni si trasformano, come possedute, in feroci assassini. Ancora una volta sar\u00e0 Dylan Dog ad indagare e gli indizi lo porteranno ad una vecchia fabbrica di automobili dismessa, la Blaze, fallita dopo la morte di Angelica Blaze, ultima erede della famiglia.\nIl delitto perfetto.\nMark Question \u00e8 un giornalista che nei suoi articoli si \u00e8 sempre scagliato contro Dylan Dog definendolo un ciarlatano. Un giorno viene ritrovato assassinato, a quanto dicono diversi testimoni, da Dylan, nel suo studio con un colpo di pistola in fronte e senza apparente motivo. Tre forumisti di un fanclub dell'Indagatore dell'Incubo, scriveranno una storia ciascuno in grado di scagionarlo.\nIl divoratore di ossa.\nAlcuni operai addetti alla demolizione del vecchio cimitero abbandonato di Eastweek, durante il loro lavoro avvertono strane presenze e rumori inquietanti. Si rivolgono cos\u00ec a Dylan Dog affinch\u00e9 scopra cosa sta accadendo nel cimitero.\nTerrore ad alta quota.\nDylan Dog per vincere la sua paura di volare accetta di eseguire una simulazione all'interno di un aereo assieme ad altre persone con la sua stessa fobia. Ad un tratto per\u00f2 nell'aereo si inizieranno a chiudere i portelli e ad accendersi i motori da soli e l'aereo prender\u00e0 quota senza che nessuno lo piloti."}
{"id": "4681164", "revid": "1086846", "url": "https://it.wikipedia.org/wiki?curid=4681164", "title": "Associazione Sportiva Cosenza 1946-1947", "text": "Questa voce raccoglie le informazioni riguardanti l'Associazione Sportiva Cosenza nelle competizioni ufficiali della stagione 1946-1947."}
{"id": "4681168", "revid": "599013", "url": "https://it.wikipedia.org/wiki?curid=4681168", "title": "Cl\u00e9ber Eduardo Arado", "text": "Biografia.\n\u00c8 morto nel gennaio 2021 a 48 anni a causa del COVID-19 contratto durante la pandemia del 2020-2021, dopo 34 giorni di ricovero in ospedale."}
{"id": "4681173", "revid": "599013", "url": "https://it.wikipedia.org/wiki?curid=4681173", "title": "Jean Elias", "text": ""}
{"id": "4681177", "revid": "599013", "url": "https://it.wikipedia.org/wiki?curid=4681177", "title": "Cl\u00e1udio Batista dos Santos", "text": ""}
{"id": "4681180", "revid": "27723", "url": "https://it.wikipedia.org/wiki?curid=4681180", "title": "Stazione di Vallazza-Carbonara di Po", "text": "La stazione di Vallazza-Carbonara di Po \u00e8 una fermata ferroviaria della ferrovia Suzzara-Ferrara.\nServe la frazione Vallazza del comune di Borgocarbonara, in provincia di Mantova.\nLa gestione delle infrastrutture \u00e8 di competenza di Ferrovie Emilia Romagna (FER).\nStoria.\nVenne soppressa il 16 dicembre 1996 e in seguito riattivata.\nStrutture e impianti.\nLa stazione \u00e8 dotata di un binario.\nIl fabbricato viaggiatori \u00e8 privo della sala d'attesa.\nMovimento.\nLa stazione \u00e8 servita dai treni regionali di Trenitalia Tper delle relazioni Suzzara-Ferrara e Suzzara-Sermide, nell'ambito del contratto di servizio stipulato con la Regione Emilia-Romagna.\nA novembre 2019, la stazione risultava frequentata da un traffico giornaliero medio di circa 5 persone (2 saliti + 3 discesi)."}
{"id": "4681181", "revid": "1043175", "url": "https://it.wikipedia.org/wiki?curid=4681181", "title": "Cho Kwi-jea", "text": ""}
{"id": "4681184", "revid": "729019", "url": "https://it.wikipedia.org/wiki?curid=4681184", "title": "Stanley Cup 1999", "text": "La finale della Stanley Cup 1999 \u00e8 stata una serie al meglio delle sette gare che ha determinato il campione della National Hockey League per la stagione 1998-99. Al termine dei playoff i Buffalo Sabres, campioni della Eastern Conference, si sfidarono contro i Dallas Stars, campioni nella Western Conference. I Dallas Stars nella serie finale di Stanley Cup usufruirono del fattore campo in virt\u00f9 del maggior numero di punti ottenuti nella stagione regolare, 114 punti contro i 91 dei Sabres. La serie inizi\u00f2 l'8 giugno e fin\u00ec il 19 giugno con la conquista da parte degli Stars della Stanley Cup per 4 a 2.\nQuesta fu la seconda presenza dei Sabres alla finale della Stanley Cup, dopo la sconfitta nel 1975 da parte dei Philadelphia Flyers. Per la franchigia degli Stars si trattava invece della terza partecipazione, la prima dopo il trasferimento della squadra dal Minnesota a Dallas avvenuto nel 1993. La prima finale giocata fu quella del 1981, e vide gli allora North Stars sconfitti dai New York Islanders, mentre dieci anni pi\u00f9 tardi nel 1991 furono battuti dai Pittsburgh Penguins. Gli Stars sconfissero i Sabres per quattro gare a due sollevando cos\u00ec la prima Stanley Cup; diventarono inoltre l'ottava franchigia dalla fine dell'era delle Original Six capace di conquistare un titolo. Per la prima volta dalla serie finale del 1994 entrambe le squadre vinsero almeno una partita.\nAl termine della serie l'attaccante canadese Joe Nieuwendyk fu premiato con il Conn Smythe Trophy, trofeo assegnato al miglior giocatore dei playoff.\nContendenti.\nBuffalo Sabres.\nI Buffalo Sabres conclusero la stagione regolare al quarto posto della Northeast Division, il settimo della Conference, con 91 punti conquistati. Nel corso dei playoff sconfissero tutte e tre le altre squadre qualificate provenienti dalla Northeast Division: al primo turno superarono per 4-0 gli Ottawa Senators, mentre al secondo i Boston Bruins per 4-2. Nella finale della Conference infine affrontarono i Toronto Maple Leafs e li superarono per 4-1.\nDallas Stars.\nI Dallas Stars conclusero la stagione regolare conquistando il Presidents' Trophy con 114 punti, ottenendo inoltre il titolo della Pacific Division e il fattore campo per tutti i playoff. Al primo turno sconfissero gli Edmonton Oilers, per 4-0, mentre al secondo turno superarono per 4-2 i St. Louis Blues. Infine nella finale di Conference sconfissero per 4-3 i Colorado Avalanche."}
{"id": "4681186", "revid": "297745", "url": "https://it.wikipedia.org/wiki?curid=4681186", "title": "Valle di Squaranto", "text": ""}
{"id": "4681188", "revid": "297745", "url": "https://it.wikipedia.org/wiki?curid=4681188", "title": "Valle d'Illasi", "text": ""}
{"id": "4681189", "revid": "767487", "url": "https://it.wikipedia.org/wiki?curid=4681189", "title": "Ziad Tlem\u00e7ani", "text": ""}
{"id": "4681193", "revid": "1543377", "url": "https://it.wikipedia.org/wiki?curid=4681193", "title": "Sei sola", "text": "Sei sola \u00e8 un singolo della rapper italiana Baby K inciso in duetto con Tiziano Ferro. Viene pubblicato il 13 settembre 2013 come quarto estratto dal primo album in studio \"Una seria\".\nDescrizione.\nIl testo del brano \u00e8 scritto da Baby K e Tiziano Ferro, che \u00e8 anche produttore dell'album insieme a Michele Canova Iorfida; la musica \u00e8 composta da Tiziano Ferro.\nVideo musicale.\nIl videoclip, diretto dal regista Gaetano Morbioli, \u00e8 stato registrato a Venice (Los Angeles) e mostra Tiziano Ferro e Baby K tra i magnifici paesaggi della location d'oltreoceano.\nDal 16 al 18 settembre 2013 viene reso disponibile sul canale satellitare di Sky Uno, il 19 settembre sul canale YouTube della rapper e il 22 settembre in rotazione su tutti i canali musicali."}
{"id": "4681196", "revid": "118834", "url": "https://it.wikipedia.org/wiki?curid=4681196", "title": "Ifigenia in Aulide (Rotrou)", "text": ""}
{"id": "4681198", "revid": "858648", "url": "https://it.wikipedia.org/wiki?curid=4681198", "title": "Derrick Coleman (giocatore di football americano)", "text": "Biografia.\nColeman al college ha giocato a football a UCLA. \u00c8 sordo dall'et\u00e0 di 3 anni\nCarriera professionistica.\nSeattle Seahawks.\nColeman firm\u00f2 coi Seattle Seahawks dopo non essere stato scelto nel Draft NFL 2012. Dopo non essere mai sceso in campo nella sua stagione da rookie, debutt\u00f2 nella vittoria contro i Carolina Panthers della settimana 1 della stagione 2013, ricevendo 3 passaggi per 30 yard dal quarterback Russell Wilson. Nella settimana 13 segn\u00f2 il primo touchdown su ricezione in carriera nella vittoria per 34-7 sui New Orleans Saints che consent\u00ec ai Seahawks di centrare matematicamente i playoff con quattro turni di anticipo. La sua stagione regolare si concluse con dodici presenze, di cui tre come titolare, ricevendo 62 yard e un touchdown. Il 2 febbraio 2014 vinse il Super Bowl XLVIII quando i Seahawks batterono i Denver Broncos per 43-8.\nNella prima gara della stagione 2014, vinta contro i Green Bay Packers, Coleman segn\u00f2 il secondo touchdown in carriera con una ricezione da 15 yard. Poco dopo per\u00f2 si infortun\u00f2 perdendo tutto il resto della stagione.\nTornato in campo nel 2015, il 15 ottobre Coleman fu sospeso dai Seahawks dopo essere stato arrestato in seguito ad un incidente automobilistico provocato. Tale sanzione fu revocata quattro giorni dopo in seguito a una inchiesta interna della squadra. La sua stagione regolare si chiuse con 14 presenze (3 come titolare) e otto yard corse.\nAtlanta Falcons.\nIl 21 marzo 2017 Coleman firm\u00f2 con gli Atlanta Falcons.\nArizona Cardinals.\nNel 2018 Coleman pass\u00f2 agli Arizona Cardinals."}
{"id": "4681202", "revid": "729019", "url": "https://it.wikipedia.org/wiki?curid=4681202", "title": "SNECMA Col\u00e9opt\u00e8re", "text": "Lo SNECMA Col\u00e9opt\u00e8re (in francese coleottero), anche noto come C450, \u00e8 stato un aeromobile sperimentale posacoda a decollo verticale sviluppato negli anni cinquanta dalla francese SNECMA (\"Soci\u00e9t\u00e9 National d'Etude et de Construction de Moteurs d'Aviation\").\nStoria del progetto.\nAgli inizi degli anni cinquanta la Bureau Technique Zborowski (BTZ) studi\u00f2 un velivolo a decollo verticale dotato di un'ala anulare di cui la SNECMA, nel 1952, acquis\u00ec i diritti di sviluppo. Per risolvere i problemi relativi al controllo di questo tipo di aeromobile dovuti alla coppia sviluppata dal motore turbogetto, fu costruito nel 1954 un modello teleguidato e vincolato dotato di un motore pulsogetto da 45 chilogrammi di spinta. e, successivamente, una serie di tre prototipi di Atar Volant a grandezza naturale di cui l'ultimo, il C400 P3, costitu\u00ec la base di partenza del C450 \"Col\u00e9opt\u00e8re\" da cui si differenziava per la mancanza della caratteristica ala ad anello.\nNella primavera del 1958 il C450 fu trasferito presso la base aerea di Melun-Villaroche dove, il 6 maggio del 1959, comp\u00ec il suo primo volo libero. I problemi relativi al controllo del velivolo erano per\u00f2 ben lungi dall'essere risolti. Il 25 luglio dello stesso anno, al suo nono volo, il pilota collaudatore della Snecma Auguste Morel perse il controllo del velivolo che precipit\u00f2 al suolo incendiandosi. Il pilota riusc\u00ec ad eiettarsi ad una cinquantina di metri da terra, riportando profonde ferite. Questo incidente pose fine al programma di sviluppo.\nTecnica.\nLa fusoliera in lega di alluminio del Col\u00e9opt\u00e8re racchiudeva un motore turbogetto Snecma Atar 101E.5V da 3700 kg di spinta. L'ala anulare aveva una corda di 3 metri ed era costruita dalla Nord Aviation nei suoi stabilimenti presso Chatillon-sous-Bagneux.\nIl seggiolino eiettabile del pilota era basculante nell'abitacolo (chiuso) in modo da consentire una migliore visuale nelle fasi di transizione dal volo verticale a quello orizzontale.\nNelle fasi di decollo ed atterraggio il pilota controllava il velivolo agendo sulla deflessione pneumatica del getto di scarico del motore, mentre durante la fase di volo orizzontale quattro pinne montante vicino al bordo di uscita dell'ala anulare fungevano da timone ed alettoni.\nIl carrello di atterraggio era costituito da quattro gambe dotate di ammortizzatori oleodinamici che collegavano le ruote alla struttura posteriore dell'ala."}
{"id": "4681203", "revid": "1023546", "url": "https://it.wikipedia.org/wiki?curid=4681203", "title": "Fran\u00e7ois Fontan", "text": "Biografia.\nFran\u00e7ois Fontan nacque a Parigi nel 1929 in una famiglia d'origine guascone. La casa di famiglia si trova nel villaggio di Roquefort-sur-Garonne ad Ovest della citt\u00e0 di Muret, nel dipartimento dell'Alta Garonna della regione Midi-Pirenei.\nSuo padre, Fernand, lavorava come ferroviere, il che permise a Fran\u00e7ois di viaggiare frequentemente. Sua madre, Louise, nata \"Cours d'Entras\", era discendente di una famiglia nobile guascone decaduta.\nFrequent\u00f2 l'\u00e9cole des Langues Orientales di Parigi e l'\"Institut d'\u00e9tudes politiques\" di Tolosa senza conseguire \nla laurea.\nNato in una famiglia monarchica s'impegn\u00f2 politicamente per la prima volta nel \"Mouvement Socialiste Monarchiste\" a quindici anni, ma abbandon\u00f2 presto il monarchismo per aderire \na idee anarchiche. Pass\u00f2 in seguito al trotskismo nel gruppo Socialisme ou Barbarie. \nSi trasfer\u00ec a Nizza dove aveva dei parenti, e frequent\u00f2 in un primo tempo il Partito Comunista Francese (PCF); ma in disaccordo con lo stalinismo scelse poi di aderire alla \"Deuxi\u00e8me Gauche\", una delle formazioni che in seguito avrebbe fondato ll Partito Socialista Unificato (PSU).\nNella primavera del 1959 fond\u00f2 il PNO (Parti Nationaliste Occitan) sempre a Nizza, dove rimase finch\u00e9 fu processato per aiuti all'FLN algerino durante la guerra d'Algeria. \nIn seguito a ci\u00f2 fugg\u00ec nelle Valli occitane in Italia e si stabil\u00ec a Frassino in Valle Varaita (CN). \nDopo aver trascorso due anni per studiare e stabilire la frontiera linguistica tra l'occitano e il piemontese, fond\u00f2 nel 1967 il MAO (Movimento Autonomista Occitano). \nA partire dal 1962 inizi\u00f2 una corrispondenza con il professor Guy H\u00e9raud\nDa Frassino diresse il PNO fino alla morte, che lo colse nel 1979 a Cuneo, all'et\u00e0 di cinquant'anni, in seguito a un ictus.\nL'ortografia fontaniana.\nFontan elabor\u00f2 una proposta di lingua standardizzata per l'occitano, la cosiddetta \"ortografia fontaniana\" \nEssa per\u00f2 ebbe scarso seguito, ancora pi\u00f9 scarso dopo la sua morte, anche all'interno dei partiti PNO e MAO da lui fondati, che del resto lasciano liberi gli aderenti di scegliere l'ortografia che preferiscono. \nDue ragioni del suo insuccesso furono da un lato l'imposizione di una pronuncia e una grammatica unificate per una lingua (o un gruppo di lingue correlate, secondo pareri soggettivi) tanto frazionata come l'occitano; e dall'altro lato, per aderire ad un rigoroso principio fonetico, l'impiego in tale ortografia di soluzioni grafiche estranee alle lingue neolatine.\nIl pensiero politico etnista e occitanista.\nL'elaborazione del pensiero di Fontan fu il frutto di una ricerca scientifica.\nSono principalmente tre le correnti di pensiero che lo condussero alla fondazione del PNO: inizialmente la critica di Wilhelm Reich, in seguito quella di Karl Marx, e infine \nla critica all'imperialismo. \nLa maggior parte del suo pensiero fu registrata nei suoi scritti verso l'inizio degli anni cinquanta, gi\u00e0 8-10 anni prima della creazione del PNO. \nSi trattava di una riflessione sulla decolonizzazione del Vietnam, del Marocco, della Tunisia, e soprattutto dell'Algeria, che gli serv\u00ec da quadro politico concreto. \nLa scoperta della sociologia marxista e lo studio della psicoanalisi, in particolare il lavoro di Wilhelm Reich, lo portarono all'etnismo e al nazionalismo di sinistra in generale, e all'occitanismo in particolare.\nSia Marx che Reich gli fecero comprendere la profonda alienazione dell'umanit\u00e0; e lo studio della questione nazionale nel mondo lo port\u00f2 al nazionalismo occitano.\nLa maggior parte delle sue idee si svilupp\u00f2 quando il professor P\u00e8ire Bec, di Caz\u00e8res (Alta Garonna, Midi-Pirenei), gli fece scoprire l'esistenza \ndella lingua occitana. \nPer Fontan, quindi, se esiste un linguaggio specifico di un territorio, questo territorio \u00e8 una nazione che si deve liberare.\nEgli sostenne che nel mondo si dovessero creare nuovi confini, che unissero ogni popolo separato all'interno di un solo Stato. \nSpecialmente in Africa i confini sono stati creati da amministratori europei, e non corrispondono per nulla ai vari popoli che vi abitano. \nAd esempio, secondo i seguaci di Fontan, la creazione di nuovi confini etnico-linguistici avrebbe potuto evitare massacri come quello del Ruanda nel 1994 \ntra Tutsi e Hutu.\nOggi i principali continuatori del pensiero di Fran\u00e7ois Fontan sono i membri dei partiti da lui stesso fondati: il PNO (\"Parti Nationaliste Occitan\", oggi \"Parti de la Nation Occitane\") in Francia, e il MAO (\"Movimento Autonomista Occitano\") in Italia. Un noto sostenitore di queste idee \u00e8 l'artista francese di fama internazionale Ben Vautier."}
{"id": "4681205", "revid": "88740", "url": "https://it.wikipedia.org/wiki?curid=4681205", "title": "Yasaq", "text": "Yasak o yasaq, talvolta iasak, (Russo: \u044f\u0441\u0430\u043a) \u00e8 una parola turca per \"tributo\" che fu usata nella Russia imperiale per designare il tributo da esigere nei confronti dei popoli indigeni della Siberia.\nLe origini dello yasak pu\u00f2 essere rintracciata in una tassa raccolta dai nativi, principalmente popolazioni non turche nell'Orda d'oro.\nLa parola \u00e8 una variazione russa della parola turco-kazaka \"zhasaq\"; essa ha due significati: il primo \u00e8 \"questo \u00e8 quello che devi fare\" e proviene da un decreto legge dei tempi di Gengis Khan; il secondo \u00e8 \"truppa di dieci uomini\", ovvero la pi\u00f9 piccola cellula in un esercito, che era tenuta a raccogliere un tributo pari a 1/10 dei profitti in favore dell'Orda d'oro."}
{"id": "4681207", "revid": "21880", "url": "https://it.wikipedia.org/wiki?curid=4681207", "title": "Spindalis occidentale", "text": ""}
{"id": "4681214", "revid": "1543377", "url": "https://it.wikipedia.org/wiki?curid=4681214", "title": "Birmania ai Giochi della XIX Olimpiade", "text": "La Birmania partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di quattro atleti impegnati in due discipline: atletica leggera e pugilato. Fu la sesta partecipazione di questo Paese ai Giochi. Non fu conquistata nessuna medaglia."}
{"id": "4681218", "revid": "1605525", "url": "https://it.wikipedia.org/wiki?curid=4681218", "title": "La caverna", "text": "La caverna (\"A caverna\") \u00e8 un romanzo del narratore, poeta e drammaturgo portoghese Jos\u00e9 Saramago.\n\u00c8 la rivisitazione ai giorni nostri del Mito della caverna di Platone in cui il Centro, gigantesca costruzione che domina la citt\u00e0 e ne modifica progressivamente il profilo e la fisionomia, simboleggia l'interno della caverna, l'opinione passiva dell'uomo, la sua concezione della verit\u00e0 in virt\u00f9 delle forme e delle immagini che gli vengono mostrate.\nTrama.\nCipriano Algor \u00e8 un vasaio che fornisce i propri prodotti al Centro, un luogo dove sono concentrati negozi e attrazioni. Un giorno per\u00f2 il Centro rifiuta met\u00e0 della fornitura di vasellame e Cipriano fa ritorno a casa attraversando col suo furgone i luoghi desolati della Cintura Industriale, della Cintura Agricola e della Cintura Verde che circondano il Centro. Lungo il tragitto incontra Isaura, giovane vedova che lamenta la rottura della sua vecchia brocca. Giunto a casa, Cipriano e la figlia Marta riflettono sul da farsi. Marta \u00e8 prossima alle nozze con Mar\u00e7al Gacho, guardiano del Centro. Fa intanto la sua apparizione il cane Trovato, che arriva spontaneamente a casa di Cipriano.\nCipriano e Marta cambiano prodotto: anzich\u00e9 vasellame, decidono di vendere statuine. Il Centro gliene commissiona milleduecento. Padre e figlia si impegnano nella produzione entro i tempi pattuiti, ma una telefonata del Centro comunica che anche le statuine resteranno invendute a causa dei capricci del mercato. Marta e Mar\u00e7al propongono a Cipriano di andare a vivere con loro al Centro, dove comunque si sarebbero trasferiti per iniziare la nuova vita insieme. Cipriano accetta perch\u00e9 costretto dalle circostanze. Siccome al Centro non sono ammessi animali, il vasaio porta Trovato da Isaura per affidarlo alle sue cure e in quell\u2019occasione le confessa il suo amore pur ammettendo l\u2019impossibilit\u00e0 di un futuro insieme. \nL\u2019appartamento in cui vanno ad abitare si trova al trentaquattresimo piano di un edificio nel Centro, dove tramite una fitta rete di ascensori si possono raggiungere ogni sorta di negozio e di luogo di svago all\u2019insegna del consumismo. \nCipriano, sentendosi ormai inutile, passa il tempo a esplorare il Centro, dove trova una porta segreta. Una notte, d\u2019accordo con Mar\u00e7al che \u00e8 di turno per sorvegliare la porta, entra e scopre una grotta con sei cadaveri seduti su un muretto, con la parete a pochi palmi dalle loro orbite ormai vuote. Dietro di loro si vede la macchia nera lasciata da un fal\u00f2. Il messaggio \u00e8 chiaro: quei cadaveri sono loro stessi. Mar\u00e7al d\u00e0 quindi le dimissioni e tornano tutti nella vecchia casa con la fornace, dove trovano Isaura e Trovato. Tutti insieme salgono sul furgone e lasciano la loro terra. Mar\u00e7al dice che mentre stava abbandonando il Centro, un manifesto annunciava l\u2019imminente apertura della caverna di Platone e invitava all\u2019acquisto del biglietto."}
{"id": "4681220", "revid": "1543377", "url": "https://it.wikipedia.org/wiki?curid=4681220", "title": "Ceylon ai Giochi della XIX Olimpiade", "text": "Ceylon (l'odierno Sri Lanka), partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di tre atleti impegnati in altrettante discipline: atletica leggera, pugilato e vela. Fu la sesta partecipazione di questo paese ai Giochi. Non fu conquistata nessuna medaglia."}
{"id": "4681223", "revid": "1873017", "url": "https://it.wikipedia.org/wiki?curid=4681223", "title": "Sinagoga centrale di New York", "text": "Lo sinagoga centrale di New York, situata su 652 Lexington Avenue all'angolo con la East 55th Street a New York, \u00e8 una sinagoga ottocentesca, in stile neomoresco. Completata nel 1873 \u00e8 una delle pi\u00f9 antiche e importanti sinagoghe degli Stati Uniti e quella che a New York pu\u00f2 vantare la maggior anzianit\u00e0 di ininterrotto servizio.\nLa storia.\nNel 1870 la congregazione \"Ahawath Chesed\" formatasi nella prima met\u00e0 dell'Ottocento a New York da ebrei tedeschi decise di dar vita ad una sinagoga monumentale per i propri membri. La costruzione del nuovo tempio sulla centrale Lexington Avenue era un'affermazione pubblica del proprio prestigio e una realizzazione delle nuove idee in campo liturgico e di integrazione sociale. La progettazione della sinagoga fu affidata all'architetto Henry Fernbach, uno dei primi architetti ebrei a raggiungere notoriet\u00e0 a New York.\nDal 1966 la sinagoga \u00e8 designata come New York City Landmark e dal 1975 come National Historic Landmark, a riconoscimento del suo valore storico e artistico.\nIl 28 agosto del 1998 l'interno della sinagoga fu danneggiato da un incendio accidentalmente sviluppatosi durante lavori di ristrutturazione. Il tetto non resse alla furia delle fiamme, che provocarono la caduta delle travi di sostegno. il coro e l'organo andarono completamente perduti. Tre anni furono necessari per riparare i danni, sicch\u00e9 il tempio potesse essere riaperto al culto il 9 settembre 2001. Nel 2002 fu installato il nuovo organo, opera della ditta \"Casavant Fr\u00e8res\" di St. Hyacinthe, Canada.\nDal 1873 ad oggi, l'edificio \u00e8 tuttora in uso come uno dei centri dell'ebraismo riformato americano.. Se la sinagoga Ansche Chesed / Angel Orensanz Center \u00e8 il pi\u00f9 antico edificio sinagogale ancora esistente a New York, la sinagoga centrale di New York pu\u00f2 vantarsi di essere la sinagoga nella metropoli americana con la maggior anzianit\u00e0 di ininterrotto servizio.\nL'architettura.\nHenry Fernbach ide\u00f2 un grandioso edificio in stile neomoresco, sul modello delle grandi sinagoghe riformate europee, in particolare lo Leopoldst\u00e4dter Tempel, la sinagoga grande di Budapest e la sinagoga nuova di Berlino. Si trattava di una novit\u00e0 assoluta per New York, anche se gi\u00e0 lo Isaac M. Wise Temple (Plum Street Temple) di Cincinnati aveva offerto nel 1866 un precedente importante per le congregazioni riformate americane.\nFernbach diede New York una sinagoga, la cui magnificenza non era seconda a nessuno ma la cui forma esteriore e i dettagli erano in netto contrasto con la maggior parte delle altre strutture religiose della citt\u00e0. La facciata tripartita della sinagoga centrale \u00e8 scandita da due torri sormontate da cupolette sferiche in rame dorato. Fasce orizzontali di pietra in toni contrastanti ed archi in pietra moreschi contribuiscono ad identificare l'edificio come una presenza distintiva accanto agli edifici circostanti.\nL'interno \u00e8 a pianta basilicale con un'alta navata centrale e due navate laterali, su cui poggiano le gallerie e un pergamo. Lo spazio \u00e8 suddiviso in sei campate da dieci colonne di ghisa. Il bimah conserva l'arca originale, che \u00e8 riccamente intagliato e intarsiato con motivi traforati evidenziati in oro sormontato da cupole a cipolla rifinite in blu celeste con stelle dorate. Sopra la cupola centrale \u00e8 la stella di Davide anch'essa di color oro.\nCome in tutte le sinagoghe riformate un posto centrale \u00e8 dato al grande organo a canne usato per la liturgia e per concerti."}
{"id": "4681224", "revid": "666668", "url": "https://it.wikipedia.org/wiki?curid=4681224", "title": "A.S.D. Roma Torrino Futsal", "text": ""}
{"id": "4681228", "revid": "73843", "url": "https://it.wikipedia.org/wiki?curid=4681228", "title": "Sri Lanka ai Giochi della XX Olimpiade", "text": ""}
{"id": "4681230", "revid": "830579", "url": "https://it.wikipedia.org/wiki?curid=4681230", "title": "Albi di Dylan Dog (2013)", "text": "Albi del fumetto Dylan Dog pubblicati nel 2013\nL'impostore.\nCharles Robinson \u00e8 il pi\u00f9 bravo imitatore della televisione londinese, specializzato nel prendere in giro personaggi molto importanti. Solo che tutti i \"bersagli\" delle sue imitazioni iniziano a morire uno dopo l'altro, massacrati da gente che sembra la loro copia perfetta. Dylan Dog non crede per\u00f2 che quel comico cos\u00ec bravo sia capace di uccidere le persone che imita, ma che ci sia qualcuno che lo stia incastrando.\nLeggende urbane.\nCoccodrilli albini nelle fogne, motociclisti che si tolgono il casco e si aprono la testa, il colpo segreto che se viene dato uccide dopo tre giorni. Quante volte sono state menzionate queste storie, tutte leggende metropolitane. Ma cosa succederebbe se queste storie fossero invece tutte vere? Dylan Dog questa volta dovr\u00e0 sfidare addirittura il suo scetticismo per entrare in una dimensione pi\u00f9 assurda di quella a cui \u00e8 abituato.\nI ritornanti.\nGli ospiti di un moderno cimitero ritornano in vita sotto forma di zombi e spettri per vendicarsi di chi li ha traditi e uccisi. Una delle persone prese di mira \u00e8 la nuova cliente di Dylan Dog, la quale assicura di non aver mai fatto del male a nessuno.\nLa fuggitiva.\nBerenice Slider \u00e8 una giovane paziente del manicomio di Harlech convinta di essere un assassino. Si rivolge quindi a Dylan Dog chiedendogli di ucciderla, ma al rifiuto di lui, la ragazza fuggir\u00e0 dal manicomio. Dylan inizier\u00e0 cos\u00ec la ricerca della ragazza. \nGiovani vampiri.\nQuattro ragazzi appassionati di occulto hanno il desiderio di diventare vampiri, decidono cos\u00ec di assumere Dylan Dog affinch\u00e9 trovi un Maestro della Notte disposto a vampirizzarli. Dylan rifiuta cos\u00ec i ragazzi si mettono da soli alla ricerca, dopo aver stipulato un patto di sangue per cui il primo che riuscir\u00e0 a diventare un vampiro dovr\u00e0 andare a trasformare anche gli altri. Quando i ragazzi inizieranno a sparire misteriosamente, Dylan sar\u00e0 costretto ad intervenire. \nIl pianto della Banshee.\nIl marito di Mary Kate McLagen, novella sposa che vive nel paesino di Wichkey, viene ritrovato brutalmente ucciso. Tutti gli indizi sembrano condurre a lei, che sostiene di aver agito sotto la possessione di una Banshee, uno spirito in grado di uccidere con la voce. La madre della ragazza, l'unica a crederle, si reca cos\u00ec a Londra per chiedere l'aiuto di Dylan Dog.\nL'occhio di Balor.\nI Fomor, creature mostruose della mitologia celtica, si sono materializzati da un libro illustrato, letto anche da Dylan Dog da bambino. Anche Honey, una bellissima ragazza di cui Dylan si innamora, \u00e8 una di loro?\nL'odio non muore mai.\nDylan Dog si risveglia rinchiuso all'interno di una bara d'acciaio, siccome non ne ricorda il motivo, ricostruisce gli eventi nella sua memoria fino a tornare al suo viaggio a Starmouth, una cittadina marinara del Sud, in cui si aggirano fantasmi della Seconda Guerra Mondiale. \nUna nuova vita.\nLe anime del soldato Doinel e del Dottor Walcott si intrecciano affondando le radici fino alla Francia del 1876. Dylan Dog cerca di svelare il mistero che le avvolge e che coinvolge anche la vita di Edmond, un ragazzo autistico.\nSulla pelle.\nIl tatuatore polinesiano Tehamaru \u00e8 in grado di fare tatuaggi che trasformano chi li ha in brutali assassini. Dylan Dog cercher\u00e0 di scoprirne il motivo.\nI sonnambuli.\nDylan Dog e l'ispettore Bloch indagano su alcuni casi di omicidio che pare siano stati compiuti da persone in stato di sonnambulismo.\nTrash Island.\nDylan Dog, assieme ad altri tre indagatori dell'incubo, si reca su un'isola misteriosa in cui pare siano scomparsi tre ragazzi."}
{"id": "4681233", "revid": "17231", "url": "https://it.wikipedia.org/wiki?curid=4681233", "title": "Stazione di Tokyo Teleport", "text": "La \u00e8 una stazione ferroviaria di Tokyo situata a Odaiba, nel quartiere di K\u014dt\u014d ed \u00e8 servita dalla linea privata Rinkai della TWR.\nStoria.\nLa stazione fu aperta nel 1996 assieme al primo stralcio della linea Rinkai.\nStruttura.\nLa stazione si trova in sotterraneo, con il mezzanino al primo piano sotterraneo e i 2 binari, con banchina a isola centrale, al terzo piano sotterraneo. Il camerone di stazione \u00e8 completamente aperto, e un lucernario in superficie permette alla luce naturale di arrivare fino al piano binari. "}
{"id": "4681241", "revid": "17231", "url": "https://it.wikipedia.org/wiki?curid=4681241", "title": "Stazione di Kokusai-Tenjij\u014d", "text": "La \u00e8 una stazione ferroviaria di Tokyo situata nell'area di Odaiba, nel quartiere di K\u014dt\u014d ed \u00e8 servita dalla linea privata Rinkai della TWR.\nStoria.\nLa stazione fu aperta nel 1996 assieme al primo stralcio della linea Rinkai.\nStruttura.\nLa stazione si trova in sotterraneo, con il mezzanino al primo piano sotterraneo e i 2 binari, con banchina a isola centrale, al terzo piano sotterraneo. Il camerone di stazione \u00e8 completamente aperto, e un lucernario in superficie permette alla luce naturale di arrivare fino al piano binari. "}
{"id": "4681245", "revid": "287204", "url": "https://it.wikipedia.org/wiki?curid=4681245", "title": "Partecipanti al Giro d'Italia 2000", "text": "Elenco dei partecipanti al Giro d'Italia 2000.\nIl Giro d'Italia 2000 fu l'ottantatreesima edizione della corsa. Alla competizione presero parte 20 squadre, ciascuna delle quali composta da nove corridori, per un totale di 180 ciclisti. La corsa part\u00ec il 13 maggio da Roma e termin\u00f2 il 4 giugno a Milano; in quest'ultima localit\u00e0 portarono a termine la competizione 127 corridori. \nCorridori per squadra.\n\"Nota: R ritirato, NP non partito, FT fuori tempo, SQ squalificato.\"\nCorridori per nazione.\nLe nazionalit\u00e0 rappresentate nella manifestazione sono 22; in tabella il numero dei ciclisti suddivisi per la propria nazione di appartenenza:"}
{"id": "4681246", "revid": "17231", "url": "https://it.wikipedia.org/wiki?curid=4681246", "title": "Stazione di Shinonome", "text": "La \u00e8 una stazione ferroviaria di Tokyo situata nell'area di Odaiba, nel quartiere di K\u014dt\u014d ed \u00e8 servita dalla linea privata Rinkai della TWR.\nStoria.\nLa stazione fu aperta nel 1996 assieme al primo stralcio della linea Rinkai.\nStruttura.\nLa stazione \u00e8 realizzata su viadotto, ed \u00e8 una delle tre stazioni realizzate non in sotterraneo della linea Rinkai. Sono presenti due binari con due marciapiedi laterali (tutte le altre stazioni della linea hanno due binari laterali con marciapiede a isola). "}
{"id": "4681255", "revid": "1573940", "url": "https://it.wikipedia.org/wiki?curid=4681255", "title": "Meliphagidae", "text": "I Melifagidi (Meliphagidae ) sono una famiglia di uccelli dell'ordine Passeriformes.\nBiologia.\nSi nutrono prevalentemente del nettare dei fiori.\nLe somiglianze morfologiche con i nettarinidi africani, con i colibr\u00ec del Nuovo mondo e con i melifagidi hawaiani sono frutto di mera convergenza evolutiva, legata alla comune dieta nettarivora.\nDistribuzione e habitat.\nL'areale della famiglia si estende dall'Indonesia all'Australia, alla Nuova Zelanda e a diverse isole dell'oceano Pacifico del Sud.\nTassonomia.\nLa famiglia comprende 184 specie in 50 generi."}
{"id": "4681258", "revid": "125151834", "url": "https://it.wikipedia.org/wiki?curid=4681258", "title": "Tredici Comuni", "text": "I Tredici Comuni sono un'area della provincia di Verona localizzata grossomodo al centro della Lessinia, territorio montano delle Prealpi Venete.\n\u00c8 delimitata a ovest dal Vajo dei Falconi, mentre a est raggiunge il confine della provincia di Vicenza presso l'alta valle del Chiampo. In sostanza, vi sono comprese le alte e le medie valli dei Falconi, dell'Anguilla, di Squaranto e d'Illasi, nonch\u00e9 il sovrastante altopiano dove esse convergono.\nIl toponimo ricorda come, sino alla caduta della Serenissima, l'area costituisse un'unit\u00e0 amministrativa organizzata, appunto, in tredici \"Comuni\" (undici fino al 1616, quando furono aggiunti Erbezzo e San Bartolomeo):\nCome si pu\u00f2 notare, otto delle tredici suddivisioni si sono conservate tutt'oggi come comuni italiani.\nStoria.\nI Tredici Comuni assunsero una propria identit\u00e0 a partire dalla fine del Duecento, quando la zona venne raggiunta da un gruppo di coloni di origine bavarese e tirolese affine a quello che gi\u00e0 da qualche decennio si stava riversando sull'Altopiano di Asiago. Si venne quindi a formare una piccola \"oasi\" germanica con lingua (cimbro) e usanze divergenti rispetto al predominante elemento latino. Dal 1326, grazie a un diploma di Cangrande I della Scala, signore di Verona, ebbero il privilegio di organizzarsi in Comuni con larga autonomia.\nVero \u00e8 che l'elemento cimbro non si diffuse uniformemente in tutto il territorio: a sud della linea Bosco Chiesanuova-Rover\u00e8-Badia Calavena, e in particolare nei comuni di Bosco ed Erbezzo, fu molto scarso; addirittura Cerro, Tavernole e Sprea con Progno rimasero latini. D'altra parte, stanziamenti germanofoni si ritrovarono al di fuori dei Tredici Comuni come, nella valle del Chiampo (Altissimo e Crespadoro), attorno a Recoaro e in alcune localit\u00e0 della Valle dei Signori.\nI privilegi dei Tredici Comuni vennero meno dopo la caduta della Repubblica di Venezia. Velo perse inoltre il suo ruolo di capoluogo poich\u00e9 la sede del distretto istituito durante la successiva dominazione Austriaca divenne Badia Calavena, e pi\u00f9 tardi Tregnago. \nNel frattempo si assistette alla rapida regressione della lingua cimbra, iniziata invero gi\u00e0 alla fine del Seicento; se alla fine del XVIII secolo era ancora parlata nella gran parte dell'attuale comune di Selva di Progno e in alcune contrade di Velo e Rover\u00e8, all'inizio del Novecento essa si limitava alla sola Giazza e a una minoranza di selvaprognesi. Attualmente il cimbro dei Tredici Comuni \u00e8 parlato solo da una ventina di anziani di Giazza e da circa quaranta emigranti."}
{"id": "4681262", "revid": "61440827", "url": "https://it.wikipedia.org/wiki?curid=4681262", "title": "Duca di Holstein-Gopport", "text": ""}
{"id": "4681267", "revid": "1782831", "url": "https://it.wikipedia.org/wiki?curid=4681267", "title": "Fussballclub Wohlen 1904 2013-2014", "text": "Questa voce raccoglie le informazioni riguardanti il Fussballclub Wohlen 1904 nelle competizioni ufficiali della stagione 2013-2014.\nOrganico.\nRosa.\n\"Aggiornata all'11 settembre 2013\""}
{"id": "4681269", "revid": "1305772", "url": "https://it.wikipedia.org/wiki?curid=4681269", "title": "Monastero dell'Ascensione", "text": ""}
{"id": "4681274", "revid": "339392", "url": "https://it.wikipedia.org/wiki?curid=4681274", "title": "Legge 190/2012", "text": ""}
{"id": "4681285", "revid": "123074638", "url": "https://it.wikipedia.org/wiki?curid=4681285", "title": "Splashdown (videogioco)", "text": "Splashdown \u00e8 un simulatore di guida acquatico per Xbox e PlayStation 2. Il videogioco \u00e8 basato su competizioni di moto d'acqua freestyle e pu\u00f2 essere giocato da uno o due giocatori. \"Splashdown\" \u00e8 abbastanza simile alla serie \"Wave Race\" della Nintendo."}
{"id": "4681286", "revid": "1305772", "url": "https://it.wikipedia.org/wiki?curid=4681286", "title": "Gaio Valerio Flacco (console 93 a.C.)", "text": "Biografia.\nNel 98 a.C. fu pretore urbano e in tale data, con il consenso del Senato, concesse la cittadinanza romana a Callifana, una sacerdotessa di Velia. Questo fu fatto prima che i cittadini di Velia ottenessero lo stesso riconoscimento, cos\u00ec che anche una sacerdotessa straniera potesse compiere sacrifici anche a nome dei Romani.\nNel 93 a.C. fu eletto console con Marco Erennio; successivamente fu proconsole in Spagna al posto di Tito Didio. Subito dopo la partenza del suo predecessore, i Celtiberi, che erano stati trattati duramente da \"Tito Didio\", nella citt\u00e0 di B\u00e8lgida si rivoltarono contro il potere romano. Nel senato locale furono bruciati numerosi senatori iberici, che vi si erano rifugiati, dopo aver rifiutato di unirsi alla rivolta. \"Flacco\" riusc\u00ec, con un intervento rapido e favorito dalla sorpresa, ad occupare la citt\u00e0 e fece condannare a morte tutti quelli coinvolti con l'attacco contro il locale Senato.\nProbabilmente \u00e8 la stessa persona citata da Cicerone come \"imperator\" e proconsole in Gallia nell'83 a.C. durante il consolato di Lucio Cornelio Scipione Asiatico e di Gaio Norbano."}
{"id": "4681287", "revid": "892776", "url": "https://it.wikipedia.org/wiki?curid=4681287", "title": "Guido Bigio", "text": "Biografia.\nProgettista di talento, nel 1904 fond\u00f2 assieme a Matteo Ceirano e altri soci l'azienda automobilistica Itala. Con la nascita dell'azienda nacque anche la sua attivit\u00e0 di pilota e negli anni seguenti il successo delle vetture Itala nelle competizioni sportive port\u00f2 ad un aumento delle vendite, consentendo a Bigio di diventare direttore generale dell'azienda e di continuare in parallelo la carriera di pilota.\nL'incidente mortale.\nNel maggio del 1913, Bigio si rec\u00f2 in Francia insieme ad Antonio Moriondo e a un gruppo di meccanici, per provare le macchine in vista del Gran Premio di Francia, che si sarebbe svolto di l\u00ec a due mesi. Per evitare problemi di traffico, Bigio scelse di provare la sua auto durante la notte sulle strade che nell'anno precedente avevano formato il circuito del Gran Premio, nei dintorni di Dieppe. Part\u00ec intorno alle 3 del mattino e poco dopo perse il controllo della vettura presso Le Mesnil-R\u00e9aume: la sua Itala si capovolse, uccidendolo sul colpo. Il suo tecnico Crescentino Ardizzone, che era con lui, riusc\u00ec a trascinarsi fuori dai rottami ma, nonostante l'aiuto di un contadino, mor\u00ec anche lui nel giro di poco tempo. Questo incidente mortale segn\u00f2 la fine della presenza ufficiale dell'Itala nelle competizioni sportive."}
{"id": "4681288", "revid": "729019", "url": "https://it.wikipedia.org/wiki?curid=4681288", "title": "Battaglia delle Isole Paracelso", "text": "La battaglia delle Isole Paracelso venne combattuta il 19 gennaio 1974, quando una squadra navale cinese e una vietnamita si scontrarono nei pressi del \"Crescent Group\" delle isole Paracelso, arcipelago conteso tra i due paesi, in supporto di rispettive unit\u00e0 terrestri sbarcate su alcuni isolotti: nel corso di un breve e serrato scontro, le forze cinesi affondarono una corvetta sudvietnamita e danneggiarono altre unit\u00e0, obbligando gli avversari a ritirarsi; come conseguenza dello scontro, i cinesi estesero il loro controllo militare a tutte le principali isole dell'arcipelago, scacciandone le guarnigioni sudvietnamite.\nAntefatti.\nL'arcipelago delle isole Paracelso (in lingua cinese \u897f\u6c99\u7fa4\u5c9b, \"X\u012bsh\u0101 Q\u00fand\u01ceo\"; in lingua vietnamita \"Qu\u1ea7n \u0111\u1ea3o Ho\u00e0ng Sa\") \u00e8 costituito da un piccolo gruppo di isole, isolotti e scogli (praticamente tutti disabitati) posti nella parte occidentale del Mar Cinese Meridionale, pi\u00f9 o meno equidistante tra le coste del Vietnam a ovest e l'isola cinese di Hainan a nord; l'arcipelago si compone di meno di 8\u00a0km\u00b2 di terre emerse, disseminate per\u00f2 su circa 15.000\u00a0km\u00b2 di mare. A causa della sua posizione, e della possibilit\u00e0 di estendere le proprie acque territoriali o la propria zona economica esclusiva tramite il suo possesso, l'arcipelago \u00e8 stato al centro di una lunga disputa territoriale fin dall'inizio del XX secolo.\nIl 3 luglio 1938 la Francia, che deteneva il dominio coloniale sulla vicina Indocina, occup\u00f2 il disabitato arcipelago, ricevendo proteste diplomatiche sia da parte del governo nazionalista cinese che del Giappone, impegnato contro il primo nella seconda guerra sino-giapponese. Pi\u00f9 avanti, nel corso della seconda guerra mondiale, le Paracelso furono invase e occupate dai giapponesi, venendo poi liberate dalle truppe statunitensi nelle fasi finali del conflitto; nel corso della conferenza di Ginevra del 1954, conclusiva della guerra d'Indocina, il Giappone rinunci\u00f2 formalmente a tutte le sue pretese sugli arcipelaghi del Mar Cinese Meridionale occupati nel corso del secondo conflitto mondiale.\nLa situazione delle Paracelso rimase incerta, con la parte orientale dell'arcipelago (Amphitrite Group) controllata \"de facto\" dalla Repubblica Popolare Cinese e con quella occidentale (Crescent Group) amministrata dal neonato Stato del Vietnam del Sud. Nel 1957 la Cina trasfer\u00ec l'amministrazione della piccola isola di Bach Long Vi, nel golfo del Tonchino, al Vietnam del Nord, ricevendo in cambio un anno dopo una dichiarazione del governo di Hanoi che riconosceva le pretese di Pechino sulle Paracelso e sulle isole Spratly, parimenti contese, dichiarazione che tuttavia fu rigettata dal governo di Saigon. Nel corso degli anni sessanta le unit\u00e0 navali della marina militare sudvietnamita (H\u1ea3i qu\u00e2n Vi\u1ec7t Nam C\u1ed9ng h\u00f2a) allontanarono pi\u00f9 volte con la forza i pescherecci cinesi che tentavano di operare nelle Paracelso; il governo di Pechino decise di non reagire a queste azioni anche per via della superiorit\u00e0 in fatto di armamenti che la marina sudvietnamita, rifornita e addestrata dagli Stati Uniti, manteneva sulla sua equivalente cinese (Zh\u014dnggu\u00f3 R\u00e9nm\u00edn Ji\u011bf\u00e0ngj\u016bn H\u01ceij\u016bn).\nCon l'intensificarsi della guerra del Vietnam, a partire dal 1966 il governo di Saigon ridusse drasticamente la sua presenza militare nelle Paracelso, lasciando solo un piccolo presidio sull'isola di Pattle; nel 1973, dopo che gli accordi di pace di Parigi sancirono la fine della partecipazione degli Stati Uniti al conflitto vietnamita, gli aiuti statunitensi alle forze sudvietnamite calarono drasticamente, facendo s\u00ec che Pechino iniziasse a rivendicare con pi\u00f9 forza le sue pretese sull'arcipelago conteso.\nLa battaglia.\nPrimi avvistamenti.\nIl 16 gennaio 1974 un gruppo di sei ufficiali sudvietnamiti, accompagnati da un consigliere militare statunitense, furono inviati a bordo della fregata \"L\u00fd Th\u01b0\u1eddng Ki\u1ec7t\" (ex della United States Navy) nelle Paracelso per un tour di ispezione: il gruppo scopr\u00ec che due pescherecci armati cinesi si trovavano alla fonda nei pressi dell'isola di Drummond, e poco dopo soldati cinesi furono osservati muoversi attorno a un bunker costruito sulla vicina isola di Duncan, con un veicolo da sbarco spiaggiato sulla costa e due cacciasommergibili della classe Tipo 037 (versione cinese della classe Kron\u0161tadt sovietica) in appoggio al largo di essa. L'avvistamento fu riferito al comando regionale di \u0110\u00e0 N\u1eb5ng, e la \"Ki\u1ec7t\" segnal\u00f2 alle navi cinesi di allontanarsi dalla zona, ricevendo in cambio un analogo messaggio da parte degli avversari: le due parti rimasero in contatto visivo ma non tentarono di ingaggiare battaglia.\nIl rapporto della fregata sudvietnamita fu subito inviato a Saigon, dove in un vertice di emergenza del governo il presidente Nguy\u1ec5n V\u0103n Thi\u1ec7u diede ordine di espellere le unit\u00e0 cinesi dall'arcipelago; da Da Nang salparono subito le fregate \"Tr\u1ea7n B\u00ecnh Tr\u1ecdng\" (ex ) e \"Tr\u1ea7n Kh\u00e1nh D\u01b0\" (ex cacciatorpediniere scorta ), a cui si aggiunse la corvetta \"Nh\u1eadt T\u1ea3o\" (ex dragamine ) che, nonostante stesse rientrando a Da Nang per riparare uno dei suoi motori, fu dirottata verso le Paracelso. A bordo della \"Trong\" vi era il comandante della marina sudvietnamita, il colonnello H\u00e0 V\u0103n Ng\u1ea1c.\nIn attesa dell'arrivo dei rinforzi, nelle prime ore del 17 gennaio la \"Ki\u1ec7t\" fece sbarcare 30 soldati dell'unit\u00e0 di incursori della marina sudvietnamita (Lien Doan Ngoui Nhia, LDNN) sulla piccola isola di Robert: gli incursori rimossero la bandiera cinese che sventolava sull'isola, ma non trovarono traccia del nemico; pi\u00f9 tardi la fregata stabil\u00ec una guarnigione sul vicino isolotto di Money, prima di dirigersi all'appuntamento con i rinforzi. La piccola flottiglia di Ng\u1ea1c arriv\u00f2 in zona la mattina del 18 gennaio, e le quattro navi si diressero verso l'isola di Duncan, dove si trovarono a fronteggiare quattro vecchie corvette cinesi appena sopraggiunte; gli ordini per i sudvietnamiti erano di cacciare con la forza gli intrusi cinesi ma solo dopo aver tentato di parlamentare con loro.\nLo scontro.\nLa mattina del 19 gennaio le unit\u00e0 del colonnello Ng\u1ea1c arrivarono in vista della costa dell'isola di Duncan: dalla \"Trong\" furono lanciati alcuni gommoni con a bordo una ventina di incursori del LDNN comandati dal sottotenente Trung Uy e recanti una bandiera bianca, al fine di trattare con i cinesi; gli uomini di Uy sbarcarono incontrastati, ma si ritrovarono ben presto a fronteggiare un considerevole numero di fanti di marina cinesi, in netta superiorit\u00e0 numerica. Ng\u1ea1c ordin\u00f2 a Uy di ripiegare, ma mentre i sudvietnamiti si apprestavano a rimettere in acqua le loro imbarcazioni tra i due schieramenti si apr\u00ec uno scontro a fuoco: il sottotenente Uy e due incursori rimasero uccisi e altri due furono feriti, mentre gli altri vennero presi prigionieri.\nDopo aver riferito dell'accaduto a Saigon, alle 10:25 Ng\u1ea1c ricevette l'ordine di attaccare: le quattro unit\u00e0 sudvietnamite aprirono il fuoco sulle navi cinesi, inferiori per armamento e dimensioni, che cercarono di serrare le distanze per cercare gli angoli ciechi dei cannoni di grosso calibro imbarcati dagli avversari; la corvetta cinese \"K-274\" fu vista emettere fumo e i sudvietnamiti ritennero di averla affondata, mentre la \"T-389\" fu vista spiaggiarsi sulla costa di Duncan per i danni subiti. A causa delle corte distanze di ingaggio, tutte le unit\u00e0 coinvolte furono pi\u00f9 o meno danneggiate, e in aggiunta la \"Ki\u1ec7t\" fu colpita per errore da un proiettile vagante sparato dalla \"Tr\u1ecdng\"; la corvetta \"Nh\u1eadt T\u1ea3o\" fu colpita duramente dai cinesi e prese fuoco: i sudvietnamiti sostennero che la nave era stata centrata da un missile antinave, mentre i cinesi sostennero che il colpo era in realt\u00e0 un razzo anticarro RPG sparato dalla \"T-389\", visto che le loro unit\u00e0 non erano dotate di armamento missilistico. La \"Nh\u1eadt T\u1ea3o\", gi\u00e0 penalizzata da avere uno dei suoi motori fuori uso da tempo, si ritrov\u00f2 immobilizzata, in preda alle fiamme e con il suo comandante, capitano di corvetta Ng\u1ee5y V\u0103n Th\u00e0, ucciso sul ponte di comando: fu dato ordine all'equipaggio di abbandonare la nave, e la corvetta affond\u00f2 in pochi minuti.\nVerso le 11:00 lo scontro ebbe termine ed entrambe le forze iniziarono a ritirarsi, i cinesi verso Hainan e i sudvietnamiti verso Da Nang: il colonnello Ng\u1ea1c rimase con la \"Trong\" al largo di Duncan per cercare i superstiti della \"Nh\u1eadt T\u1ea3o\", mentre la \"Tr\u1ea7n Kh\u00e1nh D\u01b0\" scortava la gravemente danneggiata \"Ki\u1ec7t\" alla base. I sudvietnamiti richiesero assistenza militare alle unit\u00e0 della Settima Flotta statunitense che incrociavano in zona, ma la richiesta venne respinta; gli statunitensi, comunque, girarono ai sudvietnamiti rapporti radar che indicavano il decollo da Hainan di caccia MiG-21 e dell'imminente arrivo di altri due cacciasommergibili cinesi, e Ng\u1ea1c decise quindi di ritirarsi.\nConseguenze.\nStando ai resoconti ufficiali del governo di Saigon, su cui i cinesi concordarono, i sudvietnamiti ebbero nello scontro una corvetta affondata, una fregata gravemente danneggiata e altre due colpite in maniera pi\u00f9 lieve, con un totale di 53 morti e 16 feriti; nei giorni seguenti una petroliera olandese, la \"Kopionella\", e un peschereccio vietnamita che si trovarono a incrociare nella zona dello scontro recuperarono 37 naufraghi della \"Nh\u1eadt T\u1ea3o\" ancora in vita. Sulle perdite cinesi vi \u00e8 pi\u00f9 dibattito: i sudvietnamiti rivendicarono l'affondamento di una corvetta e lo spiaggiamento di una seconda, ma il governo di Pechino rifer\u00ec che tutte le unit\u00e0 coinvolte nello scontro, per quanto pi\u00f9 o meno danneggiate, riuscirono a rientrare alla base; i cinesi ammisero la perdita di 18 uomini uccisi, cifra ritenuta inferiore alla realt\u00e0 dai sudvietnamiti.\nIl 20 gennaio una considerevole forza navale cinese, appoggiata da aerei da combattimento, ritorn\u00f2 sul luogo dello scontro e sbarc\u00f2 contingenti di fanti di marina su tutte le principali isole delle Paracelso: i presidi sudvietnamiti sulle isole di Pattle e Money furono sopraffatti lasciando in mano ai cinesi 48 prigionieri tra cui un consigliere militare statunitense, il capitano dell'esercito Gerald Emil Kosh; tutti loro furono poi rilasciati a fine gennaio a Hong Kong grazie alla mediazione della Croce Rossa internazionale.\nIl Vietnam del Sud cerc\u00f2 di portare la crisi delle Paracelso all'attenzione delle Nazioni Unite, ma il diritto di veto di cui godeva la Cina in seno al Consiglio di Sicurezza blocc\u00f2 qualsiasi tentativo dell'ONU di intervenire sulla questione. Come conseguenza della battaglia, la Cina estese il suo controllo all'intero gruppo delle Paracelso, sebbene la sua amministrazione dell'arcipelago continui a essere contestata dal Vietnam e da Taiwan."}
{"id": "4681289", "revid": "767487", "url": "https://it.wikipedia.org/wiki?curid=4681289", "title": "Foot Ball Club Matera 1970-1971", "text": "Questa voce raccoglie le informazioni riguardanti il Foot Ball Club Matera nelle competizioni ufficiali della stagione 1970-1971."}
{"id": "4681290", "revid": "287451", "url": "https://it.wikipedia.org/wiki?curid=4681290", "title": "Football Club Matera 1970-1971", "text": ""}
{"id": "4681291", "revid": "6923", "url": "https://it.wikipedia.org/wiki?curid=4681291", "title": "Guayaquil City F\u00fatbol Club", "text": "Il Guayaquil City F\u00fatbol Club, meglio noto come Guayaquil City, \u00e8 una societ\u00e0 calcistica ecuadoriana con sede nella citt\u00e0 di Guayaquil. Milita nella Primera Categor\u00eda Serie A, la massima divisione del campionato ecuadoriano.\nStoria.\nIl club \u00e8 stato fondato il 7 settembre 2007 come \"Club Deportivo River Plate Ecuador\" grazie a una collaborazione con il Club Atl\u00e9tico River Plate dell'Argentina. L'11 luglio 2017 il club ha cambiato nome in Guayaquil City F\u00fatbol Club."}
{"id": "4681298", "revid": "2166030", "url": "https://it.wikipedia.org/wiki?curid=4681298", "title": "Basilica di Santa Maria (Danzica)", "text": "La basilica di Santa Maria (in polacco: \"Bazylika Mariacka\", in tedesco: \"Marienkirche\"), o in esteso: basilica concattedrale dell'Assunzione della Beata Vergine Maria (in polacco: \"Bazylika konkatedralna Wniebowzi\u0119cia Naj\u015bwi\u0119tszej Maryi Panny w Gda\u0144sku\") \u00e8 una concattedrale della citt\u00e0 polacca di Danzica. Con una lunghezza di 105,5 metri, una larghezza di 41 metri (navata) rispettivamente 66 metri (lunghezza del transetto), una altezza delle volte di 29 metri e un volume di pressappoco 190.000m\u00b3, \u00e8 una delle pi\u00f9 grandi chiese costruite di mattoni.\nStoria.\nLa costruzione della chiesa ha avuto inizio nel 1343, in un momento di grande prosperit\u00e0 della citt\u00e0 e fu completata nel 1502. Dopo la Riforma, la chiesa \u00e8 stata utilizzata sia dai cattolici che dai protestanti, ma in seguito l'uso \u00e8 stato riservato esclusivamente al culto luterano. Fino al 1945, la basilica di Santa Maria \u00e8 stata la seconda chiesa protestante al mondo, dopo il Duomo di Ulma (180.000\u00a0m\u00b3). Dopo l'esodo dei tedeschi, l'edificio \u00e8 stato consegnato ai cattolici polacchi che nel 1965 le diedero il titolo di basilica minore. Nel 1986 fu elevata a concattedrale della diocesi di Oliva, che nel 1992 divenne l'arcidiocesi di Danzica.\nLa chiesa ha ospitato per diversi secoli il Giudizio Universale, il famoso trittico di Danzica del pittore Hans Memling. In origine era stato ordinato da Angelo Tani, direttore della filiale di Bruges del Banco Medici, per la Badia Fiesolana, ma nel 1473 il dipinto \u00e8 stato sequestrato dal corsaro Paul Beneke della nave \"Peter von Danzig\" e fatto dono alla basilica di Santa Maria. Segu\u00ec un lungo periodo di complicazioni diplomatiche che andarono fino alla minaccia da parte del papa di usare l'interdetto su Danzica. Pi\u00f9 tardi il trittico \u00e8 stato sequestrato da Napoleone e portato a Parigi presso il Louvre fino al 1815. Dopo la seconda guerra mondiale, \u00e8 stato appeso al Museo statale Ermitage di Leningrado. Dal 1956, \u00e8 custodito al Museo nazionale di Danzica.\nLa chiesa sub\u00ec consistenti danni durante la seconda guerra mondiale. Il quaranta per cento dei tesori artistici sono stati distrutti o danneggiati. Il tetto della chiesa \u00e8 stato completamente ricostruito in cemento armato con una struttura in acciaio, una tecnica che ha ridotto il peso del tetto sull'edificio. La ricostruzione della chiesa fu completata nel 1956."}
{"id": "4681300", "revid": "767487", "url": "https://it.wikipedia.org/wiki?curid=4681300", "title": "Imbabura Sporting Club", "text": "L'Imbabura Sporting Club \u00e8 una societ\u00e0 calcistica ecuadoriana con sede a Ibarra.\nPartecipano al campionato ecuadoriano di seconda serie dopo essere retrocesso dalla massima serie nel 2012."}
{"id": "4681303", "revid": "1543377", "url": "https://it.wikipedia.org/wiki?curid=4681303", "title": "Rocafuerte F\u00fatbol Club", "text": "Il Rocafuerte F\u00fatbol Club \u00e8 una societ\u00e0 calcistica ecuadoriana di Guayaquil. Dal 2016 \u00e8 divenuto un club affiliato all'Emelec, con lo scopo di crescere giovani per il blasonato club di Guayaquil."}
{"id": "4681309", "revid": "599013", "url": "https://it.wikipedia.org/wiki?curid=4681309", "title": "Nen Sothearath", "text": "Carriera.\nClub.\nInizia a giocare nel 2012 con il Preah Khan Reach.\nNazionale.\nHa esordito in Nazionale nel 2012."}
{"id": "4681310", "revid": "125755675", "url": "https://it.wikipedia.org/wiki?curid=4681310", "title": "Randall Boggs", "text": "Randall Boggs, detto Randy \u00e8 uno degli antagonisti dei due film \"Monsters &amp; Co.\" del 2001 e il suo prequel \"Monsters University\" del 2013, realizzati dalla Pixar Animation Studios. Durante la produzione del primo film, Randall avrebbe dovuto inizialmente chiamarsi Ned ed essere lo spaventatore pi\u00f9 bravo della \"Monsters &amp; Co.,\" con Sulley geloso di lui. Con le numerose revisioni di sceneggiatura, il personaggio cambi\u00f2 nome in Randall e sub\u00ec alcuni cambiamenti.\n\u00c8 un mostro dall'aspetto di un geco camaleontico, privo di scrupoli, che vuole rubare a Sulley il titolo di \"miglior spaventatore\". Il successo del primo Monsters &amp; Co. ha permesso alla Pixar di realizzare un prequel, Monsters University, che racconta come Randall da giovane fosse uno studente nerd, timido, impacciato e insicuro e di come divent\u00f2 il personaggio subdolo, spietato, invidioso e crudele che compare nel primo film.\nIl personaggio \u00e8 apparso in altri ambiti legati a \"Monsters &amp; Co.\", videogiochi, pubblicit\u00e0, fumetti e ha ispirato un'intera linea di merchandising. Risulta essere uno degli antagonisti preferiti all'interno della cultura della Pixar.\nBiografia.\n\"Monsters &amp; Co.\".\nRandall \u00e8 un abilissimo e spietato spaventatore che ha come obiettivo quello di sconfiggere il rivale James Sullivan e conquistare il titolo di miglior spaventatore. Per raggiungere questo obiettivo, Randall vuole \"rivoluzionare\" l'industria degli spaventi usando mezzi cospirazionisti, ad esempio il rapimento di bambini umani. Viene aiutato dal direttore Waternoose, che spera che il piano di Randall possa salvare l'azienda dalla rovina. Al termine dello scontro egli viene messo al bando nel mondo degli umani da Sulley e Mike, che lo gettano all'interno di una porta, per poi distruggerla , per di pi\u00f9, Randall viene sconfitto anche da Boo, la quale lo immobilizza tirandogli la cresta. Quando poi si ritrova nel mondo umano, la madre di un bambino lo attacca credendo che sia un alligatore.\n\"Monsters University\".\nIl giovane Randall, detto Randy, \u00e8 un mostro con gli occhiali insicuro e timido, ma anche socievole e buono, che cerca di diventare un bravo spaventatore studiando alla Facolt\u00e0 di Spavento della Monsters University, dove diventa compagno di stanza di Mike Wazowski. Con l'aiuto di Mike, Randall ottiene grandissimi successi in questa facolt\u00e0 e riesce, cos\u00ec, ad entrare nella confraternita della \"ROR\", nella quale fanno parte i migliori studenti spaventatori della \"Monsters University\". Tuttavia i mostri della ROR sono tanto bravi quanto prepotenti e arroganti, quindi l'influenza di questa confraternita trasforma Randall, rendendolo come loro. Durante le Spaventiadi, Randall affronta in una competizione di spavento Sulley. La gara vede Sulley vincitore, in quanto il ruggito di quest'ultimo si rivela cos\u00ec potente da far trasalire Randall, che precipita dalla parete su cui si era appostato, facendolo perdere e cacciare dalla confraternita. Sconfitto, Randall giura a se stesso che non si far\u00e0 mai pi\u00f9 battere da Sulley e, negli anni, diventa sempre pi\u00f9 cattivo.\n\"Kingdom Hearts III\".\nTempo dopo del suo esilio (successo nel primo film), Randall viene aiutato da una misteriosa figura mascherata in soprabito nero di nome Vanitas, il quale ricostruisce la porta per permettergli di ritornare a Mostropoli. Randall spiega al suo salvatore riguardo alla Monsters &amp; Co. e che il suo mondo prima del suo esilio, funzionava ad energia grazie alle urla ottenute spaventando i bambini di vari mondi usando una tecnologia che permetteva alle porte di condurli in altri mondi. Vanitas interessato, collabora con Randall, permettendogli di usare i suoi Nesciens e dicendogli di mandarli in vari mondi a raccogliere urla e tristezza, spiegandogli che un cuore traumatizzato, avrebbe portato energia illimitata. Cos\u00ec Randall, sperando di essere acclamato dagli abitanti del suo mondo accetta, nel frattempo manomette i macchinari della fabbrica della Monsters &amp; Co. in segreto. Il mostro viene a sapere che Sulley e Mike, avevano riportato Boo a Mostropoli per giocare, e che dopo l'apparizione dei Nesciens, intendevano riportarla a casa assieme a tre visitatori: Sora, Paperino e Pippo, dunque li attira nella fabbrica dell'azienda con una falsa porta di Boo, e spiega loro sul come sia tornato, dell'alleanza con il suo salvatore, dei suoi piani di vendetta e che avrebbe traumatizzato i bambini per dare ancora pi\u00f9 energia al proprio mondo, in seguito sparisce, lasciando i suoi nemici in balia dei Nesciens, degli Heartless e delle sue trappole. Ritrovati i suoi nemici, Randall prova a scagliargli contro un macchinario da lui creato con addosso vari contenitori di urla piena, ma senza risultati, perci\u00f2, irritato lui fugge. Non appena Sora e gli altri si allontano, Randall vede Vanitas trasformare il macchinario in un Nesciens gigante: Grumo d'Orrore, dunque raggiunge Sulley, Mike, Sora, Paperino e Pippo, e manda contro di loro Grumo d'Orrore, che per\u00f2 viene alla fine distrutto, mandando in fumo i malefici piani di vendetta del mostro, che accetta di ritornare al suo esilio, sebbene promette di tornare un'altra volta per vendicarsi un giorno. Appena tornato nello stesso mondo in cui \u00e8 stato esiliato, la famiglia del camper lo scambia nuovamente per un alligatore, e lo picchia, mentre Sora, usa il suo Keyblade per far sparire magicamente per sempre la porta.\nRandall dimostra di essere l'unico dei personaggi cattivi della Disney Pixar ad apparire nel terzo capitolo della saga \"Kingdom Hearts\", e a confrontarsi faccia a faccia con i suoi nuovi nemici Sora, Paperino e Pippo.\nPopolarit\u00e0.\n\u00c8 stato posizionato al 27\u00ba posto nella classifica dei 30 Migliori Antagonisti della Disney. Il sito Ranker lo ha classificato al 29\u00ba posto nella classifica dei Migliori Personaggi della Pixar, mentre il sito Total Film lo ha classificato al 35\u00ba posto nella classifica dei 50 Migliori Personaggi della Pixar di tutti i tempi.\nIl personaggio compare in numerosi videogiochi e linee di giocattoli basati sulla saga di \"Monsters &amp; Co.\". Nel 2002 \u00e8 apparso in un manga di \"Monsters &amp; Co.\" scritto e disegnato da Hiromi Yamafuji. Nel 2009 \u00e8 comparso in una mini-serie di quattro numeri, successive al primo film. Questa mini-serie si concentra sul lavoro quotidiano di Sulley e Mike, ostacolati da Randall e Waternoose, intenzionati a vendicarsi di loro, e di un bambino umano che si scoprir\u00e0 essere Sid Phillips della saga di \"Toy Story\"."}
{"id": "4681314", "revid": "767487", "url": "https://it.wikipedia.org/wiki?curid=4681314", "title": "Thul Sothearith", "text": "Carriera.\nClub.\nHa giocato nella prima divisione cambogiana.\nNazionale.\nHa esordito in nazionale nel 2006, giocando 9 partite fino al 2008."}
{"id": "4681317", "revid": "729019", "url": "https://it.wikipedia.org/wiki?curid=4681317", "title": "Stazione di Minami-Shinjuku", "text": "La \u00e8 una stazione ferroviaria di Tokyo che si trova a Shibuya.\nStruttura.\nLa stazione dispone di due marciapiedi laterali con due binari passanti in superficie."}
{"id": "4681319", "revid": "124955863", "url": "https://it.wikipedia.org/wiki?curid=4681319", "title": "Foot Ball Club Matera 1971-1972", "text": "Questa voce raccoglie le informazioni riguardanti il Foot Ball Club Matera nelle competizioni ufficiali della stagione 1971-1972."}
{"id": "4681320", "revid": "984922", "url": "https://it.wikipedia.org/wiki?curid=4681320", "title": "Tun Sovanrithy", "text": "Carriera.\nNazionale.\nHa esordito in Nazionale nel 2004, giocando 4 partite."}
{"id": "4681323", "revid": "287451", "url": "https://it.wikipedia.org/wiki?curid=4681323", "title": "Football Club Matera 1971-1972", "text": ""}
{"id": "4681324", "revid": "767487", "url": "https://it.wikipedia.org/wiki?curid=4681324", "title": "1. liga 2013-2014", "text": "La 1. liga 2013-2014 \u00e8 stata la 21\u00aa edizione del massimo campionato ceco di calcio. La stagione \u00e8 iniziata il 17 luglio 2013 ed \u00e8 terminata il 31 maggio 2014. Lo Sparta Praga ha vinto il titolo per la dodicesima volta nella sua storia.\nFormula.\nLe 16 squadre iscritte si affrontano in un girone di andata e ritorno, per un totale di 30 giornate.\nLa squadra campione della Repubblica Ceca \u00e8 ammessa al secondo turno di qualificazione della UEFA Champions League 2013-2014.\nLa seconda e la terza classificate sono ammesse rispettivamente al terzo e al secondo turno di qualificazione della UEFA Europa League 2013-2014.\nLe ultime due classificate retrocedono direttamente in Druh\u00e1 liga."}
{"id": "4681325", "revid": "125198024", "url": "https://it.wikipedia.org/wiki?curid=4681325", "title": "Meticci (album)", "text": "Meticci (Io mi fermo qui) \u00e8 un album della cantante italiana Ornella Vanoni, pubblicato il 10 settembre 2013 da Sony BMG.\nAnticipato dal singolo \"Basta poco\", il lavoro \u00e8 prodotto, come quelli immediatamente precedenti, da Mario Lavezzi.\nL'album vanta grandi collaborazioni: da Franco Battiato al rapper senegalese Badara Seck, da Nada a Roberto Pacco, da Gabriele Semeraro al giovane cantautore siciliano Lorenzo Vizzini, che ha scritto le musiche e, a quattro mani con la stessa Vanoni, i testi di 8 dei 13 brani contenuti nel disco. Le illustrazioni dell'album e del singolo sono state realizzate da Giuseppe Ragazzini.\nL'interprete milanese ha dichiarato che si tratta dell'ultimo disco contenente brani inediti della sua carriera."}
{"id": "4681326", "revid": "922800", "url": "https://it.wikipedia.org/wiki?curid=4681326", "title": "Gambrinus liga 2013-2014", "text": ""}
{"id": "4681327", "revid": "767487", "url": "https://it.wikipedia.org/wiki?curid=4681327", "title": "Valentine's Day (singolo)", "text": "Valentine's Day \u00e8 un brano musicale scritto ed interpretato dal musicista rock britannico David Bowie, quarto singolo estratto dall'album \"The Next Day\" del 2013. Il singolo \u00e8 stato pubblicato il 19 agosto 2013 nel Regno Unito e il 20 negli Stati Uniti.\nIl brano.\nSi tratta di una canzone agrodolce, che sotto un'orecchiabilit\u00e0 da alta classifica, cela il trattamento di temi quali la violenza giovanile, l'isolamento e l'ambizione. Il narratore del brano riporta le parole del giovane Valentine, che gli ha confidato del piano di vendetta violento che ha progettato di mettere in atto contro la scuola che entrambi frequentano.\nAccoglienza.\nIl singolo entr\u00f2 nella classifica britannica Airplay Chart Top 40 il 9 agosto 2013, divenendo il secondo maggior singolo di successo estratto da \"The Next Day\" (dopo \"Where Are We Now?\") in termini di passaggi radiofonici.\nVideo musicale.\nIl videoclip musicale di \"Valentine's Day\" venne diretto da Indrani e Markus Klinko, che avevano in precedenza collaborato con Bowie per il suo album del 2002 \"Heathen\". Il video mostra Bowie in un magazzino vuoto, mentre suona una chitarra rossa dalla forma vagamente evocativa di un fucile e canta la canzone. Alcuni critici hanno fanno notare il contrasto con gli altri video dei singoli precedenti estratti dall'album (in particolare con quello censurato di \"The Next Day\") e descrissero quello di \"Valentine's Day\" come molto pi\u00f9 \"consueto\" rispetto agli altri. Tuttavia, sono altres\u00ec stati fatti notare nel video riferimenti alla violenza e alla National Rifle Association, che suggeriscono di come il video possa contenere un messaggio sottotestuale contro la diffusione della armi e a favore della non violenza."}
{"id": "4681334", "revid": "729019", "url": "https://it.wikipedia.org/wiki?curid=4681334", "title": "Stazione di Sang\u016bbashi", "text": "La \u00e8 una stazione ferroviaria di Tokyo che si trova a Shibuya.\nStruttura.\nLa stazione dispone di due marciapiedi laterali con due binari passanti in superficie."}
{"id": "4681335", "revid": "1442080", "url": "https://it.wikipedia.org/wiki?curid=4681335", "title": "Lucio Valerio Flacco (console 131 a.C.)", "text": "Biografia.\nFu eletto console nel 131 a.C. con Publio Licinio Crasso Dive Muciano. Fu eletto mentre rivestiva la carica religiosa di flamine marziale, e per questo motivo, gli fu proibito di partecipare alla campagna militare contro Eumene III, pretendente al regno di Pergamo."}
{"id": "4681336", "revid": "599013", "url": "https://it.wikipedia.org/wiki?curid=4681336", "title": "Hans Rebele", "text": "Carriera.\nClub.\nHa giocato nel campionato tedesco con il Monaco 1860 e in quello austriaco con l'SSW Innsbruck.\nNazionale.\nHa giocato la prima partita in Nazionale nel 1965 e la seconda e ultima nel 1969."}
{"id": "4681340", "revid": "729019", "url": "https://it.wikipedia.org/wiki?curid=4681340", "title": "Stazione di Yoyogi-Hachiman", "text": "La \u00e8 una stazione ferroviaria di Tokyo che si trova a Shibuya.\nStruttura.\nLa stazione dispone di due marciapiedi laterali con due binari passanti in superficie. La stazione si trova in un tratto in curva e la velocit\u00e0 dei treni \u00e8 limitata ai 45\u00a0km/h."}
{"id": "4681343", "revid": "766408", "url": "https://it.wikipedia.org/wiki?curid=4681343", "title": "Amo Tour", "text": ""}
{"id": "4681344", "revid": "767487", "url": "https://it.wikipedia.org/wiki?curid=4681344", "title": "Walter Rodekamp", "text": "Carriera.\nClub.\nHa giocato nel campionato tedesco con lo Schalke 04 e l'Hannover 96\nNazionale.\nHa giocato 3 partite in Nazionale nel 1965, segnando un gol."}
{"id": "4681346", "revid": "33751", "url": "https://it.wikipedia.org/wiki?curid=4681346", "title": "Liga Premier (Malaysia)", "text": "La Liga Premier \u00e8 la seconda serie del campionato malese di calcio, organizzato dalla Federazione calcistica della Malaysia.\nFormato.\nLa Liga Premier vede la partecipazione di 12 club e si svolge, secondo un girone all'italiana, da febbraio a ottobre, concludendosi, dunque, nell'arco di un anno solare, con una pausa corrispondente al mese del Ramadan. La maggior parte delle partite si disputa di venerd\u00ec.\nLe prime due classificate sono promosse in Liga Super. Le ultime due retrocedono in Liga M3.\nSquadre.\nStagione 2021."}
{"id": "4681360", "revid": "729019", "url": "https://it.wikipedia.org/wiki?curid=4681360", "title": "Kit Premier League Division I", "text": "La Kit Premier League Division I \u00e8 la seconda serie calcistica professionale dello Sri Lanka.\nLe squadre sono divise in due gironi da 8 squadre e le vincenti dei gironi vengono promosse in Kit Premier League."}
{"id": "4681365", "revid": "283141", "url": "https://it.wikipedia.org/wiki?curid=4681365", "title": "Kemen\u00e7e", "text": ""}
{"id": "4681366", "revid": "729019", "url": "https://it.wikipedia.org/wiki?curid=4681366", "title": "Stazione di Higashi-Kitazawa", "text": "La \u00e8 una stazione ferroviaria di Tokyo che si trova a Setagaya.\nStruttura.\nLa stazione dispone di un marciapiede centrale a isola con due binari laterali passanti situati in galleria profonda sotto il livello del terreno."}
{"id": "4681370", "revid": "293713", "url": "https://it.wikipedia.org/wiki?curid=4681370", "title": "Roberto Boscaglia", "text": "Carriera.\nGiocatore.\nDopo una carriera da centrocampista offensivo, che lo ha visto vestire per un decennio la maglia della sua citt\u00e0, il Terranova Gela, concluse la sua carrirera da calciatore all'Enna a 32 anni.\nAllenatore.\nEccellenza Sicilia.\nBoscaglia, dopo il suo ritiro, inizi\u00f2 ad allenare in Eccellenza nel e poi in Promozione con l'AC Gela.\nNel periodo 2003-2004 allena la squadra Berretti del e nel 2004-2005 di nuovo in Eccellenza, con l'Akragas, dove termina il campionato al settimo posto. L'anno successivo continua sulla panchina agrigentina, ottiene il secondo posto e vince la \"Coppa Italia regionale\" (prima coppa assoluta del club).\nAlcamo.\nNell'Eccellenza Sicilia 2006-2007 porta l' alla promozione in Serie D, arrivando primo e vincendo automaticamente il proprio girone, ma il club non viene successivamente ammesso al campionato dilettantistico per inadempienze finanziarie.\nNissa.\nPer la stagione seguente si accasa alla , che vince il campionato di Eccellenza 2007-2008 ottenendo la promozione in Serie D. Nell'annata successiva, dove \u00e8 confermato, la squadra contende il primato (per un certo periodo della stagione) al , concludendo al terzo posto.\nTrapani, dalla Serie D alla Serie B.\nNel 2009 diventa tecnico del Trapani, sempre in D; contende la promozione diretta al Milazzo fino all'ultima giornata, con i Rossobl\u00f9 che chiudono con un punto di vantaggio. I granata trapanesi, comunque, verranno ripescati in Lega Pro Seconda Divisione a completamento organici, nella \"calda\" estate del 2010. Tra i professionisti, Boscaglia lotta per la promozione con il che vince il campionato, mentre il Trapani vincer\u00e0 la finale dei play-off contro l', ottenendo la promozione in Lega Pro Prima Divisione, che mancava alla propria squadra da quindici anni. Ottiene la Panchina d'argento Seconda Divisione per la suddetta stagione.\nNella stagione 2011-2012 i granata ottengono il secondo posto nel girone B della Lega Pro Prima Divisione, poi perdendo la doppia finale dei play-off contro la dopo un pareggio e una sconfitta. La promozione in Serie B arriva l'anno successivo, con la squadra che vince il campionato 2012-2013 arrivando capolista del girone e venendo cos\u00ec promossa nella seconda serie nazionale per la prima volta nella sua storia. Per la stagione 2012-2013 ottiene la \"Panchina d'oro\".\nIl 16 luglio 2013 \u00e8 stato ammesso al corso per l'abilitazione a \"Allenatore Professionista di 1\u00aa categoria - UEFA PRO\".\nNella stagione 2013-2014 il suo Trapani viene eliminato al quarto turno di Coppa Italia nella storica sfida contro l' a San Siro, persa per 3-2, mentre in campionato si piazza al 14\u00ba posto.\nIl 10 marzo 2015, dopo quasi sei anni alla guida del Trapani, viene esonerato a causa degli scarsi risultati conseguiti durante la stagione. Gli subentra il tecnico Serse Cosmi.\nBrescia e Novara.\nIl 24 giugno dello stesso anno diventa allenatore del Brescia, ripescato poco dopo in B, portandolo all'undicesimo posto finale in campionato.\nIl 18 giugno 2016 viene ufficializzato il suo passaggio al , che non riesce a portare alla zona play-off al termine del campionato e in seguito la societ\u00e0 piemontese non gli rinnova il contratto per ulteriori stagioni; viene poi sostituito da Eugenio Corini.\nRitorno al Brescia.\nIl 3 giugno 2017 fa ritorno al Brescia ma viene sollevato dall'incarico dopo otto giornate dal presidente Massimo Cellino e sostituito da Pasquale Marino.\nIl 15 gennaio 2018 viene richiamato da Cellino alla guida delle \"Rondinelle\", sostituendo a sua volta Marino.\nNella mattinata del 29 aprile viene nuovamente esonerato e al suo posto subentra Ivo Pulga.\nEntella.\nIl 10 luglio 2018 diventa l'allenatore dell'Entella, retrocessa in Serie C dopo i play-out; con lui ci sono anche il vice Giacomo Filippi e il preparatore atletico Marco Nastasi. Il 5 agosto al debutto vince 3-0 contro il per il secondo turno di Coppa Italia e la settimana seguente supera anche il terzo turno battendo la per 2-0. Per quanto riguarda il campionato viene deciso che l\u2019Entella, dopo mesi di tira e molla, non debba essere riammessa in B e, dopo aver debuttato in C il 16 settembre con la vittoria sul per 1-3 ed essere rimasta in attesa per un mese e mezzo senza giocare, vince poi 6 partite di fila tra il 4 e il 21 novembre, perdendo solamente la prima partita il 25 novembre con il per 1-0. Il 6 dicembre riesce nell\u2019impresa di eliminare il dalla Coppa Italia ai rigori 9-10, approdando cos\u00ec agli ottavi di finale e venendo poi eliminato dalla . Nel girone di ritorno l'Entella si fa recuperare 10 punti dal , finendo a -2 dopo lo scontro diretto perso per 1-0, ma all'ultima giornata, con la vittoria all'ultimo minuto contro la per 1-0, scavalca di un punto gli emiliani sconfitti sul campo del Siena e vince il campionato. Il 13 maggio 2019 rinnova il contratto con l\u2019Entella fino al 2021. &lt;br&gt;\nIl 29 dicembre taglia il traguardo delle 200 panchine in B (66 vittorie, 62 pareggi e 71 sconfitte) in occasione di Cittadella-Entella 1-3 chiudendo il girone di andata al 4\u00ba posto con 29 punti e la seconda miglior difesa.\nIl 27 luglio 2020, pareggiando il derby con lo per 1-1, ottiene la salvezza alla penultima giornata. Dopo aver terminato il campionato al 13\u00ba posto con 48 punti, il 14 agosto rescinde il contratto con il club ligure dopo due stagioni.\nPalermo.\nIl 18 agosto seguente torna ad allenare una societ\u00e0 siciliana venendo ingaggiato dal , neopromosso in Serie C.. Dopo un inizio claudicante, la squadra entra in zona play-off anche se attraversa diversi momenti di alti e bassi. Il 27 febbraio 2021, dopo le sconfitte consecutive con e , con la squadra decima e con diverse tensioni tra giocatori e all\u2019interno della societ\u00e0, viene sollevato dall\u2019incarico e sostituito dal vice, Giacomo Filippi.\nStatistiche.\nStatistiche da allenatore.\n\"Statistiche aggiornate al 27 febbraio 2021.\" In grassetto le competizioni vinte."}
{"id": "4681371", "revid": "121029132", "url": "https://it.wikipedia.org/wiki?curid=4681371", "title": "Produzione poetica di Stalin", "text": "Prima di diventare un rivoluzionario bolscevico e il Segretario Generale del Partito Comunista dell'Unione Sovietica, Josif Stalin fu un promettente poeta amatoriale. Continu\u00f2 a pubblicare poesie anche durante la sua carriera politica ma solo in formato anonimo (sicch\u00e9 alcune sono andate oggi perdute).\nLe poesie.\nCome a tutti i bambini georgiani dell'epoca, a Iosif Vissarionovi\u010d D\u017euga\u0161vili - che sarebbe poi stato soprannominato \"Stalin\", cio\u00e8 l'uomo d'acciaio - fu inculcata l'epica nazionale, rappresentata soprattutto dal poema \"Il cavaliere nella pelle di pantera\" (\"Vepkhistkaosani\") di Shota Rustaveli. Da ragazzino, Iosif conosceva l'opera a memoria e leggeva con passione le altre poesie popolari del tempo, in particolare quelle di Rafael Eristavi, Akaki Tsereteli e - una volta imparato il russo - Nikolaj Alekseevi\u010d Nekrasov.\nAl seminario ortodosso di Tiflis, dove fu accettato nel 1894, Stalin lesse le traduzioni di Goethe e Shakespeare e recit\u00f2 Walt Whitman; in questa fase, inizi\u00f2 a scrivere poesia romantiche in georgiano. Nel 1895, all'et\u00e0 di 17 anni, le opere di Stalin impressionarono il noto poeta Ilia Chavchavadze, che ne pubblic\u00f2 cinque nel suo giornale \"Iveria\", attribuendo al poeta in erba lo pseudonimo \"Soselo\".\nUna di queste poesie, \"Mattina\", conteneva questi versi:\n\"Il bocciolo rosa si \u00e8 aperto,&lt;br&gt;\nrivolto al pallido blu viola&lt;br&gt;\ne agitato da una brezza leggera,&lt;br&gt;\nil giglio della valle si \u00e8 piegato sopra l'erba.&lt;br&gt;\nL'allodola ha cantato nel blu scuro,&lt;br&gt;\nvolando pi\u00f9 alto rispetto alle nuvole&lt;br&gt;\ne il dolce suono dell'usignolo.&lt;br&gt;\nHa cantato una canzone per i bambini dai cespugli.&lt;br&gt;\nFiore, oh mia Georgia!&lt;br&gt;\nRegni la pace nella mia terra natale!&lt;br&gt;\nE possiate voi, amici, rendere nuova&lt;br&gt;\nla nostra Patria con lo studio!\"\nIn totale, pare che Stalin abbia scritto 9 poesie, di cui una andata perduta: lo stile delle liriche \u00e8 assolutamente conservatore e romantico, in cui spesso l'autore si concentra sulla natura al fine di esaltare - e rimpiangere - le tradizioni del passato, ormai scomparse. Il lato rivoluzionario del giovane Soselo non \u00e8 da rintracciare quindi negli argomenti o nella forma, ma nella lingua in cui essi vengono espressi: scrivere in georgiano era infatti rischioso nell'impero zarista, poich\u00e9 ci\u00f2 poteva essere considerato un possible barlume di rivolta autonomista.\nUna volta entrato nel Partito Bolscevico, Stalin smise di scrivere poesie (\"ci voleva troppo tempo\", disse a un amico) ma ancora nel 1907 usava il suo prestigio come \"Soselo\" per ottenere da un ammiratore le informazioni di cui aveva bisogno per l'organizzazione di una rapina in banca finalizzata all'autofinanziamento della rivoluzione. Durante le Grandi Purghe, cur\u00f2 la traduzione in russo de \"Il cavaliere nella pelle di pantera\" di Shota Rustaveli () e con competenza tradusse egli stesso alcuni distici.\nStalin ha pubblicato tutti i suoi lavori in forma anonima, senza mai riconoscerli pubblicamente: quando nel 1949, in occasione del suo 70\u00ba compleanno, Lavrenti Beria chiam\u00f2 al suo seguito Boris Pasternak ed altri importanti traduttori al fine di preparare un'edizione completa delle fatiche letterarie di Stalin, il dittatore sovietico blocc\u00f2 l'iniziativa.\nRicezione.\nUn biografo di Stalin, Simon Sebag Montefiore, osserv\u00f2 che le poesie contenute in \"Iveria\" \"furono molto lette e molto ammirate. Sono diventate dei classici georgiani, seppur minori, e vennero pubblicate in antologie ed insegnate agli scolari fino al 1970. La vicenda non riguard\u00f2 il culto della personalit\u00e0 di Stalin, visto che esse risultavano come opere di un anonimo\". Montefiore scrive anche che \"Stalin non era un Pu\u0161kin georgiano. Pi\u00f9 che nell'immaginario romantico - in parte a quello del celebre autore russo - la loro bellezza sta nel ritmo e nel linguaggio\".\nRobert Service, un altro biografo di Stalin, descrisse le poesie come \"abbastanza conformi alle poesie romantiche del primo XIX secolo\" e come \"molto convenzionali, (...) molto standardizzate e piuttosto auto-indulgenti\". Le poesie di Stalin sono state tradotte in inglese da Donald Rayfield mentre in Italia furono pubblicate nel 1999 sotto la supervisione di Gianroberto Scarcia."}
{"id": "4681374", "revid": "339392", "url": "https://it.wikipedia.org/wiki?curid=4681374", "title": "Bonifica dei sedimenti", "text": ""}
{"id": "4681377", "revid": "81195", "url": "https://it.wikipedia.org/wiki?curid=4681377", "title": "Bonifica dei suoli", "text": ""}
{"id": "4681380", "revid": "729019", "url": "https://it.wikipedia.org/wiki?curid=4681380", "title": "Isotta Fraschini D70M", "text": "L'Isotta Fraschini D70M fu un autocarro militare italiano prodotto dal 1935 al 1940.\nStoria.\nL'azienda milanese Isotta Fraschini (IF), storica produttrice di auto di lusso, era rientrata nel mercato degli autocarri nel 1934 con il pesante D80, in seguito all'acquisizione della licenza della MAN per la produzione di motori diesel. L'anno successivo la IF copr\u00ec il segmento medio con l'autocarro militare \"D70M\", sostituito nel 1940 dall'Isotta Fraschini D65 unificato.\nTecnica.\nL'autocarro \u00e8 un 4\u00d72 con ruote posteriori motrici gemellate. La motorizzazione del \"D70M\" \u00e8 basata su un diesel 6 cilindri da 6754 cm\u00b3, con alesaggio di 105 mm e corsa di 130 mm, erogante 64 cavalli a 1800 giri al minuto. La portata \u00e8 di 3 tonnellate."}
{"id": "4681381", "revid": "690118", "url": "https://it.wikipedia.org/wiki?curid=4681381", "title": "Isotta Fraschini D70", "text": ""}
{"id": "4681383", "revid": "1305887", "url": "https://it.wikipedia.org/wiki?curid=4681383", "title": "The Bill Cosby Show", "text": "Il Bill Cosby Show \u00e8 una sitcom statunitense prodotta dal 1969 al 1971, creata ed interpretata da Bill Cosby, ed andata in onda per due stagioni nell'arco di 52 puntate sul canale televisivo NBC. Il programma era sponsorizzato dalla Procter &amp; Gamble. La serie segn\u00f2 il debutto di Cosby come protagonista in TV, dopo il suo ruolo di co-protagonista insieme a Robert Culp della serie \"Le spie\" (1965). Inoltre il programma \u00e8 il primo nel quale un attore di colore recitava come titolare dello show a lui dedicato. In Italia la serie arriv\u00f2 alcuni anni dopo e venne trasmessa da Raiuno.\nTrama.\nBill Cosby interpreta il ruolo di Chet Kincaid, insegnante di educazione fisica in una scuola superiore di Los Angeles, scapolo, ed animato da una gran voglia di aiutare il prossimo. Il \"Bill Cosby Show\" era una serie comica ma non dalla risata facile. Lo show conteneva personaggi plausibili e ben studiati ispirati alla vita reale, nel classico stile alla Bill Cosby.\nCon la maggior parte degli episodi ambientati all'interno di una scuola superiore, le storie vertevano principalmente su argomenti quali: lezioni di vita, rapporti e contrasti tra studenti ed insegnanti, drammi famigliari, competenze del coach. Cosby venne lodato per aver portato alla ribalta nella serie alcuni attori afroamericani poco conosciuti al grande pubblico come Lillian Randolph (nel ruolo della madre di Kincaid) e Rex Ingram. Tra gli ospiti famosi del programma figurarono: Henry Fonda, Dick Van Dyke, Don Knotts, Elsa Lanchester, e Mantan Moreland &amp; Moms Mabley nel ruolo degli zii di Kincaid.\nProduzione.\nLo show dur\u00f2 due stagioni, per un totale di 52 puntate. Sebbene la serie riscosse un moderato successo di critica, lo show ebbe ottimi indici d'ascolto, piazzandosi a fine anno all'undicesimo posto nella classifica dei programmi pi\u00f9 visti della stagione.\nIl tema musicale della serie, \"Hikky Burr\", fu scritto da Cosby insieme a Quincy Jones, con Cosby al canto.\nDa notarsi che, contrariamente alla norma dell'epoca, lo show non prevedeva l'utilizzo di nastri di risate finte pre-registrate. Secondo quanto affermato nei contenuti speciali dell'edizione in DVD della prima stagione della serie, all'epoca Cosby ebbe dei contrasti con la dirigenza NBC dato che era assolutamente contrario all'inserimento delle \"risate finte\" nel corso del programma (poich\u00e9 reputava gli spettatori in grado di ridere alle battute umoristiche senza bisogno di essere condizionati a farlo). Questa divergenza di vedute potrebbe essere stata alla base della brusca conclusione della serie dopo sole due stagioni nonostante gli ottimi ascolti.\nEpisodi.\nComplessivamente, la serie conta 52 episodi divisi in 2 stagioni. La messa in onda originale del primo episodio \u00e8 avvenuta il 14 settembre 1969; l'episodio conclusivo il 21 marzo 1971."}
{"id": "4681385", "revid": "212348", "url": "https://it.wikipedia.org/wiki?curid=4681385", "title": "Episodi di La strada per Avonlea (quinta stagione)", "text": "La quinta stagione della serie televisiva La strada per Avonlea \u00e8 andata in onda sulla CBC Television dal 9 gennaio al 27 marzo 1994."}
{"id": "4681386", "revid": "212348", "url": "https://it.wikipedia.org/wiki?curid=4681386", "title": "Episodi di La strada per Avonlea (sesta stagione)", "text": "La sesta stagione della serie televisiva La strada per Avonlea \u00e8 andata in onda sulla CBC Television dal 15 gennaio al 2 aprile 1995."}
{"id": "4681388", "revid": "212348", "url": "https://it.wikipedia.org/wiki?curid=4681388", "title": "Episodi di La strada per Avonlea (settima stagione)", "text": "La settima stagione della serie televisiva La strada per Avonlea \u00e8 andata in onda sulla CBC Television dal 13 gennaio al 31 marzo 1996."}
{"id": "4681389", "revid": "125305760", "url": "https://it.wikipedia.org/wiki?curid=4681389", "title": "Audi A6 C4", "text": "L'Audi A6 C4 (sigla interna Typ 4A) \u00e8 la prima generazione dell'Audi A6, un'autovettura di fascia alta prodotta dal 1994 al 1997 dalla casa automobilistica tedesca Audi.\nProfilo e storia.\nGenesi ed esordio.\nLa prima generazione dell'Audi \"A6\" nacque a met\u00e0 del 1994 come restyling dell'ultima Audi 100, lanciata nel 1990 e giunta a quel punto a met\u00e0 della sua carriera commerciale. Durante tale restyling si decise di procedere a un cambio nel criterio di denominazione dei vari modelli della gamma. La \"A6\" e l'ammiraglia A8, la cui prima generazione esord\u00ec solo tre mesi prima, a marzo, furono i primi modelli a usufruire di tale cambio di denominazione. Pochi mesi dopo sarebbe arrivata la pi\u00f9 compatta A4 di prima generazione, erede dell'ultima Audi \"80\", mentre un paio di anni dopo la gamma verr\u00e0 ampliata verso il basso con la prima Audi \"A3\".\nDesign esterno e interno.\nIn quanto restyling dell'Audi 100 C4, le linee esterne sono sostanzialmente quelle del modello uscente, ma vengono leggermente modificati il frontale (nuovo cofano motore, diversa mascherina e fari modificati con frecce bianche), i paraurti (senza striscia in gomma e completamente in tinta) e la coda (gruppi ottici dal differente disegno). Viene rinnovata anche la gamma dei cerchi in lega disponibili. Anche gli interni sono identici a quelli del modello precedente, sebbene siano stati modificati alcuni dettagli della plancia, i sedili e i rivestimenti, mentre vengono proposti nuovi dettagli come il contachilometri digitale, un nuovo volante e una nuova leva del cambio.\nStruttura, meccanica e motori.\nOvviamente, non trattandosi di un modello completamente nuovo, ma di un restyling, anche l'intero comparto tecnico rimane pressoch\u00e9 immutato, specialmente per quanto riguarda il discorso relativo all'architettura meccanica, alla struttura di base, al pianale utilizzato, e alla meccanica telaistica. Si tratta quindi sempre di una vettura a motore longitudinale anteriore e a trazione anteriore o al pi\u00f9 sulle quattro ruote, a seconda delle motorizzazioni scelte. Vengono inoltre riconfermate soluzioni come il tetto incollato alla scocca, sempre sottoposta a zincatura antiruggine. Invariati gli schemi sospensivi, che prevedevano anche in questo caso un avantreno di tipo MacPherson e un ormai datato retrotreno ad assale rigido con barra Panhard. Le novit\u00e0 principali si ebbero sul fronte dell'elettronica di bordo, in particolare a proposito dell'ABS, la cui elettronica di gestione viene rivista in modo da gestire anche la stabilit\u00e0 della vettura e intervenendo singolarmente su ogni ruota in caso di necessit\u00e0. L'impianto frenante prevedeva dischi sulle quattro ruote.\nLa gamma motori disponibile all'esordio era completa e prevedeva gi\u00e0 numerose motorizzazioni:\nOltre a questi motori, in alcuni mercati era previsto anche un 2.3 aspirato da 133 CV di potenza massima. Questa motorizzazione era fra quelle disponibili anche con trazione integrale. Le altre motorizzazioni previste a trazione anteriore o integrale erano il 2.0 da 140 CV e i due motori V6. La versione di punta \"S6\" era invece prevista unicamente a trazione integrale. Tutte le motorizzazioni erano abbinate a un cambio manuale a 5 marce, con la possibilit\u00e0 di avere in opzione un cambio automatico a 4 rapporti.\nL'Audi \"S6 C4\".\nPrima di addentrarci nella carriera commerciale della prima \"A6\", vale la pena soffermarci su quella che di fatto rappresent\u00f2 la versione di punta della gamma durante il suo breve periodo di commercializzazione, ossia la \"S6\". Presente fin dall'esordio della prima \"A6\" e destinata a sostituire la precedente Audi \"100 S4\" (notare anche in questo l'adeguamento della denominazione ai nuovi criteri, passando da \"S4\" a \"S6\"), questa versione di punta era prevista nelle due varianti di carrozzeria berlina e station wagon. Nei suoi primi tre mesi di commercializzazione era prevista unicamente con un motore a 5 cilindri da 2226\u00a0cm3, ultima evoluzione del glorioso 5 cilindri montato sotto il cofano delle leggendarie Audi quattro. Nella \"S6\", tale motore montava un turbocompressore in titanio a condotti maggiorati con pressione massima fino a 2,3 bar. Caratterizzato inoltre dalla distribuzione a 4 valvole per cilindro, per un totale di 20 valvole, questo motore era in grado di erogare una potenza mssima di 230 CV. Questo motore presentava inoltre importanti innovazioni, presenti solo in ambito corse, quali le punterie idrauliche al posto di quelle meccaniche, il sensore del battito in testa, l'overboost di prima generazione attivato tramite sensore sotto il pedale dell'acceleratore (permetteva una pi\u00f9 rapida accensione della benzina nella camera, anticipando l'accensione della candela), dispositivo cutoff e il turbocompressore raffreddato a liquido con intercooler. In alternativa al cambio manuale a 5 marce previsto di serie, si poteva optare per un pi\u00f9 sportivo cambio a 6 marce, sempre manuale, oppure per un tranquillo cambio automatico a 4 rapporti. \nLa prima \"S6\" fu anche l'unica della gamma d'esordio della \"A6 C4\" a essere prevista unicamente con la trazione integrale. Essa veniva realizzata mediante l'ausilio di tre differenziali Torsen (uno al centro, uno anteriore e uno posteriore): sfruttando i differenziali si permetteva ai due assi di avere velocit\u00e0 leggermente differenti. Il differenziale centrale era bloccabile e mediante il suo apporto si poteva ripartire equamente la coppia motrice al 50% fra i due assali. La vettura montava cerchi da 16 pollici mentre le dimensioni degli pneumatici erano 225/50-ZR 16 con la misura da 17 pollici a richiesta.\nGli interni erano in tessuto o opzionalmente in pelle. L'auto aveva di serie gli alzacristalli elettrici, la chiusura centralizzata con comando a distanza a raggi infrarossi (a quei tempi non molto diffusa), l'aria condizionata, la radio, il volante sportivo in pelle con il logo \"S6\" e la predisposizione per i fari allo xeno e a richiesta i sedili riscaldabili, il telefono, il tetto apribile elettrico e due seggiolini retrattili nel bagagliaio che offrivano una capacit\u00e0 di trasporto di 7 persone.\nTre mesi dopo il suo lancio, questa \"S6\" verr\u00e0 affiancata da un'altra \"S6\", equipaggiata stavolta con un motore V8 da 4172\u00a0cm3 e con potenza massima di 290 CV, e infine, nel marzo 1996, da una terza variante, spinta sempre dallo stesso V8 ma con potenza massima di 326 CV. La produzione della \"S6 C4\" termina defnitivamente nell'ottobre 1997, contemporaneamente all'uscita di listino delle altre \"A6\" della stessa gamma.\nEvoluzione della gamma.\nLa produzione della \"A6 C4\" venne avviata prevedendo da subito sia la versione berlina sia la versione station wagon, denominata come di consueto \"Avant\". Gli aggiornamenti non tardarono ad arrivare: gi\u00e0 nel mese di luglio del 1994, ossia appena un mese dopo il lancio, la gamma fu estesa verso il basso con l'arrivo di un 1.9 TDI di appena 90 CV. Due mesi dopo, a settembre, fu invece la volta di una seconda variante della \"S6\" che affianc\u00f2 la \"S6\" gi\u00e0 esistente, ma le rub\u00f2 lo scettro di top di gamma grazie al suo potente V8 da 4,2 litri con alimentazione atmosferica e con potenza massima di 290 CV. In ottobre, venne invece proposto un nuovo e pi\u00f9 potente motore 2.5 TDI, con potenza massima di 150 CV, per chi esigeva maggiori prestazioni da un motore Diesel. Un anno dopo, nell'ottobre del 1995, vi furono altre due novit\u00e0: la prima fu il V6 da 2,8 litri proposto anche in versione a 5 valvole per cilindro e con potenza massima di 193 CV; la seconda fu il nuovo 1.8 20v di base, anch'esso con distribuzione a 5 valvole per cilindro e in questo caso con potenza massima di 125 CV. Tale motorizzazione and\u00f2 a oscurare le due motorizzazioni di base disponibili fino a quel momento, ossia le unit\u00e0 da 2 litri con potenze di 101 e 115 CV, le cui vendite calarono drasticamente. Vennero comunque mantenute in listino fino al giugno del 1996 prima di scomparire definitivamente.\nMa gi\u00e0 nel mese di marzo di quello stesso anno, la gamma \"S6\" si ampli\u00f2 ulteriormente con l'arrivo della \"S6 Plus\", equipaggiata con il gi\u00e0 noto V8 da 4,2 litri, che per\u00f2 qui venne portato a 326 CV di potenza massima. E tornando al giugno del 1996, si ebbero altri aggiornamenti alla gamma motori: nei mercati in cui veniva previsto, il motore da 2,3 litri scomparve di listino, mentre il 1.9 TDI da 90 CV sub\u00ec alcune rivisitazioni per rispettare la normativa Euro 2. Furono gli ultimi aggiornamenti alla gamma \"A6 C4\": nel marzo 1997 la berlina venne tolta dai listini per fare spazio alla nuova generazione, proposta inizialmente appunto solo come berlina. Ma nell'ottobre del 1997 anche la versione \"Avant\" venne tolta di produzione, anche se rimase in listino per alcuni altri mesi in modo da smaltire le scorte giacenti. Nel marzo del 1998, anche quest'ultima versione scomparve dai listini e venne sostituita dalla nuova \"A6 Avant C5\".\nRiepilogo caratteristiche.\nDi seguito vengono riepilogate le caratteristiche relative alle varie versioni costituenti la gamma della prima generazione dell'Audi \"A6\":"}
{"id": "4681397", "revid": "438678", "url": "https://it.wikipedia.org/wiki?curid=4681397", "title": "Club Deportivo Inecel", "text": ""}
{"id": "4681404", "revid": "729019", "url": "https://it.wikipedia.org/wiki?curid=4681404", "title": "Stazione di Setagaya-Daita", "text": "La \u00e8 una stazione ferroviaria di Tokyo che si trova a Setagaya servente la linea Odaky\u016b Odawara delle Ferrovie Odaky\u016b.\nStruttura.\nLa stazione dispone di due marciapiedi laterali con due binari centrali passanti situati in galleria profonda sotto il livello del terreno."}
{"id": "4681412", "revid": "113757", "url": "https://it.wikipedia.org/wiki?curid=4681412", "title": "Nino Mandal\u00e0", "text": ""}
{"id": "4681415", "revid": "19933", "url": "https://it.wikipedia.org/wiki?curid=4681415", "title": "Effetto sopra-additivo", "text": ""}
{"id": "4681422", "revid": "228587", "url": "https://it.wikipedia.org/wiki?curid=4681422", "title": "Ministero degli affari interni (Romania)", "text": "Il Ministero degli affari interni (MAI, in rumeno: \"Ministerul Afacerilor Interne\") \u00e8 un dicastero del governo rumeno.\nDal 23 agosto 1944 al 18 marzo 1975 il ministero ha mantenuto il titolo di Ministero degli affari interni, tra il 2004 e il 2007, ebbe il titolo di Ministero dell'amministrazione e dell'interno, e dall'aprile 2007, Ministero dell'interno e della riforma amministrativa. Nel dicembre 2008 il governo Boc ha cambiato il nome in Ministero dell'amministrazione e dell'interno (\"Ministerul Administra\u021biei \u015fi Internelor\").\nFino al 2006 il ministero \u00e8 stato ospitato nei pressi di Lipscani, nel Palatul Vama Postei, costruito tra il 1914 e il 1926 secondo i piani dell'architetto Statie Ciortan. Nel 2006 il ministero venne spostato nel vecchio edificio del Senato in piazza della Rivoluzione. Questo edificio fu lo stesso da cui Nicolae Ceau\u0219escu ha cercato di fare il suo ultimo discorso, e dal suo tetto fugg\u00ec in elicottero il giorno successivo.\nIl ministro dell'interno attuale \u00e8 Lucian Bode (PNL).\nStoria.\nIl 20 luglio 1862, con decreto 495 firmato da Alexandru Ioan Cuza, \u00e8 nato il Ministero degli interni, con sede a Bucarest, dopo l'abolizione della \"Direzione del ministero degli interni di Iasi\" e l'unificazione amministrativa dei dipartimenti della Moldavia e della Romania. Il 20 luglio 1864, il Ministero dell'interno si \u00e8 fuso con il Ministero dei lavori pubblici come \"Ministero dell'interno, dell'agricoltura e dei lavori pubblici\".\nIl 20 giugno 1913, il Ministero degli interni \u00e8 stato riorganizzato nella sua composizione entrando nei servizi centrali e nei servizi speciali. Questi servizi includono la \"Direzione generale dei servizi di salute\", la Direzione generale dei telegrafi, delle poste e del telefono\", la \"Direzione generale delle carceri\", la \"Gazzetta Ufficiale\" e la \"Stampa di Stato\". Attraverso un decreto legge, dopo l'unificazione del 1918, il 22 giugno 1919, le strutture ministeriali vennero estese alla Grande Romania. PAi sensi della \"Legge sui ministeri\" approvata il 2 agosto 1929, il Ministero viene riorganizzato. I suoi compiti principali sono: la direzione dell'amministrazione generale del paese, l'ordine e la sicurezza dello stato e il controllo delle amministrazioni locali. La \"Legge sull'organizzazione del Ministero dell'Interno\" del 4 gennaio 1936 prevedeva una doppia missione per il ministero: l'amministrazione generale del paese e la difesa dell'ordine pubblico e della sicurezza dello Stato, ma erano allegate alcune nuove istituzioni: \"L'ufficio nazionale del turismo\", l'\"Ufficio nazionale per la difesa della popolazione contro gli attacchi aerei\", l'\"Ufficio delle trasmissioni radiofoniche e cinematografiche\" e l'\"Istituto generale di statistica\". Nel 1941, il nome del ministero fu cambiato in Ministero degli affari interni.\nPeriodo comunista.\nCon il \"decreto n\u00ba 102/ 16 marzo 1949\" il Ministero dell'Interno ha ricevuto una nuova organizzazione, che sar\u00e0 guidata da un ministro, assistito da un consiglio, da dei vice ministri e da dei consiglieri ministeriali. Un ulteriore riorganizzazione ha avuto luogo il 20 settembre 1952, con il \"decreto 324\", che ha visto l'istituzione del Ministero della Sicurezza dello Stato, come organo centrale distinto del Ministero degli Interni. Questa misura \u00e8 stata praticamente abolita con il \"decreto n\u00ba 365/ 7 settembre 1953\", quando ci fu la fusione dei due ministeri. L'11 luglio 1956, con decisione del Consiglio dei Ministri venne istituita una nuova struttura per il ministero, che venne divisa in due reparti: il \"Dipartimento di Sicurezza\" e il \"Dipartimento degli Interni\" e il 30 maggio 1963 ricevette una nuova struttura organizzativa: l'\"Apparato di Sicurezza\", la \"Direzione politica delle truppe e delle bande del Ministero degli affari interni\", l'\"Apparato militare\", la \"Direzione generale degli Archivi di Stato\" e 16 unit\u00e0 regionali. Il 4 aprile 1968 il ministero venne riorganizzato come Consiglio di Sicurezza di Stato che era l'organo centrale dello Stato. A seguito del \"decreto n\u00ba 131/ 19 aprile 1972\", il Consiglio di sicurezza dello Stato si fuse con il Ministero degli affari interni, con la nuova istituzione comprendente: Securitate, milizia, sicurezza civile e vigili del fuoco, penitenziari e archivi di stato.\nPeriodo post comunista.\nIl 22 dicembre 1989, per decisione del Fronte di Salvezza Nazionale, il Ministero degli Interni pass\u00f2 sotto il Consiglio militare superiore e il 25 dicembre 1989, dal comunicato stampa n. 2 del FSN, tutte le unit\u00e0 del ministero vennero subordinate al Ministero della difesa nazionale. La \"Legge n\u00ba 40/ 18 dicembre 1990\", riorganizz\u00f2 l'istituzione come parte della sua composizione le seguenti strutture: la Polizia romena, la Gendarmeria rumena, la Polizia di frontiera romena, i vigili del fuoco e gli Archivi nazionali. Il 28 giugno 2003, il Governo rumeno dispose l\"'ordinanza d'emergenza n\u00ba63\", approvata con la \"legge nr.604/ 22 dicembre 2003\", attraverso il quale Ministero dell'Interno venne fuso con il Ministero della Pubblica Amministrazione, prendendo il nome di Ministero degli Interni. Il 21 dicembre 2012, il ministero si fonde nel Ministero degli Interni, nel Ministero dello Sviluppo Regionale e della Pubblica Amministrazione, il primo \u00e8 la continuazione del vecchio ministero."}
{"id": "4681434", "revid": "486946", "url": "https://it.wikipedia.org/wiki?curid=4681434", "title": "Ber\u00fathiel", "text": ""}
{"id": "4681438", "revid": "486946", "url": "https://it.wikipedia.org/wiki?curid=4681438", "title": "Ber\u00f9thiel", "text": ""}
{"id": "4681440", "revid": "767487", "url": "https://it.wikipedia.org/wiki?curid=4681440", "title": "Matias Abisab", "text": ""}
{"id": "4681441", "revid": "767487", "url": "https://it.wikipedia.org/wiki?curid=4681441", "title": "Jebel Umm al-Dami", "text": "Il Jebal Umm al-D\u0101m\u012b () \u00e8 la pi\u00f9 alta montagna della Giordania con i suoi 1.854 metri s.l.m., secondo i dati della SRTM. \nEssa \u00e8 situata presso la frontiera con l'Arabia Saudita, nel Governatorato giordano di Aqaba."}
{"id": "4681443", "revid": "106266253", "url": "https://it.wikipedia.org/wiki?curid=4681443", "title": "Prenolo", "text": "Il prenolo \u00e8 un alcol naturale. \u00c8 uno dei terpeni pi\u00f9 semplici. Si presenta come un olio incolore chiaro ragionevolmente solubile in acqua e miscibile con i solventi organici pi\u00f9 comuni. Ha un odore fruttato e talvolta viene usato in profumeria."}
{"id": "4681446", "revid": "124880491", "url": "https://it.wikipedia.org/wiki?curid=4681446", "title": "Ettore Bocchia", "text": "Biografia.\nSi diploma all'Istituto Professionale Alberghiero di Salsomaggiore Terme nel 1983, dopo aver gi\u00e0 lavorato in cucina per cinque anni. Dopo diverse esperienze all'estero, nel 1993 entra al servizio del Grand Hotel Villa Serbelloni di Bellagio dove tuttora \u00e8 executive chef dei due ristoranti \"Mistral\" e \"La Goletta\".\nNel 2002 crea il primo men\u00f9 italiano di cucina molecolare grazie agli studi fatti in collaborazione con il fisico Davide Cassi docente di Fisica della Materia all'Universit\u00e0 di Parma.\nNel 2004 ottiene la sua prima stella della Guida Michelin e nel 2005 la guida Gambero Rosso definisce la sua una delle migliori venti cucine italiane.\nNel 2004 il Corriere della Sera aveva gi\u00e0 pubblicato un'intervista congiunta Ettore Bocchia - Gualtiero Marchesi, confrontando il grande innovatore di ieri con un importante innovatore di oggi.\n\u00c8 stato consulente per Costa Crociere come Corporate Chef Ricerca e Sviluppo e ha firmato tutti i ristoranti gourmet della stessa flotta.\nTra i numerosi eventi che ha curato c\u2019\u00e8 la cena in piedi per il lancio del L.H.C. al CERN di Ginevra nel 2008. Ha collaborato con il Centro di Ricerca di Ferrara (CFR), Studio Ambrosetti, Festival della Scienza di Genova, Istituto Nazionale della Fisica della Materia (INFR), Accademia di Brera (Trattoria Salvatore).\nEttore Bocchia \u00e8 colui che per primo ha portato in cucina l'uso dell'azoto liquido ormai universalmente usato da chef di tutto il mondo.\nLe tecniche che ha inventato.\nTra le sue pi\u00f9 rivoluzionarie applicazioni della ricerca scientifica alla cucina ricordiamo in primis l'uso dell'azoto liquido, voluto non tanto per stupire con la creazione praticamente istantanea del gelato, ma perch\u00e9 la cristallizzazione immediata fa in modo che la percezione in bocca avvenga ad una temperatura ottimale senza ghiacciare la bocca e permettendo quindi di percepire i gusti nel pieno della loro forza.\nLa frittura negli zuccheri fusi, che permette di ottenere la reazione di Maillard senza l'uso di oli e grassi.\nLa lecitina di soia in sostituzione delle uova in preparazioni come maionese e pasta fresca a vantaggio di chi soffre di intolleranze alimentari o livelli di colesterolo alterati.\nL'uso dell'inulina come sostituto di grassi e zuccheri, e come stabilizzatore del livello di umidit\u00e0 in preparazioni croccanti che rimangono inalterate anche a contatto di preparazioni cremose e gnocchi e cialde creati con amidi vegetali che aprono anche ad individui affetti da celiachia un ventaglio di scelte prima inconcepibili."}
{"id": "4681448", "revid": "1442080", "url": "https://it.wikipedia.org/wiki?curid=4681448", "title": "Peder Andersen Fisker", "text": " \nNel 1906 fond\u00f2 insieme a Hans Marius Nielsen la societ\u00e0 per produrre aspirapolveri Nilfisk, in seguito costru\u00ec motociclette con il marchio Nimbus.\n\u00c8 sepolto presso il cimitero di Soelleroed.\nBiografia.\nFisker inizi\u00f2 la sua carriera come insegnante, laureatosi a Gedved nel 1896, fu insegnante di ruolo e all'et\u00e0 di 23 anni i suoi interessi matematici e per la meccanica lo portarono ad iscriversi all'istituto di ingegneria elettrica di Copenaghen.\nNel 1900 ottenne il diploma di specializzazione in soli due anni e subito fu assunto come aiuto montatore nella societ\u00e0 Hassel e Teudt.\nNella primavera del 1901 and\u00f2 in America dove lavor\u00f2 per circa tre anni come designer in una fabbrica di Chicago di motori elettrici (la Roth Brothers).\nSulla via del ritorno in patria lavor\u00f2 per un paio di mesi in un'azienda scozzese nello stesso settore e nel gennaio del 1905 fu assunto come ingegnere presso la Thomas B. THRIGE, di Odense, dove - come nelle sue precedenti mansioni \u2013 si dimostr\u00f2 soprattutto interessato ai piccoli motori elettrici costruendo un elettroventilatore centrifugo.\nNel 1906 prese in affitto un piccolo laboratorio in un edificio di Vesterbro a Copenaghen e inizi\u00f2 dopo un breve periodo di tempo la collaborazione con uno dei suoi ex compagni di lavoro presso la THRIGE, il caposquadra Hans Marius Nielsen creando con lui l'azienda Fisker &amp; Nielsen per la produzione di piccoli motori elettrici che presto trovarono una vasta gamma di applicazioni.\nLa collaborazione continu\u00f2 fino al 1910, quando Nielsen usc\u00ec dalla societ\u00e0 proprio in coincidenza con il brevetto per la produzione di un aspirapolvere (Nilfisk).\nLa trasformazione del laboratorio in una fabbrica per la costruzione di aspirapolvere divenne la base per uno sviluppo significativo dell'attivit\u00e0 negli anni successivi - la fabbrica si trasfer\u00ec nel 1913 in propri edifici sulla Peter Bangsvej - e attraverso il continuo miglioramento tecnico e ad una riuscita propaganda trasform\u00f2 la nuova macchina per la pulizia in un significativo articolo per la vendita, con un grande mercato interno e di esportazione.\nDurante gli anni della prima guerra mondiale, con il razionamento dell'elettricit\u00e0 e le difficolt\u00e0 nelle esportazioni Fisker decise di intraprendere la fabbricazione di motocicli (con il marchio Nimbus)\nPer promuovere il nuovo prodotto, Fisker guid\u00f2 la moto in prima persona in diverse gare dove ottenne ottimi risultati.\nLe difficolt\u00e0 di mantenere in una sola azienda due prodotti completamente diversi portarono nel 1926 alla sospensione della produzione di moto poich\u00e9 la fabbricazione di nuovi aspirapolvere era gi\u00e0 in espansione.\nLa produzione di moto, tuttavia, fu ripresa nel 1934 in connessione con l'espansione delle strutture impiantistiche e divenne particolarmente significativa negli anni successivi alla seconda guerra mondiale, quando alcune istituzioni governative militari e civili tra cui l'Esercito, le Poste e la Polizia acquistarono una notevole quantit\u00e0 di esemplari.\nAlla fine degli anni \u201850, tuttavia, la produzione di moto si ridusse notevolmente a causa della concorrenza di nuove ed economiche piccole autovetture e a partire dal 1960 venne totalmente interrotta.\nLa Nilfisk torn\u00f2 a concentrarsi esclusivamente sulla produzione di aspirapolvere che rapidamente guadagn\u00f2 una reputazione di qualit\u00e0 sia in Danimarca che all'estero.\nGi\u00e0 nella seconda met\u00e0 degli anni \u201820, la maggior parte della produzione di aspirapolvere veniva esportata e durante gli anni \u201830 furono costituite alcune filiali estere.\nTrascorsi poi i difficili anni della seconda guerra mondiale, fino dagli inizi degli anni \u201850 l'azienda inizi\u00f2 un significativo periodo di espansione che incluse la creazione da 15 a 20 succursali e filiali estere.\nIn questo periodo Fisker rimase all'interno dell'azienda come progettista ed inventore.\nDopo le dimissioni di Nielsen, nel 1910, divenne il solo proprietario dell'azienda che nel 1920 fu trasformata in societ\u00e0 per azioni.\nDal 1920 al 1956, fu amministratore delegato e a partire dal 1930 anche un membro del consiglio di amministrazione, carica, quest'ultima, che mantenne fino a pochi anni prima della sua morte, avvenuta nel 1975, ad oltre 100 anni di et\u00e0.\nOltre all'attivit\u00e0 nella sua azienda, Fisker fu membro del Consiglio dell'Industria (la Confindustria danese) dal 1938 al 1957 e dal 1937 fino al 1975 membro dell'Accademia danese delle scienze tecniche.\nNel 1969 acquist\u00f2 e don\u00f2 al Museo Nazionale la goletta a tre alberi Fulton.\nCollegamenti esterni.\nhttp://www.denstoredanske.dk/Dansk_Biografisk_Leksikon/Handel_og_industri/Fabrikant/P._A._Fisker"}
{"id": "4681449", "revid": "1543377", "url": "https://it.wikipedia.org/wiki?curid=4681449", "title": "Strade provinciali della provincia di Pordenone", "text": "La rete di strade provinciali della provincia di Pordenone era composta da 73 strade. Dal 1\u00ba luglio 2016, con la devoluzione delle competenze provinciali alla Regione in vista della futura soppressione delle province in Friuli Venezia Giulia, queste strade sono divenute di competenza regionale. Dal 1\u00ba gennaio 2018 sono di competenza di Friuli Venezia Giulia Strade e hanno inizialmente mantenuto la loro numerazione. Nel 2019 gli \u00e8 stata attribuita una nuova denominazione, composta dalla sigla SR PN e dal numero della precedente strada provinciale (es. da SP 1 a SR PN 1)."}
{"id": "4681453", "revid": "1873017", "url": "https://it.wikipedia.org/wiki?curid=4681453", "title": "Sinagoga Eldridge Street di New York", "text": "La sinagoga Eldridge Street di New York, cos\u00ec chiamata dal nome della strada dove sorge (12 Eldridge Street, Lower East Side, Manhattan, New York), \u00e8 una sinagoga tardo-ottocentesca, in stile neomoresco. Completata nel 1887 \u00e8 una delle pi\u00f9 antiche e importanti sinagoghe degli Stati Uniti e il primo edificio monumentale eretto a New York da ebrei ortodossi provenienti dall'Est europeo.\nLa storia.\nLa sinagoga Eldridge Street di New York \u00e8 il pi\u00f9 importante artefatto dell'ebraismo ortodosso orientale in America. \u00c8 il primo grande luogo di culto costruito da ebrei dell'Europa orientale negli Stati Uniti, situato nel quartiere del Lower East Side attraverso il quale gli immigrati ebrei sono passati pi\u00f9 che in qualsiasi altro luogo della citt\u00e0. Tra i suoi fondatori vi fu anche l'ex rabbino capo di San Pietroburgo, in Russia.\nL'edificio fu progettato dagli architetti Peter Herter e Francis William Herter in stile neomoresco, contaminato da elementi neoromanici, secondo una moda diffusa nella costruzione delle sinagoghe europee del tempo e gi\u00e0 affermatasi con successo anche negli Stati Uniti e a New York con la costruzione della Sinagoga centrale di New York. Di quest'ultima, roccaforte dell'ebraismo riformato newyorchese, la sinagoga ortodossa di Eldridge Street rappresentava una orgogliosa replica, pi\u00f9 austera forse ma non meno imponente.\nLa facciata combina elementi neoromanici, neogotici e neomoreschi. Tripartita, ha un timpano triangolare con un enorme rosone a vetri colorati sopra il portico a colonne neomoresche e 5 finestre simboleggianti i 5 libri della Torah. Le due sezioni laterali sono interamente occupate da due massicci torrioni decorati ciascuna da quattro torrette con cupole sferiche di rame dorato sormontate dalla stella di Davide.\nL'interno \u00e8 a tre navate, con le gallerie dal matroneo sopra le navate centrali. L'arca santa si trova sulla parete orientale, mentre il leggio si trova al centro della sala circondato dai candelabri, secondo la tradizione ortodossa.\nCon le sue numerose stelle di Davide ostentate sulla facciata, la \"sinagoga Eldridge Street\" era una dichiarazione orgogliosa della libert\u00e0 religiosa acquisita dai nuovi immigrati che spesso venivano da situazioni drammatiche di discriminazione e persecuzione. Al tempo stesso, con la sua magnificenza in netto contrasto con le abitazioni affollate, le fabbriche e i negozi del Lower East Side, la sinagoga era un segno delle loro speranza di successo economico.\nPer cinquant'anni, fino agli anni Venti, la sinagoga fu frequentata da una grande folla, servendo non solo alle necessit\u00e0 cultuali della comunit\u00e0 ma anche come punto di ritrovo e societ\u00e0 di mutuo soccorso per i nuovi immigranti, che giungevano sempre pi\u00f9 numerosi a New York. Poi con la Grande Depressione del 1929 e l'approvazione di leggi pi\u00f9 restrittive per l'immigrazione, la sinagoga fu sempre meno usata. Nel dopoguerra poi chi ne aveva i mezzi lasci\u00f2 i vecchi quartieri del centro per abitare nei nuovi sobborghi. La piccola e povera comunit\u00e0 si ritir\u00f2 sempre pi\u00f9 spesso nel piccolo oratorio al piano inferiore della grande sala di preghiera, che dal 1955 al 1980 rimase praticamente inutilizzata e soggetta a crescente degrado.\nLa situazione cominci\u00f2 a cambiare nel 1980, quando l'edificio fu incluso nel National Register of Historic Places come monumento di interesse storico e culturale. Nel 1986 fu creata una fondazione, \"The Eldridge Street Project\", con lo scopo di restaurare la sinagoga e ridarle vita con programmi culturali e educativi, e nel 1966 la sinagoga fu designata come National Historic Landmark.\nFinalmente, dopo 20 anni di lavoro, il 2 dicembre 2007 sono terminati gli imponenti lavori di restauro promossi dalla Fondazione, i quali hanno restituito il tempio al suo splendore originario.\nDa oltre 120 anni centro dell'ebraismo ortodosso americano, la sinagoga \u00e8 tornata ad operare a pieno ritmo come centro religioso, culturale ed educativo.."}
{"id": "4681462", "revid": "729019", "url": "https://it.wikipedia.org/wiki?curid=4681462", "title": "Stazione di Umegaoka", "text": "La \u00e8 una stazione ferroviaria di Tokyo che si trova a Setagaya servente la linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari centrali passanti su viadotto, di cui due adibiti al servizio viaggiatori, e due per i treni non fermanti in questa stazione."}
{"id": "4681466", "revid": "729019", "url": "https://it.wikipedia.org/wiki?curid=4681466", "title": "Potez 230", "text": "Il Potez 230 fu un caccia intercettore monomotore ad ala bassa sviluppato dal consorzio francese Soci\u00e9t\u00e9 nationale de constructions a\u00e9ronautiques du Nord (SNCAN) nei tardi anni trenta e rimasto allo stadio di prototipo.\nSviluppo del precedente pari ruolo ANF Les Mureaux 190, venne realizzato su iniziativa privata dell'ingegnere Andr\u00e9 Brunet come naturale evoluzione del concetto di caccia leggero espresso da una precedente specifica C1 emessa dal Ministero dell'aria, tuttavia il suo sviluppo venne interrotto dagli eventi bellici avversi alla Francia durante la Seconda guerra mondiale.\nStoria del progetto.\nL'origine del concetto di \"legier Chasse\" \"Jockey\" detto anche \"Plan Caquot\", programma per la realizzazione di un caccia leggero basato su aerei da competizione, risaliva ai primi anni trenta e bench\u00e9 giudicata un insuccesso, ciclicamente questa classe di velivoli veniva riproposta. Tra gli estimatori del concetto c'era l'ingegnere Andr\u00e9 Brunet gi\u00e0 a capo dell'ufficio tecnico della ANF Les Mureaux che sulla base di quelle specifiche per aveva realizzato i progetti degli ANF Les Mureaux 170, 180 e 190, modelli che per\u00f2 non erano riusciti per vari motivi a superare le prime fasi di sviluppo.\nCon il processo di nazionalizzazione che riguardava l'intera industria bellica francese la ANF Les Mureaux and\u00f2 a formare, assieme alla Potez di M\u00e9aulte, ai Chantiers A\u00e9ro-Maritimes de la Seine (CAMS) di Sartrouville, all'Amiot di Caudebec-en-Caux e alla Br\u00e9guet di Havre, la SNCAN, un consorzio che mantenne gli stabilimenti delle precedenti realt\u00e0 aziendali. Andr\u00e9 Brunet, entrato quindi a far parte dell'ufficio tecnico della SNCAN, decise di avviare un programma di sviluppo del suo ANF Les Mureaux 190 con la collaborazione degli ingegneri Ren\u00e9 Lema\u00eetre e Hubert presso gli stabilimenti ex Potez di Sartrouville.\nIl nuovo modello, identificato come Potez 230, riproponeva l'aspetto generale del 190 con alcune migliorie tecniche, adottando una diversa motorizzazione, abbandonando la soluzione del propulsore raffreddato ad aria per un'unit\u00e0 dalla risaputa affidabilit\u00e0, l'Hispano-Suiza 12X 12 cilindri a V raffreddato a liquido, e riprendendo il carrello d'atterraggio retrattile che doveva equipaggiare il 191 rimasto solo allo stadio progettuale. Il risultato fu un compatto velivolo monoposto, monoplano ad ala bassa, di costruzione interamente metallica che adottava una velatura a pianta semiellittica, simile a quella del precedente modello.\nIl prototipo venne portato in volo per la prima volta il 30 marzo 1940 dall'aeroporto aziendale di Villacoublay, ai comandi del pilota collaudatore Georges D\u00e9tr\u00e9 ed i successivi test in volo non evidenziarono che inconvenienti minimi. Gli interventi atti a risolverli, all'impianto di raffreddamento del motore, adottando una diversa pompa dell'acqua, ed al carrello, sostituendo gli ammortizzatori con un tipo pi\u00f9 morbido per evitare che le asperit\u00e0 del terreno influissero sul corretto funzionamento del carburatore, permisero al 230 di raggiungere, il successivo 8 maggio, una velocit\u00e0 massima di 440 km/h sul livello del mare e 560 km/h alla quota di 5\u00a0000 m, prestazione destinata a salire a 630 km/h con la pianificata sostituzione del motore con il pi\u00f9 potente Hispano-Suiza 12Y.\nLo sviluppo del modello venne congelato a seguito delle vicende belliche avverse alla Francia durante la seconda guerra mondiale. L'avanzata tedesca durante la Campagna di Francia raggiunse Villacoublay e le autorit\u00e0 della Wehrmacht trovarono il velivolo ancora intatto. Venne quindi requisito e su richiesta del Reichsluftfahrtministerium (RLM), il ministero competente su tutta l'aviazione del periodo della Germania nazista, inviato in patria ad un centro sperimentale per esaminare la particolare ala a struttura integrale.\nTecnica.\nIl 230 era un velivolo dall'impostazione moderna, di costruzione interamente metallica, che riproponeva l'aspetto del precedente ANF Les Mureaux 190, un compatto monomotore in configurazione traente, monoplano ad ala bassa, monoposto a carrello triciclo posteriore.\nLa fusoliera, a sezione ovale, era realizzata con struttura metallica costituita da quattro longheroni abbinati a centine a sezione aperta. Ricoperta anteriormente da pannelli metallici smontabili e posteriormente da lamierati sagomati, era caratterizzata dall'unico abitacolo chiuso riservato al pilota al quale si accedeva tramite il tettuccio apribile a scorrimento. Posteriormente terminava in un impennaggio classico monoderiva dai piani orizzontali a sbalzo.\nLa velatura, realizzata in metallo in un unico pezzo a struttura scatolare, era monoplana, posizionata bassa sulla fusoliera ed a pianta ellittica, con le due sezioni semiellittiche che venivano congiunte alla fusoliera su quattro punti d'attacco. Il bordo d'attacco ed il bordo d'uscita, che integrava i flap a fessura a comando idraulico, erano successivamente uniti alla struttura scatolare che fungeva da elemento di forza.\nIl carrello d'atterraggio era fisso, con i due elementi anteriori indipendenti con gambe di forza ammortizzate, dotato di ruote carenate ed integrato posteriormente da un ruotino d'appoggio posizionato sotto la coda.\nLa propulsione era affidata ad un motore Hispano-Suiza 12Xcrs, un 12 cilindri a V raffreddato a liquido in grado di erogare, in quella versione, una potenza pari a 670 hp (500 kW), posizionato all'apice anteriore della fusoliera, chiuso in una cofanatura metallica, dotata anteriormente di una presa d'aria frontale, e dalla quale uscivano singolarmente i collettori di scarico, ed abbinato ad un'elica bipala metallica.\nL'armamento previsto era affidato a quattro mitragliatrici MAC 1934 M.39 calibro 7,5 mm posizionate nel profilo alare e sparanti fuori dal disco dell'elica, cos\u00ec da non richiedere alcun dispositivo di sincronizzazione, pi\u00f9 un cannoncino aeronautico Hispano-Suiza HS.404 calibro 20 mm collocato tra le bancate e sparante attraverso il mozzo dell'elica."}
{"id": "4681467", "revid": "120561998", "url": "https://it.wikipedia.org/wiki?curid=4681467", "title": "Ignace-Gaston Pardies", "text": "Sostenne la teoria ondulatoria della luce con Francesco Maria Grimaldi e Robert Hooke. Le sue opere ebbero un'importante influenza su Christiaan Huygens.\nBiografia.\nPardies nacque a Pau, figlio di un funzionario all'assemblea locale. Entr\u00f2 nella Compagnia di Ges\u00f9 il 17 novembre 1652 e per un certo tempo insegn\u00f2 letteratura classica; durante questo periodo compose una serie di brevi opere latine, in prosa e in versi. Dopo la sua ordinazione insegn\u00f2 filosofia e matematica al Lyc\u00e9e Louis-le-Grand di Parigi. Il suo primo lavoro scientifico fu \"l'Horologium Thaumanticum Duplex\" (Parigi, 1662), nel quale veniva descritto uno strumento che aveva inventato per la costruzione di vari tipi di meridiane. Tre anni dopo apparve la sua \"Dissertatio de Motu\" e \"Natura Cometarum\", pubblicata separatamente in latino e in francese (Bordeaux, 1665). Nella sua opera \"La Statique\" (Parigi, 1673) sostenne che la teoria di Galileo non fosse corretta. Questo, insieme ai \"Discours du mouvement local\" (Parigi, 1670) e il manoscritto \"Trait\u00e9 complet d'Optique\" (non pubblicato), in cui stabil\u00ec per la prima volta delle analogie tra l'ottica da un lato e le onde meccaniche (suono e liquidi) dall'altro, fu parte di un lavoro generale sulla fisica che aveva programmato. Il \"Trait\u00e9 complet d'Optique\" fu studiato da Pierre Ango (1640-1694) un suo confratello per il suo libro \"L'Optique\" che pubblic\u00f2 nel 1682. Il manoscritto fu anche citato da Christiaan Huygens nel suo \"Trait\u00e9 de la Lumi\u00e8re\" (1690), dove asser\u00ec che fu la teoria di Pardies a ipotizzare che la velocit\u00e0 della luce fosse finita.\nIl suo trattato \"Discours de la conaissance des b\u00eates\" fu pubblicato in varie edizioni in lingua italiana, con il nome dell'autore italianizzato in Ignazio Gastoni Pardies."}
{"id": "4681468", "revid": "158913", "url": "https://it.wikipedia.org/wiki?curid=4681468", "title": "Ignace Gaston Pardies", "text": ""}
{"id": "4681469", "revid": "1310927", "url": "https://it.wikipedia.org/wiki?curid=4681469", "title": "Fussball Club Vaduz 2013-2014", "text": "Questa voce raccoglie le informazioni riguardanti il Fussball Club Vaduz nelle competizioni ufficiali della stagione 2013-2014.\nStagione.\nLa squadra partecipa al campionato di seconda serie concluso al secondo posto.\nIn virt\u00f9 della vittoria della Liechtensteiner-Cup 2012-2013, la squadra partecipa alla UEFA Europa League uscendo al primo turno preliminare contro il Pyunik.\nOrganigramma societario.\nArea direttiva\nStaff tecnico"}
{"id": "4681470", "revid": "115930880", "url": "https://it.wikipedia.org/wiki?curid=4681470", "title": "Radio Praga", "text": "Radio Praga (\"ceco: \u010cesk\u00fd rozhlas 7 - Radio Praha\") \u00e8 il servizio per l'estero della \u010cesk\u00fd rozhlas.Trasmette in sei lingue: ceco, francese, inglese, russo, spagnolo e tedesco. (Nel Novecento trasmetteva anche in italiano). Manda in onda programmi relativi alla Repubblica Ceca in modulazione di frequenza, via satellite e via internet. Le prime trasmissioni s'iniziarono il 31 agosto 1936 nei pressi della cittadina termale di Pod\u011bbrady. La programmazione copre le ventiquattr'ore, di cui tre sono nuove programmazioni - sei trasmissioni di trenta minuti in ciascuna delle sei lingue -, mentre le rimanenti sono repliche di trasmissioni precedenti. I temi comprendono notizie, attualit\u00e0 e un argomento particolare che varia di giorno in giorno. La programmazione durante i fine-settimana \u00e8 meno rigida e copre argomenti quali le arti, la musica e temi sociali. La radio collabora con diverse emittenti straniere che ritrasmettono i programmi sul proprio territorio a vantaggio degli emigrati cechi."}
{"id": "4681473", "revid": "923624", "url": "https://it.wikipedia.org/wiki?curid=4681473", "title": "Luigi Nogarola Maffei", "text": ""}
{"id": "4681476", "revid": "767487", "url": "https://it.wikipedia.org/wiki?curid=4681476", "title": "Giordano Gonzaga", "text": "Biografia.\nGiordano Gonzaga nacque nel 1553 da Sigismondo II Gonzaga, primo marchese di Vescovato, discendente della famiglia dei Gonzaga di Vescovato, ramo collaterale dei Gonzaga e da Lavinia Rangoni, figlia del conte Guido.\nFu l'iniziatore, nel 1607, del secondo ramo della famiglia e tuttora esistente.\nDiscendenza.\nGiordano spos\u00f2 in prime nozze Caterina Manna e in seconde nozze Camilla Ponzoni (m. 1635) ed ebbero sei figli:"}
{"id": "4681478", "revid": "122798108", "url": "https://it.wikipedia.org/wiki?curid=4681478", "title": "Bacha Bazi", "text": "Il Bacha Bazi (Bacheh-baazi), che significa \"giocare/stare assieme/essere interessato ai bambini\", noto anche come bacch\u00e1 (dal persiano \"bachen, \"\"bambino\", \"ragazzo\") o bacha bi-reesh (\"ragazzino imberbe\"), \u00e8 oggi considerata una forma di schiavit\u00f9 sessuale e prostituzione minorile in cui ragazzini in et\u00e0 prepuberale o appena entrati nell'adolescenza sono venduti a uomini ricchi e potenti afghani per intrattenerli e compiacerli sessualmente.\nQuesto, in Afghanistan, \u00e8 un vero e proprio business, e molti uomini adulti tengono i loro Bacha bazi come fossero un autentico status symbol; alcuni dei giovani maschi coinvolti riferiscono d'esser stati costretti ad avere continuativi e frequenti rapporti sessuali con i loro padroni e che se si rifiutavano venivano molto semplicemente violentati. Le autorit\u00e0 governative a tutt'oggi stanno a malapena iniziando un tentativo di repressione della pratica, ma rimangono molti dubbi sulla sua efficacia in quanto buona parte degli uomini coinvolti sono potenti ex comandanti militari.\nA stretta norma di legge la pratica \u00e8 illegale, in quanto contraria sia alla Sharia che al codice civile afghano; ma le leggi vengono raramente applicate nei confronti dei criminali pi\u00f9 potenti e la polizia stessa in molti casi si rende complice dei reati commessi. Gi\u00e0 nel 2009 il rappresentante speciale del segretario generale delle Nazioni Unite afferm\u00f2: \"\"\u00c8 tempo d'affrontar seriamente la questione riguardante tale pratica, per por fine al pi\u00f9 presto ad essa. Molti leader religiosi del paese si sono appellati a noi per aiutarli nella lotta contro quest'attivit\u00e0; i responsabili dovrebbero essere puniti e i ragazzi protetti di modo che possano avere il diritto ad un'infanzia senza sfruttamento\".\nStoria.\nLa pratica denominata Bacha Bazi \u00e8 una forma istituzionalizzata di pedofilia diffusa in tutta la regione fin dai tempi antichi. Storicamente \u00e8 sempre stata pi\u00f9 comune nelle zone pi\u00f9 settentrionali dell'Afghanistan, e dura fino ad oggi, mentre nelle grandi citt\u00e0 \u00e8 via via tramontata a partire dalla fine della prima guerra mondiale. Lo storico della danza Anthony Shay la descrive come \"severamente disapprovata dalle potenze coloniali, prima inglesi e francesi e poi russe, e da quelle \u00e9lite che avevano assorbito i valori occidentali\"\".\nI rapporti con effeminati hanno una lunga e autorevole storia tra i governanti e i poeti del medioevo arabo (un nome fra tutti quello di Omar Khayyam) e una certa forma di pederastia nella classe alta musulmana era parte integrante della \"morale sociale\", questo fin dall'VIII secolo; nella capitale dei califfi abbasidi Baghdad vi \u00e8 testimonianza della comparsa di questi ragazzi che si esprimeva tramite abiti e maniere femminee. L'Impero ottomano fino al XIX secolo aveva i K\u00f6\u00e7ek, ragazzi vestiti da donna che intrattenevano gli uomini con danze e canti tramite cembali e tamburi.\nLa prassi attuale in Afghanistan \u00e8 basata su questa tradizione e sull'idea che, se il contatto con le donne pu\u00f2 risultare impuro, quello causato dall'amore nei confronti dei ragazzi \u00e8 sempre puro (tramite sesso intercrurale) e non viene pertanto generalmente neppure considerato come violazione della Sharia: \"l'amore per i ragazzi \u00e8 presente in fonti giuridiche vincolanti, quindi senza alcuna possibilit\u00e0 d'incorrere in una qualche punizione\"\nUn certo numero di viaggiatori europei hanno riportato la loro testimonianza riguardo al fenomeno: attraversando il Turkestan nel 1872-3 l'esploratore e diplomatico Eugene Shuyler osserv\u00f2 che \"qui ragazzini maschi e giovani appositamente formati ed istruiti assumono il ruolo che in altri paesi hanno le danzatrici femmine\". La sua opinione era che tali danze \"non giungevano mai all'indecenza, anche se a volte potevano assumere un tono molto provocante... Questi batchas o ragazzi-ballerini sono un istituto riconosciuto in tutto il territorio dell'Asia centrale, anche se rimane pi\u00f9 in voga a Bukhara e nella vicina Samarcanda; mentre nel Khanato di Kokand questi balli pubblici gi\u00e0 da alcuni anni sono stati proibiti. A Tashkent la tradizione ha fiorito fino a quando una grave epidemia di colera ha convinto i mullah che il Bacha Bazi violava i precetti coranici\".\nMa lo stesso Shuyler descrive anche il rispetto e il forte sentimento d'affetto che molto spesso questi ballerini maschi adolescenti ricevevano dagli uomini pi\u00f9 grandi: \"vengono rispettati come lo sono da noi le pi\u00f9 grandi cantanti ed attrici. Ogni movimento che fanno \u00e8 seguito ed applaudito, non avevo mai veduto prima un interesse cos\u00ec forte ed una tal eccitazione: tutta la folla di uomini che assiste pare divorarli con gli occhi, mentre con le mani battono il tempo accompagnandoli ad ogni passo. Se poi un batcha accondiscende ad offrir ad uno degli uomini una tazza di t\u00e8, ecco che il destinatario esce dal gruppo e la riceve con un profondo inchino; restituisce poi la ciotola vuota alla stessa maniera rivolgendosi al ragazzetto come Taxir-Maest\u00e0 o col termine Kulluk-sono il tuo schiavo. Anche quando un batcha passa a piedi attraverso il bazar quelli che lo riconoscono corrono subito a salutarlo premendosi entrambe le mani sul cuore ed esclamando a gran voce \"Kulluk\". Se il ragazzo poi si degna di fermarsi a riposare in un negozio qualsiasi, ci\u00f2 viene considerato un grandissimo onore\".\nAnche il conte Pahlen durante i suoi viaggi attraverso l'area nel 1908-09 descrisse tali danze: \"Sdraiati su cuscini e tappeti si fuma il narghil\u00e8... Come l'orchestra inizia a suonare entrano i batches, giovani maschi appositamente addestrati per eseguire un particolare insieme di danze. A piedi nudi e abbigliati come donne, con lunghe e vivaci camicie di seta che arrivano alle ginocchia e pantaloni stretti fissati attorno alle caviglie, le braccia e le mani brillano piene di anelli e braccialetti. Portano i capelli lunghi fino a raggiungere le spalle, anche se la parte anteriore del capo \u00e8 rasata. Le unghie delle mani e dei piedi sono dipinte di rosso mentre le sopracciglia sono di un nero corvino. Le danze sono costituire da contorsioni sensuali di tutto il corpo il quale ritmicamente si muove avanti e indietro e con le braccia alzate in un movimento tremante. Gli occhi degli astanti brillano d'ammirazione ed il tutto si conclude coi ballerini che cadono esausti a terra.\nNel 1909 due di questi bacch\u00e1 si sono esibiti durante un'esposizione agricola-industriale svoltasi a Taskhent; notando il notevole interesse dimostrato dal pubblico, diversi ricercatori si son premuniti di registrare i testi delle canzoni eseguite dai due (un sedicenne e un bambino di dieci anni) in seguito anche a Margilan: le canzoni sono state poi pubblicate nella lingua originale uzbeka con traduzione in russo. Uno studio del 2011 svoltosi in Pakistan e che ha coinvolto quattro ragazzi, ha trovato somiglianze e differenze tra la prassi attuale pakistana e quella osservata in Uzbekistan nel 1970 da Ingeborg Baldauf.\nSituazione attuale.\nI ragazzi danzanti hanno un'et\u00e0 che pu\u00f2 andare dagli 8 ai 14 anni (rientrando quindi sia nella fattispecie della pedofilia che in quella della pederastia); le canzoni trattano spesso di un amore non corrisposto o di avventure erotiche e vi possono anche essere vere e proprie gare di canto e ballo tra i vari Batchis.\nI bambini vengono anche dati via dalle stesse famiglie poverissime dietro pagamento, oppure possono essere orfani costretti a vivere per la strada.\nNei media.\nUn film-documentario di [[Najibullah Quraishi]] su tale \"tradizione\" \u00e8 stato proiettato nel [[Regno Unito]] nel 2010, e subito dopo trasmesso dalle TV degli [[Stati Uniti]]. Il documentario \u00e8 stato lodato come \"affascinante e terribile\" ed ha vinto il premio 2011 \"Media Awards\" di [[Amnesty International]].\nL'[[Associazione rivoluzionaria delle donne dell'Afghanistan]] ne parla approfonditamente. La pratica del Bacha Bazi ha indotto il [[dipartimento della difesa degli Stati Uniti]] a svolgere indagini sulla questione, dopo che molti soldati occidentali di pattuglia spesso incappavano in uomini adulti che passeggiando mano nella mano assieme a ragazzini, si toccavano e accarezzavano.\nSia nel romanzo \"[[Il cacciatore di aquiloni]]\" che nel [[Il cacciatore di aquiloni (film)|film omonimo]] viene rappresentata la pratica del Bacha Bazi: il nipote del protagonista \u00e8 costretto a diventare un danzatore e uno schiavo sessuale di uno dei pi\u00f9 alti funzionari del governo dei [[talebani]], il quale aveva violentato anni prima il padre del ragazzo.\nNel dicembre 2010 documenti resi pubblici da [[WikiLeaks]] han rivelato che appaltatori statunitensi del [[DynCorp]] avevano speso notevoli somme con i Bacha Bazi nel nord dell'Afghanistan. Nel marzo 2011 un documentario della [[BBC]] ha affrontato la preoccupazione riguardante un aumento dell'incidenza di questi \"ragazzi danzanti\", e come questo si metteva in contrasto con l'immagine che molti desideravano proiettare sul futuro post-talebano del paese. Nel dicembre 2012 un ragazzo che intratteneva una \"relazione impropria\" con uno dei comandanti di guardia alla frontiera ha ucciso otto soldati.\nCollegamenti esterni.\n[[Categoria:Storia della pederastia]]\n[[Categoria:Prostituzione in Afghanistan]]"}
{"id": "4681479", "revid": "31886", "url": "https://it.wikipedia.org/wiki?curid=4681479", "title": "Epitaffi nella chiesa di Santa Maria a Lubecca", "text": "Con epitaffi nella chiesa di Santa Maria ci si riferisce a una serie di monumenti funebri presenti, attualmente o solo in passato, all'interno della chiesa di Santa Maria a Lubecca, per secoli considerata come una sorta di famedio del patriziato cittadino.\nFino alla seconda guerra mondiale erano presenti 84 epitaffi, molti dei quali danneggiati o perduti durante il bombardamento aereo del 1942.\nEpitaffi.\nDi seguito, une selezione dei monumenti pi\u00f9 significativi:"}
{"id": "4681481", "revid": "827882", "url": "https://it.wikipedia.org/wiki?curid=4681481", "title": "Cucina slovena", "text": "La cucina slovena (Seznam slovenskih narodnih jedi) \u00e8 l'espressione dell'arte culinaria sviluppata in Slovenia. \u00c8 caratterizzata per essere una cucina molto varia a seconda della regione presa in considerazione: infatti, secondo uno studio di etnologia, nel paese sono presenti 23 regioni gastronomiche.\nNella cucina slovena ritroviamo, pertanto, la cucina mediterranea, la cucina della pannonia, delle alpi e della penisola balcanica."}
{"id": "4681483", "revid": "729019", "url": "https://it.wikipedia.org/wiki?curid=4681483", "title": "Stazione di G\u014dtokuji", "text": "La \u00e8 una stazione ferroviaria di Tokyo che si trova a Setagaya servente la linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari centrali passanti su viadotto, di cui due adibiti al servizio viaggiatori, e due per i treni non fermanti in questa stazione."}
{"id": "4681490", "revid": "1442080", "url": "https://it.wikipedia.org/wiki?curid=4681490", "title": "Snowboard ai XXII Giochi olimpici invernali - Slalom gigante parallelo femminile", "text": "Tra le competizione dello snowboard che si terranno ai XXII Giochi olimpici invernali di So\u010di (in Russia) ci sar\u00e0 lo slalom gigante parallelo femminile . L'evento \u00e8 previsto per il 19 febbraio e si svolger\u00e0 sul tracciato di Krasnaja Poljana.\nDetentrice del titolo di campionessa olimpica uscente era l'olandese Nicolien Sauerbrei, che vinse a , sul tracciato di Whistler (in Canada), precedendo la russa Yekaterina Ilyukhina (medaglia d'argento) e l'austriaca Marion Kreiner (medaglia di bronzo).\nCampionessa olimpica si \u00e8 laureata la svizzera Patrizia Kummer, che ha preceduto in finale la giapponese Tomoka Takeuchi, medaglia d'argento, la finale per la medaglia di bronzo \u00e8 andata alla russa Al\u00ebna Zavarzina.\nQualificazioni.\nFase ad eliminazione diretta.\nData: Mercoled\u00ec 19 febbraio 2014 \n\"Qualificazioni\"\nOra locale: 09:00 \n\"Fase ad eliminazione diretta\"\nOra locale: 13:00 \nPista: \nPartenza: m, arrivo:m\nLunghezza: m, dislivello: m\nTracciatore:, porte \nLegenda:"}
{"id": "4681496", "revid": "37401", "url": "https://it.wikipedia.org/wiki?curid=4681496", "title": "Protrusione", "text": "La protrusione \u00e8, in medicina, la posizione prominente di un organo anatomico. Pu\u00f2 essere di natura fisiologica o anatomica, in quest'ultimo caso pu\u00f2 essere patologica.\nIn tal caso pu\u00f2 interessare diversi organi: "}
{"id": "4681506", "revid": "125347594", "url": "https://it.wikipedia.org/wiki?curid=4681506", "title": "La voce del silenzio (brano musicale)", "text": "La voce del silenzio \u00e8 un brano musicale composto da Paolo Limiti, Mogol ed Elio Isola, presentato al Festival di Sanremo 1968 nell'interpretazione di Tony Del Monaco e Dionne Warwick.\nIl brano.\nStoria.\nL'edizione 1968 del Festival era la successiva di quella durante la quale si era suicidato Luigi Tenco, che aveva cambiato il modo di cantare di molti artisti, compreso Tony Del Monaco. Il cantante nell'occasione fu abbinato alla statunitense Dionne Warwick, che fu snobbata dai media, e neanche la stessa canzone ebbe molto successo nella manifestazione, classificandosi al 14\u00ba posto, cio\u00e8 ultima delle finaliste.\nRiassunto.\nIl testo parla di una persona che vuole star da sola a pensare, ma nel silenzio troppe cose e troppi ricordi ritornano nella mente, nel pensare si accorge che la persona che ha sempre amato non ha mai perso il posto nel suo cuore.\nOrigine della melodia.\nL'inizio della melodia corrisponde al tema principale del preludio in Do minore del secondo volume del \"Clavicembalo Ben Temperato\" di Johann Sebastian Bach, BWV 871.\n45 giri.\nDopo il Festival escono i singoli, contenenti il brano nelle due versioni: il disco di Tony Del Monaco (pubblicato dalla CGD) aveva come lato B \"Una piccola candela\", mentre quello di Dionne Warwick (pubblicato dalla Scepter) presentava, sempre come retro, una cover di \"Unchained Melody\".\nCover e adattamenti.\nMina diede grande notoriet\u00e0 al brano incidendone una cover. Successivamente la canzone fu reinterpretata da tanti altri artisti, tra cui: gli Aphrodite's Child, Mia Martini, Loretta Goggi, Orietta Berti (che nel 2003 la pubblica nel suo album \"Emozione d'autore\"), Massimo Ranieri, Ornella Vanoni, Farida, Gilda Giuliani, Paul Mauriat (strumentale), Alex Baroni, Iva Zanicchi, Francesco Renga (che la reinterpreta nel suo album \"Orchestraevoce\"), Franco Simone, Renato Zero, Giuliano Palma &amp; the Bluebeaters, Daniela Pedali, Silvia Mezzanotte, Anna Oxa, Jenny B, Diodato (che ne fa una cover nel suo album \"A ritrovar bellezza con Manuel Agnelli\") Irene Fargo, Rita Pavone, Enrico Intra (strumentale), Chiara Civello, Tiziana Rivale, Andrea Bocelli ed Elisa, Dolcenera (che la reinterpreta nel suo album \"Le stelle non tremano - Supernov\u00e6\").\nL'adattamento in inglese.\nLa stessa Warwick ne incise anche la versione in inglese, \"Silent Voices\" (nel suo album \"Dionne Warwick in Valley of the Dolls\"), ripresa poi dalle Supremes (che la inclusero nel loro album \"Produced and Arranged by Jimmy Webb\") e da Tom Jones.\nTributi.\nFrancesco Renga la canta al Festival di Sanremo 2010 come ospite. Andrea Bocelli la esegue in qualit\u00e0 di ospite al Festival di Sanremo 2013. Chiara Iezzi la esegue a \"The Voice of Italy\". Ornella Vanoni la canta al Festival di Sanremo 2020 come ospite, in duetto con Alberto Urso, nella serata dedicata ai settant'anni del Festival."}
{"id": "4681508", "revid": "729019", "url": "https://it.wikipedia.org/wiki?curid=4681508", "title": "Stazione di Ky\u014dd\u014d", "text": "La \u00e8 una stazione ferroviaria di Tokyo che si trova a Setagaya servente la linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari centrali passanti su viadotto, di cui due adibiti al servizio viaggiatori, e due per i treni non fermanti in questa stazione."}
{"id": "4681509", "revid": "700846", "url": "https://it.wikipedia.org/wiki?curid=4681509", "title": "La voce del silenzio/ Una piccola candela", "text": ""}
{"id": "4681522", "revid": "1958834", "url": "https://it.wikipedia.org/wiki?curid=4681522", "title": "Nokia C3 Touch and Type", "text": "Il Nokia C3-01 \u00e8 un telefono cellulare prodotto da Nokia. \u00c8 il secondo cellulare di tipo \"candybar\" prodotto da Nokia funzionante sia con touch screen che con tastiera. Funziona con sistema operativo Serie 40.\nNel 2011 Nokia ha lanciato una versione aggiornata a livello hardware del cellulare, nota come Nokia C3-01.5, identificabile dal codice RM-776 sull'adesivo posto nel vano batteria. Le differenze tra il C3-01.5 (RM-776) e il C3-01 (RM-640) sono rilevabili nella CPU (1\u00a0GHz contro 680\u00a0MHz) e nel quantitativo di memoria ROM (256 MB contro 128 MB) e RAM (128 MB contro 64 MB). Poco tempo dopo \u00e8 stata messa in commercio anche la versione Nokia C3-01 Gold Edition, del tutto simile a livello hardware alla C3-01.5 ma con scocca in oro a 18 carati.\nCaratteristiche.\nIl telefonino \u00e8 dotato di schermo touch screen e tastiera ITU-T da 12 tasti, ma non di un tasto navigazione (sostituito dall'uso del touchscreen). Alcune delle caratteristiche principali sono: WiFi, HSDPA, VoIP con sistema HD Voice, fotocamera da 5.0 megapixel con flash, WebKit Open Source Browser, Flash Lite 3.0, Bluetooth 2.1 + EDR e Java MIDP 2.1 con l'aggiunta di API. Supporta anche la funzione USB On-the-Go, la quale permette al telefonino di funzionare come un host USB."}
{"id": "4681528", "revid": "767487", "url": "https://it.wikipedia.org/wiki?curid=4681528", "title": "With Taft in Panama", "text": "With Taft in Panama \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Selig Polyscope Company\nDistribuzione.\nDistribuito dalla Selig Polyscope Company, il film usc\u00ec nelle sale cinematografiche statunitensi il 2 marzo 1909."}
{"id": "4681529", "revid": "1846411", "url": "https://it.wikipedia.org/wiki?curid=4681529", "title": "DMAX (Italia)", "text": "DMAX (si pronuncia \"d\u00ecmacs\") \u00e8 un canale televisivo italiano tematico di propriet\u00e0 del gruppo Discovery Italia.\nLa direttrice del canale \u00e8 Laura Carafoli, gi\u00e0 direttrice di Real Time dal 2010.\nIl canale \u00e8 visibile sull'LCN 52 del digitale terrestre, in HD sull'LCN 170 di Sky e in HD all'LCN 28 di Tiv\u00f9sat.\nStoria.\nVersione italiana dell'originale canale Discovery nato nel 2006, ha iniziato le sue trasmissioni alle 18:45 del 10 novembre 2011 con il programma \"Destroyed in Seconds\" sull'LCN 52 del digitale terrestre e all'LCN 140 di Sky Italia.\nDal 13 settembre 2012 il canale subisce un restyling grafico, adottando un slogan \"\u00abDMAX - Lo guardi, lo vivi\u00bb\". Inoltre la luminosa passa in alto a sinistra dello schermo.\nDal 17 dicembre 2012 trasmette anche su Tiv\u00f9sat all'LCN 28 e si sposta all'LCN 808 di Sky Italia.\nDal 9 aprile 2014 si trasferisce all'LCN 136 di Sky Italia, con il lancio ufficiale della versione +1 all'LCN 137.\nDal 4 novembre 2014 la luminosa viene circondata da un rettangolo arancione con la scritta in bianco, mentre in alto a destra dello schermo viene aggiunta la scritta del programma in onda. \nDal 7 novembre dello stesso anno DMAX trasmette anche in HD sulla piattaforma Sky Italia.\nIl 6 febbraio 2015 viene aggiunta la \"D\" di Discovery alla sinistra del logo di rete, come per gli altri canali free.\nIl 2 maggio 2016 il canale subisce un altro restyling grafico, adottando un logo uguale alla luminosa e un nuovo slogan \"\u00abIn ogni uomo, c'\u00e8 un maschio DMAX\u00bb\". Inoltre vengono modificate le scritte in sovraimpressione. \nDal 1\u00ba marzo 2019 DMAX HD e DMAX +1 diventano visibili anche su Tiv\u00f9sat agli LCN 28 e 128, sostituendo la versione SD.\nIl 13 marzo 2019 chiude definitivamente la versione SD sul satellite, sparendo anche da Sky Italia.\nDal 9 aprile DMAX, insieme agli altri canali in chiaro del gruppo, \u00e8 disponibile anche in streaming in alta definizione su Dplay.\nIl 21 aprile 2020 la luminosa del canale ha subito alcune modifiche, divenendo monocromatica con il logo Discovery per esteso al posto della \"D\". Inoltre sono state rimpicciolite le scritte in sovraimpressione e i suffissi \"HD\" e \"+1\" sono messi in alto a destra del logo \"Discovery\".\nIl 24 giugno 2020 Discovery e WWE siglano un accordo, la WWE va in onda dal 13 luglio con i suoi show di RAW, Smackdown e NXT con il commento di Franchini e Posa.\nIl 1\u00ba dicembre 2020 la versione +1 termina definitivamente le proprie trasmissioni, cosicch\u00e9 DMAX rimane disponibile esclusivamente in HD sul satellite.\nDall'8 marzo 2022 la versione in alta definizione del canale, arriver\u00e0 sul digitale terrestre, sostituendo la versione SD.\nAltre versioni.\nDMAX +1.\nDal 9 aprile 2014 sulla piattaforma Sky Italia, il canale ha avuto anche una versione timeshift (DMAX +1), che ritrasmetteva la stessa programmazione di DMAX posticipata di un'ora.\nIl 4 giugno 2018 DMAX +1 si spostava all'LCN 141 di Sky Italia, mentre dal 2 gennaio 2019 si trasferiva all'LCN 171.\nDal 1\u00ba marzo 2019 era disponibile anche su Tiv\u00f9sat all'LCN 128.\nIl 1\u00ba dicembre 2020 DMAX +1 termina le trasmissioni.\nDMAX HD.\nDal 7 novembre 2014 DMAX ha una versione in alta definizione, inizialmente disponibile solo su Sky Italia. \nIl 4 giugno 2018 DMAX HD si trasferisce all'LCN 140 di Sky Italia, mentre dal 2 gennaio 2019 si \u00e8 spostato all'LCN 170.\nDal 1\u00ba marzo 2019 \u00e8 disponibile anche su Tiv\u00f9sat all'LCN 28 in sostituzione della versione a definizione standard.\nDall'8 marzo 2022 arriver\u00e0 anche sul digitale terrestre all'LCN 52, in sostituzione della versione definizione standard.\nPalinsesto.\nDMAX ha una programmazione costituita da programmi factual che trattano di: motori, disastri, natura, crimini, lifestyle e sport per un pubblico maschile. Sono presenti, nella programmazione del canale, anche finestre informative realizzate da ClassTV MSNBC e dal 2019 con il nome di \"TG DMAX\".\nProgrammi originali.\nDi seguito sono elencate le produzioni originali del canale italiano:\nAscolti.\nShare 24h di DMAX.\nDati Auditel relativi al giorno medio mensile sul target individui 4+."}
{"id": "4681537", "revid": "729019", "url": "https://it.wikipedia.org/wiki?curid=4681537", "title": "Stazione di Chitose-Funabashi", "text": "La \u00e8 una stazione ferroviaria di Tokyo che si trova a Setagaya servente la linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari centrali passanti su viadotto, di cui due adibiti al servizio viaggiatori, e due per i treni non fermanti in questa stazione."}
{"id": "4681538", "revid": "287204", "url": "https://it.wikipedia.org/wiki?curid=4681538", "title": "Anne Saporetti", "text": "Biografia.\nNata a San Francisco nel 1914 da una vecchia e agiata famiglia americana originaria della Nuova Inghilterra, Anne Jenness inizia a studiare l'arte frequentando la \"Art Students League\" di New York. Grazie all'ampia libert\u00e0 di spostamenti che le condizioni economiche della sua famiglia le consentono, decide di partire per arricchire il proprio bagaglio culturale rapportandosi con ambienti intellettualmente differenti dal suo e di trasferirsi a Parigi per studiare prima alla prestigiosa \"\u00c9cole de Beaux Arts\" e poi all'esclusiva \"Acad\u00e9mie Julian\".\nAnne si rivela ben presto molto curiosa verso i problemi generali che fanno della produzione pittorica un lavoro di alto livello qualitativo. Conosce e frequenta autorit\u00e0 di spicco del suo tempo e inizia a capire a fondo l'arte americana, da un lato urbana e industriale, e dall'altro segnata profondamente dalla violenza esterna messa in moto dalla politica statunitense. Si apre alla sperimentazione, diventando diffidente e rifiutando il passato. Delinea il proprio mondo figurativo, qualitativamente elevato e intimamente ironico, producendo numerose tele, esposte a Parigi e New York fino al 1959.\nA Parigi incontra e sposa il pittore italiano Adolfo Saporetti. Come lei, Adolfo fugge alla ricerca di nuove realt\u00e0 dalla drammaticit\u00e0 della propria terra d'origine, diventando il suo inseparabile compagno di vita. A seguito dello scoppio del secondo conflitto mondiale, la coppia \u00e8 costretta a migrare e decide di trasferirsi a New York. Si stabiliscono nel famoso Greenwich Village, nel cosiddetto \u201cTriangolo bruciato\u201d, che in poco tempo diventer\u00e0 la capitale mondiale dell'arte grazie all'attivit\u00e0 di mercanti d'arte, critici e galleristi e soprattutto un gruppo di artisti che, gi\u00e0 negli anni trenta, coltivavano la propria esperienza distanziandosi dal mondo intellettuale e artistico europeo.\nAnne e Adolfo tornano a stabilirsi in Europa nel 1960, tra i grattacieli di Milano e le colline di Casoli, piccola frazione di Camaiore. Qui Anne cerca nuove ispirazioni, trovando un punto d'incontro tra le esperienze statunitensi e l'arte internazionale. Dipinge ogni giorno per ore ed ore, dedita interamente alla propria attivit\u00e0 di pittrice e riflettendo, quasi dialogando, con lo spettatore delle proprie tele. Nonostante esporre le proprie opere non sia il suo interesse principale, Anne presenta i propri lavori in molte gallerie, ottenendo grande successo ed entusiasmando la critica e il pubblico in Francia, negli Stati Uniti e in Italia, in particolare a Milano alle \"Gallerie Arte Centro e Del Naviglio\", a Firenze presso il\" Museo di Santa Maria Novella\" e alla \"Galleria Santo Stefano\" di Venezia.\nContinuer\u00e0 a lavorare e viaggiare fino alla propria morte, avvenuta in Florida nel 1984.\nCuriosit\u00e0.\nMolti suoi quadri sono esposti al \"Municipal Art Museum\" di Dublino, mentre molti altri fanno parte di numerose collezioni private negli Stati Uniti d'America e in Europa."}
{"id": "4681540", "revid": "158913", "url": "https://it.wikipedia.org/wiki?curid=4681540", "title": "Ignazio Gastoni Pardies", "text": ""}
{"id": "4681546", "revid": "729019", "url": "https://it.wikipedia.org/wiki?curid=4681546", "title": "Stazione di Soshigaya-\u014ckura", "text": "La \u00e8 una stazione ferroviaria di Tokyo che si trova a Setagaya servente la linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari centrali passanti su viadotto, di cui due adibiti al servizio viaggiatori, e due per i treni non fermanti in questa stazione."}
{"id": "4681553", "revid": "729019", "url": "https://it.wikipedia.org/wiki?curid=4681553", "title": "Stazione di Seij\u014dgakuen-mae", "text": "La \u00e8 una stazione ferroviaria di Tokyo che si trova a Setagaya servente la linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi a isola con quattro binari centrali passanti sotterranei. I due centrali (2 e 3) sono anche utilizzati dai treni in corsa che non fermano qui."}
{"id": "4681555", "revid": "1776051", "url": "https://it.wikipedia.org/wiki?curid=4681555", "title": "Giving In", "text": "Giving In \u00e8 il primo singolo del gruppo musicale statunitense Adema, estratto dal loro album di debutto omonimo, pubblicato nel 2001.\nVideo musicale.\nIl video ufficiale per il singolo \u00e8 stato diretto da Paul Fedor."}
{"id": "4681557", "revid": "889846", "url": "https://it.wikipedia.org/wiki?curid=4681557", "title": "Memoria digitale", "text": "La Memoria digitale \u00e8 una forma di archiviazione dei contenuti, compresa la memoria privata, attraverso la tecnologia informatica, utilizzando la Memoria ed \u00e8 contemporaneamente una forma di comunicazione della memoria su piattaforme web e social media.\nLo scopo del rendere la memoria privata in forma digitale \u00e8 quello di ricordare avvenimenti, emozioni, registrare pensieri e opinioni: \u00e8 un diario pubblico digitale.\nAlla base vi \u00e8 la scelta della condivisione tra utenti, soprattutto attraverso i social media diffusi nel World Wide Web: Facebook, Twitter, Google+, Pinterest, LinkedIn, Flickr, YouTube, Tripadvisor.\nIn generale, nel web, la parola condivisione o \"sharing\" in inglese \u00e8 il termine usato per descrivere la grande partecipazione della gente nelle piattaforme/servizi noti come Web 2.0.\nInfatti con l'avvento del web 2.0 e 3.0, sono sempre pi\u00f9 numerosi i tavoli di discussione, i bandi e i progetti, le Fondazioni e associazioni, i blog e siti internet che trattano l'argomento, ponendosi domande e cercando risposte sul come conservare e condividere, annullando barriere fisiche e temporali, il nostro sapere.\nCorrelato alla memoria digitale, si pone il concetto di Biblioteca digitale. Un esempio progettuale che coniuga memoria e digitale \u00e8 stato lanciato dalla pi\u00f9 importante biblioteca del mondo, la Library of Congress, per impedire che la storia digitale sia cancellata, creando nel dicembre del 2000 il programma NDIIPP (National Digital Information Infrastructure and Preservation Program) allo scopo di raccogliere, preservare e rendere disponibili contenuti digitali significativi, soprattutto le informazioni che sono state create solo in forma digitale (Born-digital), per le generazioni attuali e future.\nGordon Bell e Jim Gemmell, ricercatori Microsoft, nella loro pubblicazione \"TotalRecall: How the E-memory Revolution Will Change Everything\" (Penguin Group USA, 2009) hanno definito la memoria digitale con il termine E-memory, affermando che grazie al progresso nelle tecniche di memorizzazione informatiche possiamo registrare qualsiasi cosa che sentiamo, vediamo o facciamo giornalmente.\nI linguaggi della memoria.\nLa memoria digitale, attraverso i linguaggi della memoria, o memolinguaggi, viene espressa in tecnologie collaborative e partecipative come piattaforme open source e social media, sotto forma di linguaggi diversi. I memolinguaggi abbracciano dalla fotografia al video, passando per la \"mail art\" e l'arte in genere.\nLa memoria digitale \u00e8 stata al centro di importanti progetti di \"storytelling\", non ultimo MyLifeBits, un progetto sviluppato da Microsoft Research, la divisione ricerca di Microsoft, che consiste nel registrare e gestire tutti gli eventi della vita di una persona, attraverso dati e piattaforme multimediali.\nIl rapporto tra le forme che la memoria sa assumere (i memolinguaggi) e le nuove tecnologie, viene analizzato anche nel progetto \"Trentino Italia storie pop. Immagini, visioni, culture e memoria dall'Unit\u00e0 a oggi\", delle tre fondazioni Fondazione Museo storico del Trentino, Fondazione Cassa di Risparmio di Trento e Rovereto e Fondazione &lt;ahref.\nLa Fondazione Archivio Diaristico Nazionale, insieme all'Associazione Promemoria e al Cesvot (Centro Servizi Volontariato Toscana), lanciano nel 2013 il progetto \"#memolinguaggi - linguaggi della memoria\" : un percorso transmediatico (video, foto, mail art, social media e web) di formazione sull'interazione fra la memoria e i suoi possibili linguaggi.\nUn eccellente esempio in Italia nella condivisione e conservazione in forma digitale della memoria \u00e8 la Sardegna Digital Library, una corposa collezione di contenuti transmediatici riguardanti la sola isola (video, testi, immagini, audio) e perci\u00f2 considerata la memoria digitale della Sardegna, patrocinata dalla stessa Regione Sardegna con il sostegno dell'Unione europea.\nLinguaggi video.\nNella storiografia degli ultimi anni il racconto orale e la video-testimonianza sono diventati fonti per lo studio della storia contemporanea. In particolare esistono diversi archivi che hanno raccolto e conservato queste fonti, a partire da argomenti specifici. Uno fra i pi\u00f9 celebri per importanza storica e dimensioni \u00e8 quello della Shoah Foundation, che ha lo scopo di preservare la memoria della tragedia dell'Olocausto durante la Seconda guerra mondiale. Mentre un archivio digitale che tratta argomenti generici \u00e8 la piattaforma Memoro - La Banca della Memoria, un sito web dedicato alla raccolta dei ricordi, esperienze e storie di vita, attraverso video interviste, delle persone nate prima del 1950.\nLinguaggi fotografici.\nLe foto costituiscono l'elemento principale e pi\u00f9 diffuso di condivisione della memoria. La fotografia, grazie all'ampia diffusione di webcam, smartphone e fotocamere digitali, risulta essere anche il linguaggio pi\u00f9 semplice, ma soprattutto immediato, da utilizzare per immortalare i propri ricordi. Dalle foto di album scolastici che permettono di taggare gli ex compagni di scuola in Facebook, al fenomeno dello Scrapbooking in Pinterest, fino al racconto di s\u00e9 e delle proprie giornate in Flickr o Instagram. Oppure raccogliendo tutti i propri scatti in archivi digitali personali, che possono essere resi sia pubblici che privati, utilizzando servizi on line gratuiti come Panoramio, Google Foto (ex Picasa) o Tumblr.\nLa scrittura.\nL'aggiornamento di status pi\u00f9 o meno frequente, l'utilizzo di piattaforme di blogging e microblogging, utilizza la scrittura come forma di memoria digitale. Esempio per eccellenza \u00e8 Twitter, piattaforma di microblogging. Nello storify del premio Pieve 2012, si ha un riassunto delle memorie dei diaristi che hanno partecipato alla manifestazione, in frasi di 140 caratteri, \"tweet\".\nMemoria collettiva.\nLa memoria digitale \u00e8 uno stimolo a registrare ci\u00f2 che colpisce l'individuo, ed attraverso gli strumenti dei social media, rende la memoria da individuale a memoria collettiva.\nLa memoria collettiva, secondo la definizione dello storico Pierre Nora \u00e8:\nLa collettivit\u00e0 della memoria nel suo aspetto di fruibilit\u00e0 globale, trova l'eccellenza internazionale nel progetto della World Digital Library, biblioteca digitale internazionale gestita dall'UNESCO e dalla Biblioteca del Congresso. Lo scopo primario della World Digital Library, attraverso il proprio sito web, \u00e8 quello di mettere a disposizione degli utenti in maniera gratuita una vasta collezione di manoscritti, libri rari, immagini, filmati e registrazioni sonore provenienti da culture e nazioni di tutto il mondo, creando un archivio digitale della conoscenza umana.\nMemoria e Storytelling.\nIl racconto e la condivisione di un'esperienza sono ormai massicciamente diffusi in rete, tanto da costituire una larga percentuale dei contenuti disponibili.\nLe strategie social media non possono pi\u00f9 fare a meno di questo elemento, che crea profondit\u00e0 simbolica, valore narrativo e capacit\u00e0 di appellarsi all'immaginario del pubblico.\nCome ricordato precedentemente, un'importante progetto di storytelling, creato da Microsoft, \u00e8 stato MyLifeBits (pezzetti della mia vita). Lo scopo del progetto era quello di registrare e ricordare tutto della propria vita: una sorta di diario elettronico mettendo appunto in forma digitale documenti, fax, telefonate, fotografie e filmini, cos\u00ec da non dimenticare nulla grazie all'aiuto di questa memoria digitale che poteva essere consultata con un pc in qualsiasi momento. L'ingegnere informatico \"Gordon Bell\", autore e al tempo stesso cavia del progetto, ha dichiarato:\n\u00ab \"Si tratta sostanzialmente di costruire un surrogato della memoria, un supplemento per ricordare tutto ci\u00f2 che ho visto con i miei occhi o sentito con le mie orecchie\" \u00bb e continuando spiega \u00ab \"le famiglie con bambini desiderano conservare ci\u00f2 che hanno messo sul computer, i compiti scolastici dei ragazzi, la musica preferita, i ricordi familiari. Hanno bisogno di salvaguardare e tenere vivo il proprio patrimonio digitale\" \u00bb.\nMemoria e digitalizzazione.\nLa tecnologia digitale ha introdotto il grande vantaggio di riproducibilit\u00e0 dell'informazione su supporti digitali, ma al concetto di riproducibilit\u00e0 non sempre corrisponde quello di conservabilit\u00e0 e accessibilit\u00e0, a causa del decadimento di interoperabilit\u00e0 di supporti fisici (hardware) e linguaggi (software). Perci\u00f2 la conservazione nel tempo delle informazioni su supporti digitali \u00e8 un problema che ancora oggi non \u00e8 affrontato con procedure standard universali.\nUna informazione digitale si pu\u00f2 riprodurre in maniera immediata e facile grazie alla duplicazione su svariati supporti di memoria (pendrive, DVD, CD, MicroSD) o pu\u00f2 essere trasmessa ad altre persone (posta elettronica, P2P, web) ma questo non garantisce che, a distanza di anni, la medesima informazione possa essere conservata ed essere riprodotta facilmente. Un esempio \u00e8 quello dei floppy disk, supporto di memoria ormai fuori dal mercato, ma molto utilizzato negli anni 90 e nel primo decennio del XXI secolo. Molte informazioni memorizzate nei nostri vecchi floppy disk possono essere considerate perdute.\nQuindi sebbene l'informazione digitale ha una rappresentazione virtuale di s\u00e9 risiede tuttavia su supporti di natura fisica che sono soggetti a problemi relativi al decadimento del materiale o semplicemente a regole di mercato (si ricordi l'affermazione dei Blu-ray Disc di Sony a discapito degli HD DVD di Toshiba).\nOltre al problema dei supporti esistono numerosi problemi di mantenimento della compatibilit\u00e0 di standard di linguaggi per cui se i documenti sono stati realizzati con tecnologia proprietaria secondo standard e sintassi determinati da software non pi\u00f9 disponibili ed in origine non open-source \u00e8 impossibile decodificarli con facilit\u00e0. Un esempio sono i documenti digitali prodotti con la suite di software Microsoft Office, il cui formato \u00e8 proprietario appunto di Microsoft.\nNumerose sono le discussioni scaturite dalle problematiche tecniche della conservazione della memoria in forma digitale, che spesso trovano nelle piattaforme cloud una risposta, come nel caso di \"Vint Cerf\", Chief Internet Evangelist presso Google e padre con \"Bob Kahn\" del protocollo TCP/IP. Il guru informatico statunitense ha infatti sollevato il problema che lega la nostra memoria digitale ai relativi supporti e software per la conservazione e soprattutto la fruibilit\u00e0 nel tempo.\nAnche \"Simone Vettore\", bibliotecario, archivista ed editore del blog memoriadigitale.me sulle tendenze e problematiche in archivi e biblioteche, tratta l'argomento e in particolare il rapporto con le fonti in quest'epoca di trapasso al digitale.\nI motori di ricerca sono uno degli strumenti principali per cercare di affrontare il problema di salvaguardare la memoria collettiva ed individuale di noi tutti attraverso meccanismi ripetuti di riproducibilit\u00e0 nel tempo e nello spazio (backup sincronizzati fra server di localit\u00e0 diverse) che finiscono per essere una buona strategia di conservazione.\nEsistono inoltre molte iniziative accademiche ed istituzionali ma anche associative e private (gli stessi motori di ricerca) che stanno tentando di affrontare il problema istituendo veri e propri archivi della conoscenza sviluppati attraverso tecnologie interoperabili tra di loro.\nUno dei maggiori collettori di memoria in Italia, la Fondazione Archivio Diaristico Nazionale, inizia nel 2012 la digitalizzazione dei testi. La digitalizzazione del patrimonio archivistico permette di fotografare i documenti e metterli a disposizione dell'utenza nella forma in cui sono stati depositati presso l'Archivio. Il progetto \u00e8 reso possibile grazie al sostegno di Fondazione Telecom Italia che \u00ab \"ha fra i suoi obiettivi istituzionali la valorizzazione del patrimonio storico-artistico nazionale attraverso le nuove tecnologie\" \u00bb dichiara Fabio Di Spirito, Segretario Generale di Fondazione Telecom Italia.\n\u00ab \"In quest'ambito, si colloca a pieno diritto il tema della conservazione e della valorizzazione della memoria e soprattutto la preziosa opera degli archivi storici. Il progetto Impronte digitali risponde pienamente ai nostri obiettivi\"\u00bb \"\"."}
{"id": "4681566", "revid": "1573940", "url": "https://it.wikipedia.org/wiki?curid=4681566", "title": "Alopecoenas hoedtii", "text": "La tortorina di Wetar (Alopecoenas hoedtii ()) \u00e8 un uccello della famiglia Columbidae, endemico delle piccole Isole della Sonda.\nDescrizione.\nSi tratta di un volatile lungo circa 27\u00a0cm. Il capo dei maschi \u00e8 di color grigiazzurro chiaro. \nLa gola \u00e8 biancastra, il colore della parte posteriore del collo \u00e8 rossastro, mentre su quella anteriore il colore diviene pi\u00f9 pallido cangiando in bianco-crema verso il petto, che si distacca fortemente dal nero dell'addome.\nUna banda violetto brillante si allunga dal petto verso le spalle. La parte inferiore \u00e8 castana. Le femmine esibiscono un colore unico. Esse hanno il capo, la nuca ed il petto rossobruno chiaro, fino al castano. La parte inferiore come l'addome sono di colore verdastro.\nBiologia.\nVive nelle foreste monsoniche, sino ad un'altitudine di 950\u00a0m s.l.m. e sembra essere associata alla presenza di bamb\u00f9. Si presume che nidifichino sulla canopia; il periodo di cova sembra essere durante la stagione secca."}
{"id": "4681572", "revid": "21880", "url": "https://it.wikipedia.org/wiki?curid=4681572", "title": "Colomba di Wetar", "text": ""}
{"id": "4681573", "revid": "124140783", "url": "https://it.wikipedia.org/wiki?curid=4681573", "title": "Lutterio", "text": "Biografia.\nNel suo \"De bello Gallico\", Cesare e il suo collaboratore e storiografo Irzio raccontano l'assedio dell'\"oppidum\" di Uxellodunum, piazzaforte appartenente ai Cadurci, che si erano ricongiunti ai reduci sconfitti dell'assedio di Alesia, la cui capitolazione, nel 51 a.C., aveva segnato di fatto la conclusione della conquista romana della Gallia.\nLa trib\u00f9 dei Cadurci, che resister\u00e0 fino all'ultimo respiro, era assai vicina agli Arverni (regione dell'Alvernia), e il loro capo Lutterio fu un fedele ed irriducibile alleato di Vercingetorige nella sua lotta contro Giulio Cesare. \nUn anno dopo la resa di Vercingetorige nell'assedio di Alesia, Lutterio e Drappete il senone (di Sens) si rifugiarono nell'\"oppidum\" di Uxellodunum per proseguirvi la lotta usando tecniche di guerriglia e profittando della difficile situazione politca che andava stagliandosi a Roma, ma invano: sconfitto, Lutterio cercher\u00e0 rifugio presso il capo arverno Epasnatto, che per\u00f2, alleatosi preventivamente con i Romani e col desiderio di ingraziarseli, lo consegner\u00e0 nelle mani di Cesare."}
{"id": "4681579", "revid": "155634", "url": "https://it.wikipedia.org/wiki?curid=4681579", "title": "Australian Championships 1966 - Doppio femminile", "text": "Carole Graebner e Nancy Richey hanno battuto in finale Margaret Smith Court e Lesley Turner 6-4, 7-5."}
{"id": "4681583", "revid": "84184", "url": "https://it.wikipedia.org/wiki?curid=4681583", "title": "Giacomo Cocco", "text": "Biografia.\nFiglio di Marino di Giovannino Cocco sposato con Marina Gritti in seconde nozze. Il fratellastro era stato Bailo Veneziano a Cipro e per 5 volte savio del Consiglio.\nRimasto orfano in giovane et\u00e0 si imbarco giovanissimo ed apprese l'arte della marineria in particolare con le galere che commerciavano tra la Serenissima, Beirut e Alessandria. Nel 1446 venne eletto membro del Consiglio della quarantia.\nNel 1447 spos\u00f2 Maria Foscarini di Dardi di Stefano dalla quale ebbe due figli Alvise e Cipriana.\nL'assedio di Costantinopoli.\nDurante i suoi tragitti navali nel Mediterraneo il 4 dicembre 1452, Giacomo Coco arriv\u00f2 a Costantinopoli con una galera proveniente da Tr\u00e9bisonda nel Mar Nero.\nDurante questo viaggio si trov\u00f2 davanti la fortezza costruita da Mehmed II di Roumeli Hisar costruita con l'obiettivo di impedire a qualsiasi nave proveniente dal Mar Nero di raggiungere la citt\u00e0 di Costantinopoli sotto assedio dei Turchi. Egli finse di acconsentire all'invito (con inganno) di avvicinarsi al forte per poi all'improvviso cambiare direzione in assetto da battaglia e riusc\u00ec ad entrare nel Corno d'oro, al riparo dal resto della marina turca, grazie a una catena che bloccava il passaggio tra Galata e Costantinopoli.\nTuttavia, nella notte tra il 21 e il 22 aprile, Mehmet II riusc\u00ec a trasporortare 72 delle sue navi dentro il corno d'oro facendola passare via terra dietro alla colonia genovese di Galata. Tale impresa permetteva di canoneggiare Costantinopoli anche da mare.\nGiacomo Coco propose quindi di inviare una piccola flottiglia di notte per bruciare le navi turche con il fuoco greco la notte del 24 aprile. La proposta fu accettata dall'imperatore Costantino XII, ma i genovesi non furono informati per via del doppio gioco da parte di alcuni di loro con il sultano. Pochi giorni prima il podest\u00e0 di Galata Angelo Lomellini aveva consegnato le chiavi di Galata al Sultano in cambio del mantenimento dei privilegi gi\u00e0 esistenti. Inoltre non aveva informato Costantino XI del trasporto delle navi Turche via terra verso il Corno d'oro e facilmente scorgibile dalla torre del quartiere genovese.\nTuttavia, i genovesi alla fine lo vennero a sapere e ad imporre il loro coinvolgimento. Probabilmente se realizzata subito, l'impresa sarebbe forse potuta riuscire, ma i preparativi durarono invece quattro giorni, e questo consent\u00ec ai Tuchi di evitare la sorpresa.\nQuesto ritardo dette ai turchi il tempo di essere informati, probabilmente da un residente della colonia genovese di Galata o Pera. \nCos\u00ec la notte del 28 aprile due galere genovesi e tre fuste veneziane lasciavano il porto, precedute da due navi (una veneziana ed una genovese),foderate di sacchi di cotone e di lana che avrebbero dovuto incendiare le navi turche. Coco dirige una delle tre fustelle mentre Giovanni Giustiniani resto' a difendere Costantinopoli.\nL'impeto guerriero di Coco lo fece decidere di lanciarsi di fronte allo squadrone cristiano per essere il primo ad attaccare i turchi. I turchi pero erano stati avvertiti da una spia genovese ed in attesa dell'attaco. Giacomo Coco muore durante l'azione colpito dall'artiglieria.\nIl fallimento dell'operazione contribu\u00ec ad alimentare le gi\u00e0 esistenti tensioni tra veneziani e genovesi nella capitale bizantina. I genovesi accusarono l'irruenza del Coco come causa della sconfitta."}
{"id": "4681589", "revid": "287204", "url": "https://it.wikipedia.org/wiki?curid=4681589", "title": "Tram SPF serie 101-107", "text": "Le elettromotrici serie 101 a 107 della Societ\u00e0 Anonima delle Piccole Ferrovie di Trieste (SPF) sono una serie di vetture tranviarie bidirezionali a carrelli, costruite per l'esercizio della tranvia Trieste-Opicina.\nRinumerate nel 1974 nella serie 401 a 407, appartengono oggi alla societ\u00e0 Trieste Trasporti (TT).\nStoria.\nLe prime cinque elettromotrici, numerate da 101 a 105, furono costruite nel 1935 ed acquistate con il concorso dell'Amministrazione Comunale; la loro entrata in servizio consent\u00ec di adibire le precedenti vetture a due assi ai servizi merci e di manovra, e di migliorare i tempi di percorrenza della linea.\nNel 1942, per smaltire l'aumento di traffico originato dagli eventi bellici, vennero costruite altre due unit\u00e0, numerate 106 e 107.\nIn seguito ai mutamenti societari succedutisi nel tempo, le elettromotrici passarono nel 1961 al Servizio Comunale Trenovia (SCT) e nel 1970 all'Azienda Comunale Elettricit\u00e0 Gas e Tranvie (ACEGAT), che nel 1974 le rinumer\u00f2 da 401 a 407. L'anno successivo l'unit\u00e0 403 venne radiata e demolita a causa dei danni riportati in un incidente.\nAttualmente le restanti sei vetture sono tuttora in servizio regolare.\nCaratteristiche.\nSi tratta di vetture bidirezionali a carrelli, curiosamente con porte da un solo lato, sul quale sono posti tutti i marciapiedi di fermata.\nFurono costruite dall'Officina Meccanica della Stanga di Padova, con parte elettrica TIBB e carrelli Brill."}
{"id": "4681590", "revid": "61445569", "url": "https://it.wikipedia.org/wiki?curid=4681590", "title": "Tram SCT serie 101-107", "text": ""}
{"id": "4681591", "revid": "61445575", "url": "https://it.wikipedia.org/wiki?curid=4681591", "title": "Tram ACEGAT serie 101-107", "text": ""}
{"id": "4681593", "revid": "61445580", "url": "https://it.wikipedia.org/wiki?curid=4681593", "title": "Tram ACEGAT serie 401-407", "text": ""}
{"id": "4681596", "revid": "61445601", "url": "https://it.wikipedia.org/wiki?curid=4681596", "title": "Tram TT serie 401-407", "text": ""}
{"id": "4681598", "revid": "767487", "url": "https://it.wikipedia.org/wiki?curid=4681598", "title": "Giovanni Eugenico", "text": "Fratello di Marco di Efeso, fu consigliere di Giovanni VIII Paleologo e lo accompagn\u00f2 al concilio di Firenze, dove sottoscrisse il patto di unione, pentendosene in seguito."}
{"id": "4681603", "revid": "76963", "url": "https://it.wikipedia.org/wiki?curid=4681603", "title": "Giovanni Battista Grimani", "text": "Nel 1646 blocc\u00f2 con una nave veneziana il porto di Nauplia per impedire alla flotta ottomana di uscirne; fu inoltre ammiraglio veneziano durante la guerra di Candia."}
{"id": "4681607", "revid": "767487", "url": "https://it.wikipedia.org/wiki?curid=4681607", "title": "The Last of Robin Hood", "text": "The Last of Robin Hood \u00e8 un film del 2013 scritto e diretto da Richard Glatzer e Wash Westmoreland e con protagonisti Kevin Kline e Dakota Fanning.\nTrama.\nIl film segue gli ultimi anni di vita del famoso attore Errol Flynn, prima della sua prematura scomparsa avvenuta a cinquant'anni per arresto cardiaco. In questo periodo della sua vita l'attore aveva stretto una relazione intima con l'attrice Beverly Aadland allora diciassettenne. Secondo alcune indiscrezioni l'attore avrebbe sedotto la ragazza quando ella aveva solo quindici anni.\nProduzione.\nCasting.\nIl 10 ottobre 2012 gli attori Kevin Kline e Susan Sarandon furono i primi attori ad essere inseriti nel cast del film, rispettivamente nei ruoli del attore Errol Flynn e della madre di Beverly Aadland, Florence. Il successivo 23 gennaio si un\u00ec al cast l'attrice Dakota Fanning nel ruolo di Beverly Aadland, la fidanzata diciassettenne di Errol Flynn, e il 18 febbraio Patrick St. Esprit venne scelto per interpretare il ruolo del padre di Beverly, Herb Aadland.\nNel cast \u00e8 presente anche Sean Flynn, che in realt\u00e0 \u00e8 il nipote di Errol.\nRiprese.\nLe riprese del film iniziarono nel mese febbraio del 2013 ad Atlanta in Georgia.\nDistribuzione.\nIl film \u00e8 stato proiettato in anteprima mondiale il 6 settembre 2013 alla trentottesima edizione del Toronto International Film Festival e sar\u00e0 distribuito nei cinema statunitensi nel corso del 2013."}
{"id": "4681610", "revid": "13102", "url": "https://it.wikipedia.org/wiki?curid=4681610", "title": "Raffaele Issel", "text": "Biografia.\nFiglio di Arturo Issel, fu docente all'universit\u00e0 di Genova, \u00e8 conosciuto per l'opera \"Biologia marina\" (1918)."}
{"id": "4681612", "revid": "72396", "url": "https://it.wikipedia.org/wiki?curid=4681612", "title": "Georg Wilhelm Issel", "text": "Biografia.\nSoggiorn\u00f2 a Parigi fra il 1813 e il 1815. Tornato in Germania, divenne pittore di Corte. Dopo svariati viaggi in tutta Europa, trascorse la vecchiaia come paesaggista a Heidelberg."}
{"id": "4681613", "revid": "61445862", "url": "https://it.wikipedia.org/wiki?curid=4681613", "title": "Kim Woodcock", "text": ""}
{"id": "4681616", "revid": "1805885", "url": "https://it.wikipedia.org/wiki?curid=4681616", "title": "Framing (WWW)", "text": "Il framing \u00e8 una pratica che riguarda l'utilizzo di un collegamento ipertestuale nel world wide web, atto a richiamare il contenuto di un determinato sito internet.\nL'operazione \u00e8 spesso precipuamente illecita: ci\u00f2 \u00e8 dovuto alle modalit\u00e0 con cui il contenuto della pagina web interessata \u00e8 richiamato e presentato, una struttura graficamente identica a quella del sito web richiamante, senza indicare la provenienza dei contenuti presenti."}
{"id": "4681619", "revid": "298229", "url": "https://it.wikipedia.org/wiki?curid=4681619", "title": "Soslan Tsirikhov", "text": ""}
{"id": "4681621", "revid": "123224028", "url": "https://it.wikipedia.org/wiki?curid=4681621", "title": "Sonate per viola da gamba e clavicembalo di Johann Sebastian Bach", "text": "Le sonate per viola da gamba e clavicembalo sono tre sonate catalogate BWV 1027\u20131029 di Johann Sebastian Bach. Sono fra le pi\u00f9 note composizioni di musica da camera per viola da gamba. Con il declino della viola da gamba nel XIX secolo e XX secolo, queste composizioni furono abitualmente suonate e trascritte anche per altri strumenti, fra cui principalmente il violoncello, la viola e il contrabbasso, entrando anche nel loro repertorio.\nQueste sonate sono opere contrappuntistiche a tre voci in cui entrambi gli strumenti (la viola da gamba e le due mani del clavicembalo) partecipano a costruire l'armonia a tre voci."}
{"id": "4681622", "revid": "486946", "url": "https://it.wikipedia.org/wiki?curid=4681622", "title": "Microsoft Office 365", "text": ""}
{"id": "4681623", "revid": "1842072", "url": "https://it.wikipedia.org/wiki?curid=4681623", "title": "Enrico Forzati", "text": "Era un ufficiale di complemento, col grado di tenente, stanziato presso il deposito del 48\u00ba Reggimento d'Artiglieria \"Taro\", di stanza a Nola.\nBiografia.\nEnrico Forzati, sposato con la seconda figlia del Nobile Giovanni Dusmet de Smours (*Napoli 06.08.1889 \u2020Napoli 03.08.1962) e di Nicoletta Marsala, Angela (*Napoli 29.01.1916), a Napoli il 09 dicembre 1939, due giorni dopo l'annuncio dell'armistizio di Cassibile, il 10 settembre 1943, con la guarnigione nolana prov\u00f2 a trattare col comando germanico per evitare inutili spargimenti di sangue. I tedeschi aprirono il fuoco contro la delegazione militare italiana, il giorno successivo la 1\u00aa Divisione Corazzata Paracadutata \"Hermann G\u00f6ring\" riusc\u00ec ad avere la meglio sulla resistenza italiana e vennero fucilati 10 ufficiali, fra i quali Enrico Forzati, che fu riconosciuto \"Partigiano Combattente Caduto\".\nRiconoscimenti.\nAd Enrico Forzati sono dedicate:\nIl 5 maggio 2017, alla presenza del sindaco Luigi De Magistris e di altre autorit\u00e0, il Comune di Napoli ha apposto una targa commemorativa nel palazzo in cui Enrico Forzati visse."}
{"id": "4681628", "revid": "767487", "url": "https://it.wikipedia.org/wiki?curid=4681628", "title": "Bloodline (film 2013 Thompson)", "text": "Bloodline \u00e8 un film del 2013 diretto e interpretato da Matt Thompson.\nDistribuzione.\nIl trailer \u00e8 stato diffuso online il 10 settembre 2013. Il film \u00e8 uscito negli Stati Uniti il 27 settembre 2013."}
{"id": "4681631", "revid": "287204", "url": "https://it.wikipedia.org/wiki?curid=4681631", "title": "Ivan Juskov", "text": ""}
{"id": "4681637", "revid": "648716", "url": "https://it.wikipedia.org/wiki?curid=4681637", "title": "Jared Cook", "text": "Carriera professionistica.\nTennessee Titans.\nCook fu scelto nel terzo giro del draft 2009 dai Tennessee Titans. Termin\u00f2 la sua stagione da rookie con 9 ricezioni per 72 yard in 14 partite. La sua seconda stagione fu molto pi\u00f9 produttiva: disput\u00f2 tutte le 16 gare, una delle quali come titolare, con 29 ricezioni per 361 yard e un touchdown nella gara contro i Kansas City Chiefs. Nel 2011 stabil\u00ec un nuovo primato in carriera con 759 yard ricevute mentre nell'anno successivo segn\u00f2 4 touchdown, un altro primato personale.\nSt. Louis Rams.\nIl 12 marzo 2013, Cook firm\u00f2 un contratto quinquennale con i St. Louis Rams. La prima gara con la nuova franchigia fu un successo, dal momento che ricevette 141 yard e 2 touchdown da Sam Bradford nella vittoria in rimonta sugli Arizona Cardinals della settimana 1. Torn\u00f2 a segnare nella settimana 9 ma i Rams furono sconfitti dai Tennessee Titans. Il quarto TD stagionale lo segn\u00f2 nella settimana 12 nella larga vittoria sui Chicago Bears. Nell'ultima gara della stagione stabil\u00ec un nuovo primato personale segnando il suo quinto nella sconfitta contro i Seattle Seahawks.\nNel quattordicesimo turno della stagione 2014, Cook ricevette due touchdown da Shaun Hill, contribuendo alla vittoria esterna sui Redskins. La sua annata si chiuse al secondo posto della squadra con 634 yard ricevute.\nIl 19 febbraio 2016, Cook fu svincolato dai Rams.\nGreen Bay Packers.\nIl 28 marzo 2016, Cook firm\u00f2 un contratto di un anno con i Green Bay Packers. Il 15 gennaio 2017, nella gara del secondo turno di playoff, Cook guid\u00f2 la sua squadra con 103 yard ricevute e segn\u00f2 un touchdown nella vittoria contro i Dallas Cowboys numeri uno del tabellone della NFC. And\u00f2 a segno anche nella finale di conference della settimana successiva ma Green Bay fu eliminata dai Falcons.\nOakland Raiders.\nIl 16 marzo 2017, Cook firm\u00f2 un contratto biennale del valore di 12,2 milioni di dollari con gli Oakland Raiders. Nella prima stagione in California ricevette 688 yard, secondo massimo in carriera, e segn\u00f2 due touchdown. Nel primo turno della stagione 2018 divenne il primo tight end dei Raiders a ricevere 180 yard in una partita dalla fusione AFL-NFL del . A fine anno fu convocato per il primo Pro Bowl al posto dell'infortunato Travis Kelce dopo avere fatto registrare i nuovi primati personali in ricezioni (68), yard ricevute (896) e touchdown (6).\nNew Orleans Saints.\nIl 20 marzo 2019, Cook firm\u00f2 con i New Orleans Saints. Quell'anno si classific\u00f2 quarto nella NFL con 9 touchdown su ricezione (primato personale), venendo convocato per il suo secondo Pro Bowl al posto dell'infortunato Zach Ertz.\nLos Angeles Chargers.\nIl 18 marzo 2021 Cook firm\u00f2 un contratto annuale con i Los Angeles Chargers del valore di 6 milioni di dollari."}
{"id": "4681641", "revid": "767487", "url": "https://it.wikipedia.org/wiki?curid=4681641", "title": "La vittoria di Luke - The 5th Quarter", "text": "La vittoria di Luke - The 5th Quarter (\"The 5th Quarter\") \u00e8 un film del 2010 diretto da Rick Bieber e con protagonisti Ryan Merriman, Aidan Quinn e Andie MacDowell.\nIl film \u00e8 basato su una storia vera, quella di Luke Abbate: un adolescente che giocava validamente a football americano e lacrosse, morto il 15 febbraio del 2006 per un incidente stradale. In Italia \u00e8 stato trasmesso e ripetutamente replicato dai canali RAI.\nTrama.\nAl termine di un allenamento di lacrosse, a pochi giorni dal suo sedicesimo compleanno, Luke Abbate accetta un passaggio in auto da alcuni suoi amici e coetanei. Ad un certo punto, l'amico alla guida decide - nonostante le suppliche degli altri occupanti - di spingere sempre di pi\u00f9 sull'acceleratore, non riuscendo pi\u00f9 a tenere in strada il mezzo, che finisce in una scarpata.\nIl pi\u00f9 grave dei feriti risulta essere proprio Luke, che due giorni dopo il ricovero in ospedale viene dichiarato clinicamente morto. I suoi genitori e i suoi fratelli vengono cos\u00ec convinti dai medici ad acconsentire al prelievo degli organi.\nQualche tempo dopo, Jon Abbate, fratello di Luke, che per il grave lutto che ha colpito la sua famiglia era in procinto di abbandonare il football americano, decide di onorare la memoria del fratello scomparso riprendendo l'attivit\u00e0 agonistica e indossando la maglia nr. 5 durante le partite della sua squadra, i Wake Forest Demon Deacons: \"spinto\" dal ricordo del fratello, porter\u00e0 i Deacons alla vittoria del torneo scolastico e diventer\u00e0 giocatore professionista.\nColonna sonora.\nNel film sono state inserite le seguenti canzoni:"}
{"id": "4681643", "revid": "1543377", "url": "https://it.wikipedia.org/wiki?curid=4681643", "title": "Ivan Petrovi\u010d Kozyrevskij", "text": "\u00c8 stato uno dei primi a visitare le isole Curili.\nBiografia.\nIvan Kozyrevskij era figlio di un cosacco jakuta, mentre il nonno era un prigioniero polacco catturato durante le guerre dello zar Alessio I. Nel 1701 Ivan segu\u00ec in Kam\u010datka il padre che era stato esiliato per l'omicidio della moglie. Nel 1711 prese parte alla ribellione dei cosacchi contro le autorit\u00e0, nel corso della quale fu ucciso Vladimir Vasil'evi\u010d Atlasov, omicidio nel quale fu indirettamente coinvolto.\nNel mese di agosto del 1711, insieme all'atamano Danila J. Anciferov, salp\u00f2 su delle canoe da capo Lopatka (l'estrema punta meridionale della Kam\u010datka) verso l'isola \u0160um\u0161u. La spedizione segn\u00f2 l'inizio dell'esplorazione delle isole Curili (1711-1713) e della compilazione delle prime descrizioni geografiche, a partire dalla punta meridionale della Kam\u010datka e dalle tre isole settentrionali, cui hanno fatto seguito le prime mappe russe dell'arcipelago delle isole Curili settentrionali.\nNel 1717, per evitare le condanne pendenti divenne monaco prendendo il nome di Ignazio e si ritir\u00f2 sulle rive del fiume Kam\u010datka. Per un suo discorso, nel 1720, fu arrestato e inviato a Jakutsk; sub\u00ec un nuovo arresto nel 1724 per la partecipazione alla sommossa del 1711, ma riusc\u00ec a scappare.\nNel 1726 Kozyrevskij incontr\u00f2 Vitus Bering e gli consegn\u00f2 il lavoro della sua vita: i suoi rilevamenti, gli schizzi sulle isole Curili e i dettagli sui costumi degli abitanti locali. Dopo due anni prese parte a una spedizione lungo la Lena con Afanasij F. \u0160estakov. Guid\u00f2 il lavoro idrografico nel corso inferiore del fiume e stava progettando di raggiungere la foce e l'oceano ma, nella primavera del 1729, la nave fu schiacciata dal ghiaccio.\nNel 1730 Kozyrevskij apparve a Mosca e fu arrestato per il vecchio caso Atlasov, spogliato del rango monastico, e, nel gennaio 1732, condannato a morte. Mor\u00ec in carcere a Mosca il 2 dicembre 1734 prima che fosse eseguita l'esecuzione."}
{"id": "4681644", "revid": "736476", "url": "https://it.wikipedia.org/wiki?curid=4681644", "title": "The 5th Quarter", "text": ""}
{"id": "4681645", "revid": "767487", "url": "https://it.wikipedia.org/wiki?curid=4681645", "title": "Katame no kata", "text": "Il \u00e8 il \"kata\" del judo dedicato al . Insieme al nage no kata forma il .\nStoria.\nIl \"katame-no-kata\" fu sviluppato da Kan\u014d Jigor\u014d tra il 1884 ed il 1887 come metodo di insegnamento dei principi del \"katame-waza\". Inizialmente consisteva in dieci tecniche, ma a seguito delle influenze del Dai Nippon Butoku Kai, Jigoro Kano port\u00f2 il numero di tecniche a quindici, cinque per ogni gruppo.\nDescrizione.\nIl \"katame-no-kata\" consiste di quindici tecniche, raggruppate nelle tre categorie principali del \"katame-waza\", in accordo con la tassonomia classica del Kodokan Judo."}
{"id": "4681647", "revid": "123814755", "url": "https://it.wikipedia.org/wiki?curid=4681647", "title": "Cucina lettone", "text": "La cucina lettone (Latvie\u0161u virtuve) \u00e8 l'espressione dell'arte culinaria della Lettonia ed \u00e8 stata profondamente influenzata dalla cucina tedesca, russa e dei restanti paesi della regione baltica.\nPasti.\nLa popolazione lettone \u00e8 solita consumare tre pasti al giorno. La colazione \u00e8 leggera e consiste in sandwich o un'omelette, accompagnata con una bevanda, solitamente latte. Il pranzo \u00e8 consumato da mezzogiorno alle 15.00 ed \u00e8 il pasto principale della giornata, comprendendo diverse portate tra cui una zuppa come primo ed un dolce. La cena \u00e8 l'ultimo pasto della giornata e comprende diverse portate. \u00c8 comune la consumazione di cibi precotti o surgelati. Fra i dolci tipici della Lettonia si segnala la Alexander torte, con confettura di lamponi.\nFormaggi.\nUn tipico formaggio non stagionato \u00e8 rappresentato dallo J\u0101\u0146u siers.\nAlcolici.\nTra gli alcolici vi \u00e8 il Balsamo Nero di Riga, un liquore composto da piante, fiori, frutti per un totale di 25 ingredienti."}
{"id": "4681648", "revid": "1305772", "url": "https://it.wikipedia.org/wiki?curid=4681648", "title": "Altotevere", "text": ""}
{"id": "4681661", "revid": "599058", "url": "https://it.wikipedia.org/wiki?curid=4681661", "title": "Pro Evolution Soccer 2008", "text": ""}
{"id": "4681663", "revid": "599013", "url": "https://it.wikipedia.org/wiki?curid=4681663", "title": "A Home at Last", "text": ""}
{"id": "4681664", "revid": "599058", "url": "https://it.wikipedia.org/wiki?curid=4681664", "title": "Pro Evolution Soccer 2009", "text": ""}
{"id": "4681666", "revid": "438678", "url": "https://it.wikipedia.org/wiki?curid=4681666", "title": "Postulato di Planck", "text": "Il postulato di Planck rappresenta uno dei primi postulati della meccanica quantistica, volto a giustificare la quantizzazione dei livelli energetici di un corpo nero (al cui interno i fotoni risonanti possono essere visti come un insieme statistico di oscillatori armonici quantistici), recita:\n\"Qualsiasi grandezza fisica con un grado di libert\u00e0 la cui \u201ccoordinata\u201d \u00e8 una funzione sinusoidale del tempo pu\u00f2 possedere solo energie totali E tali che sia soddisfatta la relazione\"\ndove \"formula_2\" \u00e8 la frequenza di oscillazione della grandezza fisica nel tempo, \"formula_3\" \u00e8 la costante di Planck ed \"formula_4\" \u00e8 un numero intero non negativo."}
{"id": "4681668", "revid": "599058", "url": "https://it.wikipedia.org/wiki?curid=4681668", "title": "Pro Evolution Soccer 2010", "text": ""}
{"id": "4681671", "revid": "123169652", "url": "https://it.wikipedia.org/wiki?curid=4681671", "title": "Silvano Fuso", "text": "Biografia.\nLaureato in chimica e dottore di ricerca in scienze chimiche, \u00e8 docente di chimica e si occupa di didattica e divulgazione scientifica. \u00c8 socio effettivo del CICAP (Comitato Italiano per il Controllo delle Affermazioni sulle Pseudoscienze). \u00c8 membro del Consiglio Scientifico del Festival della Scienza di Genova. \u00c8 membro del Comitato di Redazione di \"La Chimica nella Scuola\" (\"CnS\") (organo della Divisione Didattica della Societ\u00e0 Chimica Italiana).\nNel 2012, insieme a Piergiorgio Odifreddi e Carlo Rovelli, ha curato la rubrica \u201cLe parole della Scienza\u201d dell'inserto culturale domenicale \u201cR-cult\u201d di la Repubblica. Nel 2019 \u00e8 stato ospite in studio in 11 puntate (dalla n. 60 alla 70) della trasmissione \"Nautilus\" (Rai Scuola), dedicate alla tavola periodica degli elementi. "}
{"id": "4681672", "revid": "599058", "url": "https://it.wikipedia.org/wiki?curid=4681672", "title": "Pro Evolution Soccer 2012", "text": ""}
{"id": "4681675", "revid": "92723", "url": "https://it.wikipedia.org/wiki?curid=4681675", "title": "Cattedrale di San Giacomo (Riga)", "text": "La cattedrale di San Giacomo (in lettone: \"Sveta Jekaba Katedrale\") \u00e8 la chiesa cattedrale dell'arcidiocesi di Riga, si trova nella citt\u00e0 di Riga, in Lettonia.\nStoria e descrizione.\nLa chiesa \u00e8 stata consacrata nel 1225. In origine non era una cattedrale, funzione al tempo svolta dall'attuale cattedrale luterana della citt\u00e0. All'inizio del XV secolo \u00e8 stata costruita la cappella della Santa Croce e parte della chiesa \u00e8 stata trasformata in basilica.\nNel 1522, durante la riforma protestante, l'edificio divenne la seconda chiesa luterana di lingua tedesca di Riga. Nel 1523 divenne la prima chiesa luterana di lingua lettone.\nNel 1582 \u00e8 stata affidata ai gesuiti come parte della Controriforma, quando Stefano I B\u00e1thory della confederazione polacco-lituana ottenne il controllo della citt\u00e0. Nel 1621 \u00e8 stata nuovamente data ai luterani dopo che Gustavo II Adolfo di Svezia occup\u00f2 Riga. In tempi diversi si serviva come lingua svedese, lingua tedesca, o una chiesa luterana lingua estone. Nel 1812 \u00e8 stata utilizzata come magazzino alimentare dalle truppe napoleoniche.\nA seguito del referendum nazionale del 1923 l'edificio \u00e8 stato restituito ai cattolici come cattedrale, essendo ormai il duomo di Riga una cattedrale evangelica luterana."}
{"id": "4681676", "revid": "599058", "url": "https://it.wikipedia.org/wiki?curid=4681676", "title": "Pro Evolution Soccer 2013", "text": ""}
{"id": "4681680", "revid": "599058", "url": "https://it.wikipedia.org/wiki?curid=4681680", "title": "Pro Evolution Soccer 2014", "text": ""}
{"id": "4681684", "revid": "486946", "url": "https://it.wikipedia.org/wiki?curid=4681684", "title": "Pro Evolution Soccer 2011 3D", "text": ""}
{"id": "4681686", "revid": "118513290", "url": "https://it.wikipedia.org/wiki?curid=4681686", "title": "Super Bowl XLVIII", "text": "Il Super Bowl XLVIII \u00e8 stata la 48\u00aa edizione del Super Bowl, la finale del campionato della National Football League. Si \u00e8 disputato il 2 febbraio 2014, al MetLife Stadium di East Rutherford, in New Jersey, tra i Denver Broncos, vincitori dell'American Football Conference, e i Seattle Seahawks, campioni della National Football Conference. I Seahawks hanno vinto il primo Super Bowl della loro storia con un punteggio di 43-8. Il linebacker di Seattle, Malcolm Smith \u00e8 stato premiato come MVP della gara dopo avere messo a segno 9 tackle, un intercetto su Peyton Manning ritornato per 69 yard in touchdown e recuperato un fumble.\nEra la prima volta dal 2009 che le due squadre col miglior record delle rispettive conference si incontravano nella finalissima e la prima volta dal Super Bowl XXXVII che si scontravano la squadra col miglior attacco (Denver) e quella con la miglior difesa (Seattle). \u00c8 stata inoltre la prima volta che due ex rivali di division si affrontano al Super Bowl (i Seahawks, dopo aver giocato nella loro stagione inaugurale nel 1976 nella NFC West, giocarono nella AFC West dal 1977 al 2001, solo per fare ritorno nella NFC West mentre 2002, mentre i Broncos hanno sempre giocato nella AFC West, oltre alla sua antenata, la AFL Western Division, da quando la squadra fu fondata nel 1960).\nIl Super Bowl XLVIII divenne il programma pi\u00f9 visto della storia degli Stati Uniti, con una media di 111,5 milioni di spettatori sintonizzati, battendo il precedente primato del Super Bowl XLVI.\nProcesso di selezione dello stadio.\nTre stadi furono in lizza per ospitare la gara:\nTampa aveva ospitato quattro Super Bowl (XVIII, XXV, XXXV, XLIII). Il sud della Florida/Miami ne aveva ospitati dieci (II, III, V, X, XIII, XXIII, XXIX, XXXIII, XLI e XLIV).\nMiami fu eliminata nel secondo turno di votazioni. New Jersey batt\u00e9 Tampa nel quarto giro di votazioni, dopo aver ottenuto una maggioranza semplice.\nIl Super Bowl XLVIII fu il primo ad essere tenuto intenzionalmente in uno stadio non coperto in una citt\u00e0 dal \"clima freddo\"; i precedenti Super Bowl tenuti in citt\u00e0 dal clima freddo furono tutti disputati in stadi al coperto. Ad oggi, il pi\u00f9 freddo Super Bowl disputato in uno stadio senza copertura \u00e8 stato il Super Bowl VI, al Tulane Stadium di New Orleans il 16 gennaio 1972, con una temperatura di 4\u00a0\u00b0C.\nSquadre.\nSeattle Seahawks.\nSeattle termin\u00f2 la stagione regolare con un record di 13\u20133, vincendo la NFC West e terminando col miglior record della conference, garantendosi il vantaggio del fattore campo per tutti i playoff. I Seahawks ebbero la miglior difesa della NFL, guidando la lega in diverse categorie statistiche, tra cui minor numero di punti subiti (14,4 a partita) e minor numero di yard concesse agli avversari (273,6).\nL'attacco era guidato dal quarterback al secondo anno Russell Wilson, una scelta del terzo giro del draft immediatamente catapultata nel ruolo di titolare che aveva guidato la squadra ai playoff nella sua stagione da rookie. Termin\u00f2 la stagione regolare completando il 63,1% dei suoi passaggi per 3.357 yard e 26 touchdown, a fronte di soli nove intercetti, oltre a correre 539 yard e segnare un altro TD su corsa. Il suo passer rating di 101,2 fu il settimo della NFL, rendendolo il primo quarterback della storia a far registrare un rating a tre cifre in entrambe le prime due stagioni. Il suo bersaglio preferito fu il wide receiver Golden Tate, che ricevette 64 passaggi per 898 yard e 5 touchdown. Tate diede un grande contributo anche negli special team, ritornando 51 punt per 585 yard (secondo nella NFL). Altri bersagli chiave furono Doug Baldwin (50 ricezioni, 775 yard, 5 TD) e il tight end Zach Miller (33 ricezioni, 387 yard, 5 TD). Il running back Pro Bowler Marshawn Lynch guid\u00f2 la squadra con 1257 yard corse e 12 touchdown. Fu anche un ricevitore affidabile, agguantando 36 passaggi per 316 yard e altri due touchdown. La linea offensiva dei Seahawks era guidata dal centro Pro Bowler Max Unger. Il kicker Steven Hauschka si classific\u00f2 al quarto posto nella NFL per punti segnati (143 points) e secondo nella percentuale di realizzazione di field goal (94.2%, 33/35).\nLa linea difensiva di Seattle vedeva la presenza dei defensive end Cliff Avril e Michael Bennett, i quali misero entrambi a segno 8 sack. Avril inoltre forz\u00f2 5 fumble, mentre Bennett ne recuper\u00f2 tre, ritornandoli per 39 yard e un touchdown. Anche il defensive tackle Clinton McDonald ebbe un grande impatto con 5,5 sack, 2 fumble recuperati e un intercetto. Il linebacker Bobby Wagner guid\u00f2 la squadra in tackle totali (120), facendo registrare anche 5 sack e 3 intercetti. Il punto forte della difesa per\u00f2 fu la sua linea secondaria, che sped\u00ec tre titolari su quattro al Pro Bowl: il cornerback Richard Sherman, che guid\u00f2 la NFL in intercetti (8, ritornati per 125 yard), assieme alle safety Earl Thomas (5 intercetti, 105 tackle, 2 fumble forzati) e Kam Chancellor (99 tackle e 3 intercetti, ritornati per 78 yard).\nI Seahawks furono alla loro seconda apparizione al Super Bowl: la prima fu nel Super Bowl XL della stagione , in cui persero contro i Pittsburgh Steelers. Malgrado una distanza di soli otto anni tra le due apparizioni, nessuno dei giocatori che faceva parte del roster del 2005 dei Seahawks era ancora con la squadra, in parte a causa del capo-allenatore Pete Carroll che rifond\u00f2 pesantemente il roster da quando giunse a Seattle nel 2010. Brandon Mebane, scelto nel draft 2007, era il giocatore da pi\u00f9 tempo con la squadra.\nCarroll divenne il primo allenatore a guidare due squadre al BCS National Championship Game nel college football e al Super Bowl. Carroll era stato l'allenatore della University of Southern California, dove aveva vinto due titoli NCAA nel 2004 e 2005.\nDenver Broncos.\nDenver termin\u00f2 per il secondo anno consecutivo con un record di 13-3, vincendo il titolo della AFC West division e garantendosi il fattore campo per tutti i playoff. I Broncos ebbero il miglior attacco della NFL, mantenendo una media di 457,3 yard a partita, sotto la guida del trentasettenne Peyton Manning. Nella sua seconda stagione coi Broncos, questi stabil\u00ec diversi record NFL, tra cui maggior numero di passaggi da touchdown in una stagione regolare (55) e maggior numero di yard passate (5.477) mentre Denver segn\u00f2 un primato di 606 punti, la prima squadra della storia a segnarne pi\u00f9 di 600 in una stagione.\nIl miglior ricevitore di Denver fu il Pro Bowler Demaryius Thomas, che ricevette 92 passaggi per 1.430 yard e 14 touchdown. Manning ebbero per\u00f2 diversi altri bersagli affidabili: Eric Decker (97 ricezioni, 1.288 yard, 11 TD), Wes Welker (73 ricezioni, 778 yard, 10 TD) e il tight end pro bowler tight end Julius Thomas (65 ricezioni, 788 yard, 12 TD). Denver divenne cos\u00ec la prima squadra della storia ad aver quattro giocatori con almeno 10 touchdown su ricezione in una stagione. Il running back Knowshon Moreno guid\u00f2 la squadra con 1.038 yard corse e 10 touchdown, ricevendo anche 60 passaggi per 548 yard e altri tre TD. Il running back rookie Montee Ball diede il suo contributo correndo 554, 4 touchdown, e ricevette 20 passaggi. La linea offensiva era guidata dalla guardia convocata per il Pro Bowl Louis Vasquez. Negli special team, il kicker pro bowler Matt Prater si piazz\u00f2 secondo nella NFL per punti segnati (150 points) e primo nella percentuale di realizzazione di field goal (96%, 25/26). Il suo unico errore fu da una distanza di 52 yard e stabil\u00ec il nuovo record NFL per il pi\u00f9 lungo field goal mai andato a segno (64 yard), superando un record che resisteva da 44 anni.\nIl defensive end Shaun Phillips ancor\u00f2 la linea difensiva dei Broncos con 10 sack, mentre il linebacker Danny Trevathan mise a segno 129 tackle, tre fumble forzati e tre intercetti. Il linebacker Malik Jackson fu un componente chiave della difesa con 42 tackle e 6 sack, contribuendo a compensare la perdita di Von Miller, che aveva messo a segno 5 sack in 9 partite prima di subire un infortunio che lo tenne fuori per tutto il resto della stagione. I cornerback Dominique Rodgers-Cromartie e Chris Harris guidarono la linea secondaria con 3 intercetti a testa.\nI Broncos furono alla loro settima apparizione al Super Bowl, la prima dal Super Bowl XXXIII, giocato dopo la stagione . In questo modo raggiunsero i New England Patriots al terzo posto per apparizioni totali al Super Bowl, dietro a Dallas Cowboys e Pittsburgh Steelers con 8 ciascuna.\nManning divenne il terzo quarterback titolare nella storia del Super Bowl a raggiungere la partita con due differenti squadre. Manning in precedenza aveva vinto il Super Bowl XLI e perso il Super Bowl XLIV come titolare degli Indianapolis Colts. Gli unici altri due quarterback a compiere questa impresa furono Craig Morton (che perse il Super Bowl V coi Dallas Cowboys e il Super Bowl XII coi Broncos) e Kurt Warner (che vinse il Super Bowl XXXIV e perse il Super Bowl XXXVI coi St. Louis Rams, dopo di che perse il Super Bowl XLIII con gli Arizona Cardinals).\nPlayoff.\nI Seahawks raggiunsero il Super Bowl battendo i New Orleans Saints per 23\u201315 nel divisional round l'11 gennaio 2014. Nella finale della NFC superarono i rivali di division dei San Francisco 49ers per 23\u201317 il 19 gennaio 2014. La vittoria fu sigillata quando, a 30 secondi dal termine, il cornerback Richard Sherman devi\u00f2 un passaggio indirizzato a Michael Crabtree nella end zone che permise al compagno Malcolm Smith di mettere a segno l'intercetto decisivo.\nI Broncos raggiunsero il Super Bowl battendo i San Diego Chargers 24\u201317 nel divisional round il 12 gennaio 2014 e i New England Patriots 26\u201316 nella finale della AFC il 19 gennaio 2014.\nIntrattenimento.\nL'8 settembre 2013 fu annunciato che Bruno Mars si sarebbe esibito nello spettacolo di met\u00e0 gara. Il 10 gennaio 2014 fu annunciato che sarebbe stato affiancato dai Red Hot Chili Peppers\nIl 1 Febbraio 2014 Bootsy Collins produce il brano \"\u2018Peyton Manning Is Passing Your Way\" con l'artista internazionale di origini italiane Veronica Vitale, e la societ\u00e0 Sports Illustrated Kids dedicata al quarterback dei Denver Broncos in vista della partita con i Seattle Seahawks trasmessa su italia 1.\nLa partita.\nRiassunto.\nNella prima giocata di Denver, il centro Manny Ramirez inizi\u00f2 lo snap mentre Peyton Manning stava ancora chiamando la giocata, causando un fumble che entr\u00f2 nella end zone. Il running back Knowshon Moreno recuper\u00f2 il pallone per impedire a Seattle di segnare un touchdown, venendo punito con una safety che port\u00f2 i Seahawks in vantaggio per 2\u20130.\nLa marcatura di Seattle dopo 12 secondi fu la pi\u00f9 veloce della storia del Super Bowl Dopo il \"free kick\", il ricevitore Percy Harvin guadagn\u00f2 30 yard su corsa, consentendo al kicker Steven Hauschka di segnare un field goal da 31 yard, portando il risultato sul 5-0. Denver non riusc\u00ec convertire alcun \"primo down\" nell'azione successiva e fu costretta a calciare un punt. Russell Wilson complet\u00f2 un passaggio da 37 yard per Doug Baldwin, portando Haushchka a segnare un altro field goal, questa volta da 33 yard, portando il risultato sull'8\u20130. Nel terzo \"drive\" della partita di Denver, Manning sub\u00ec un intercetto da parte di Kam Chancellor, portando Seattle a far partire la propria azione dalla linea della 37 yard di Denver. Grazie a una corsa da 15 yard di Harvin nella prima giocata, Seattle si avvicin\u00f2 velocemente alla red zone. I Broncos riuscirono a forzare un passaggio incompleto di Wilson nel \"terzo down\" ma il defensive back Tony Carter comp\u00ec un'interferenza irregolare, dando a Seattle il pallone a una sola yard dalla end zone. Una giocata dopo, Marshawn Lynch irruppe nella end zone, segnando un touchdown da 1 yard che port\u00f2 il risultato sul 15-0 a 3 minuti dall'inizio del secondo quarto.\nA questo punto, l'attacco dei Broncos riusc\u00ec a guadagnare il primo \"first down\" della sua partita con 10.37 sul cronometro, portando il pallone fino alla linea delle 35 yard di Seattle. Su una situazione di \"terzo down e 13\" per\u00f2, Manning fu colpito mentre tentava di passare il pallone a Moreno, il pallone fu intercettato dal linebacker Malcolm Smith che lo ritorn\u00f2 per 69 yard in touchdown. Dopo un punt di Seattle, Denver disput\u00f2 il suo migliore \"drive\" della partita. Grazie a una ricezione di 19 yard di Demaryius Thomas su una situazione di \"terzo down e 5\", Denver arriv\u00f2 fino alla linea delle 19 yard di Seattle. Con solo un minuto alla fine del primo tempo, Denver decise di giocarsi una situazione di quarto down, \"quarto e 2\" precisamente, piuttosto di calciare un field goal che avrebbe fruttato i primi punti. Il passaggio di Manning per\u00f2 fu incompleto e a met\u00e0 gara si giunse sul punteggio di 22-0. Tale deficit era il pi\u00f9 largo affrontato dai Broncos in tutta la stagione.\nPer evitare un lungo ritorno di kickoff, Matt Prater calci\u00f2 il pallone corto, che rimbalz\u00f2 sulla linea delle 12 yard di Seattle. Harvin per\u00f2 lo raccolse e lo ritorn\u00f2 per 87 yard in touchdown portando in vantaggio Seattle per 29\u20130. La marcatura avvenne dopo 12 secondi dall'inizio del tempo, proprio come la safety a inizio partita. Fu il secondo Super Bowl consecutivo in cui un kickoff fu ritornato in touchdown (Jacoby Jones l'aveva fatto nel Super Bowl XLVII). Dopo un punt da entrambe le parti, Eric Decker diede a Denver una buona posizione di campo con un ritorno da 9 yard. Due giocate dopo, Manning complet\u00f2 un passaggio da 23 yard per Thomas ma il cornerback Byron Maxwell gli strapp\u00f2 il pallone dalle mani e Malcolm Smith lo recuper\u00f2, ritornandolo per sette yard. Denver sub\u00ec anche una penalit\u00e0 per violenza non necessaria che gli cost\u00f2 altre 15 yard, dando a Seattle il pallone sulla linea delle 42 yard di Denver. Russell Wilson trov\u00f2 il tight end Luke Willson con un passaggio da 12 yard su una situazione di \"terzo down e 7\" e poi complet\u00f2 un passaggio da 19 yard per Ricardo Lockette. Nella giocata successiva, lanci\u00f2 un passaggio corto per Jermaine Kearse, che sfugg\u00ec a quattro tentativi di placcaggio, segnando un touchdown da 23 yard.\nDenver riusc\u00ec alla fine a rispondere nel drive successivo, portando avanti il pallone per 80 yard con Manning che complet\u00f2 6 passaggi consecutivi, tra cui uno da 22 yard per Wes Welker, finendo con un passaggio da touchdown da 14 yard per Thomas nell'ultima giocata del terzo quarto. Welker ricevette poi il pallone convertendo con successo l'azione da 2 punti, accorciando il risultato sul 36\u20138. Tuttavia, il buon momento di Denver dur\u00f2 poco poich\u00e9 l\"'onside kick\" dei Broncos fu recuperato dal tight end di Seattle Zach Miller sulla propria linea delle 48 yard. Lo stesso Miller cattur\u00f2 poi un passaggio da 10 yard. Dopo una ricezione da 24 yard di Kearse, Wilson pass\u00f2 un touchdown da 10 yard per Baldwin, salendo a un punteggio di 43\u20138. Negli ultimi 11 minuti di gara non vi furono pi\u00f9 marcature. Manning perse un altro pallone quando sub\u00ec un sack (l'unico della partita per entrambe le squadre) dal defensive end dei Seahawks Chris Clemons.. La partita si concluse cos\u00ec sul 43-8 e Seattle conquist\u00f2 il suo primo titolo di campione con una vittoria nettissima."}
{"id": "4681692", "revid": "327773", "url": "https://it.wikipedia.org/wiki?curid=4681692", "title": "Adventfjorden", "text": "L'Adventfjorden \u00e8 un braccio laterale della parte meridionale del fiordo Isfjorden, sulla costa occidentale dell'isola di Spitsbergen, nell'arcipelago delle Svalbard. Il fiordo \u00e8 lungo 7\u00a0km e largo 3\u20134\u00a0km."}
{"id": "4681693", "revid": "767487", "url": "https://it.wikipedia.org/wiki?curid=4681693", "title": "Foot Ball Club Matera 1972-1973", "text": "Questa voce raccoglie le informazioni riguardanti il Foot Ball Club Matera nelle competizioni ufficiali della stagione 1972-1973."}
{"id": "4681695", "revid": "287451", "url": "https://it.wikipedia.org/wiki?curid=4681695", "title": "Football Club Matera 1972-1973", "text": ""}
{"id": "4681701", "revid": "744595", "url": "https://it.wikipedia.org/wiki?curid=4681701", "title": "Ossido di nitrile", "text": ""}
{"id": "4681705", "revid": "125127267", "url": "https://it.wikipedia.org/wiki?curid=4681705", "title": "Eric Lange", "text": ""}
{"id": "4681708", "revid": "287204", "url": "https://it.wikipedia.org/wiki?curid=4681708", "title": "Sebasti\u00e1n Gallegos", "text": "Carriera.\nClub.\nCresciuto nelle giovanili del Danubio, nel 2009 si \u00e8 trasferito in Spagna all'Atl\u00e9tico Madrid firmando un contratto quinquennale. Nelle prime due stagioni ha giocato con la squadra riserve dell'Atl\u00e9tico in Segunda Divisi\u00f3n B totalizzando 10 presenze (4 nella prima e 6 nella seconda) e una rete nella 33\u00aa e quintultima giornata del campionato 2009-2010 contro lo Sporting Gijon B. Nella stagione 2011-2012 \u00e8 stato ceduto in prestito al Badalona con cui ha disputato 8 partite nella Segunda Divisi\u00f3n B 2011-2012.\nNell'agosto 2012 \u00e8 tornato in patria firmado per il Pe\u00f1arol. Con la squadra uruguaiana ha giocato 13 partite nella Primera Divisi\u00f3n 2012-2013, vinta dal Pe\u00f1arol, segnando 2 reti: una nell'ultima giornata del campionato di Apertura contro il Liverpool Montevideo e l'altra nella terza giornata del Clausura contro il Bella Vista. Ha inoltre disputato 2 gare nella fase a gironi della Coppa Libertadores 2013 dove ha anche segnato un gol nell'ultima giornata contro i cileni del Deportes Iquique.\nIl 9 settembre 2013, dopo essersi svincolato dal Pe\u00f1arol, ha firmato per il , in Lega Pro Prima Divisione. Ha esordito con la squadra lariana il 6 ottobre 2013, giocando i minuti finali della sfida di campionato persa per 1-0 in casa del Savona. Il 22 dicembre 2013 ha segnato la sua prima rete italiana contro il .\nNazionale.\nNel 2009 ha preso parte con la Nazionale uruguaiana Under-17 al Mondiale di categoria in Nigeria. Durante il torneo, dove l'Uruguay \u00e8 stato eliminato nei quarti di finale dalla Spagna, Gallegos ha segnato 5 reti in 5 partite che gli hanno valso il primo posto nella classifica dei marcatori, alla pari con Borja, Sani Emmanuel e Haris Seferovi\u0107, e la Scarpa di bronzo.\nNel 2011 con la Nazionale Under-20 ha disputato il Sudamericano Sub-20 in Per\u00f9, concluso al secondo posto alle spalle del Brasile. In totale durante la manifestazione \u00e8 sceso in campo in 4 occasioni."}
{"id": "4681710", "revid": "287204", "url": "https://it.wikipedia.org/wiki?curid=4681710", "title": "Sebastian Gallegos", "text": ""}
{"id": "4681712", "revid": "767487", "url": "https://it.wikipedia.org/wiki?curid=4681712", "title": "Foot Ball Club Matera 1973-1974", "text": "Questa voce raccoglie le informazioni riguardanti il Foot Ball Club Matera nelle competizioni ufficiali della stagione 1973-1974."}
{"id": "4681714", "revid": "287451", "url": "https://it.wikipedia.org/wiki?curid=4681714", "title": "Football Club Matera 1973-1974", "text": ""}
{"id": "4681716", "revid": "610351", "url": "https://it.wikipedia.org/wiki?curid=4681716", "title": "Egretta gularis", "text": "L'airone schistaceo (Egretta gularis ()) \u00e8 un uccello appartenente alla famiglia Ardeidae, diffuso in Africa, Asia ed occasionalmente in Europa e America Centrale.\nDescrizione.\nGrande 55\u201368\u00a0cm, con apertura alare di 88\u2013112\u00a0cm, questo airone si presenta con due colorazioni del piumaggio: la variet\u00e0 pi\u00f9 diffusa ha un piumaggio di colore grigio-ardesia con la gola bianca, ma pu\u00f2 presentarsi anche di colore uniformemente bianco. La variet\u00e0 interamente bianca somiglia molto alla garzetta, ma se ne differenzia per il becco pi\u00f9 grande, e per la colorazione giallastra delle zampe.\nBiologia.\nAlimentazione.\nSi nutre prevalentemente di pesci, crostacei e molluschi e occasionalmente anche di grilli, larve di insetti e vermi.\nDistribuzione e habitat.\nQuesta specie ha un ampio areale che si estende dal Marocco e dall'Egitto sino a gran parte dell'Africa subsahariana (Burkina Faso, Camerun, Costa d'Avorio, Guinea, Gabon, Gambia, Ghana, Liberia, Mali, Mauritania, Nigeria, Senegal, Sierra Leone, Togo, Eritrea, Somalia, Gibuti, Sudan, Kenya, Tanzania), alla penisola arabica (Arabia Saudita, Kuwait, Oman, Qatar, Bahrein, Emirati Arabi Uniti, Yemen) e al Medio oriente (Israele, Giordania, Iran, Iraq), spingendosi nel continente asiatico sino al Pakistan, all'India e allo Sri Lanka.\nPredilige le aree costiere rocciose o sabbiose, gli estuari dei fiumi, le lagune costiere e le mangrovie."}
{"id": "4681718", "revid": "729019", "url": "https://it.wikipedia.org/wiki?curid=4681718", "title": "Aero A-204", "text": "LAero A-204 era un bimotore di linea ad ala bassa prodotto dall'azienda cecoslovacca Aero Vodochody nella seconda met\u00e0 degli anni trenta e rimasto allo stadio di prototipo.\nStoria del progetto.\nNel febbraio 1935 la compagnia di stato cecoslovacca \u010ceskoslovensk\u00e9 St\u00e1tn\u00ed Aerolinie (CSA) chiese alla societ\u00e0 Aero Vodochody lo sviluppo di un nuovo aereo da trasporto bimotore per 8 passeggeri destinato ai voli di collegamento tra Praga e Mosca. I requisiti richiesti prevedevano una motorizzazione su due radiali Walter \"Super Castor\" a 7 cilindri eroganti la potenza di 430 CV, una velocit\u00e0 di crociera di 250\u00a0km/h, un'autonomia di 900\u00a0km e l'adozione del carrello retrattile. \nIl prototipo del velivolo bimotore, progettato dall'ingegnere Anton\u00edn Husn\u00edk venne designato A-204, e fu terminato nei primi mesi del 1936. A causa dei ritardi nella realizzazione del carrello retrattile, sviluppato dalla societ\u00e0 francese Messier, sul prototipo fu inizialmente installato un carrello fisso, con le gambe principali ricoperte di carenature. In questa configurazione effettu\u00f2 il primo volo nel marzo dello stesso anno.\nTecnica.\nL'Aero A-204 era un velivolo da trasporto passeggeri dall'aspetto convenzionale; monoplano bimotore ad ala bassa di costruzione mista.\nLa fusoliera e i piani di coda presentavano una struttura realizzata in tubi di acciaio saldati, rivestita in tela; la stessa terminava posteriormente in una coda tradizionale dotata di impennaggio monoderiva. L'ala era montata bassa e a sbalzo, realizzata in legno e ricoperta da un rivestimento lavorante in compensato. \nLa fusoliera a sezione ovale integrava la cabina di pilotaggio a posti affiancati, dotata di doppi comandi, collegata allo scomparto passeggeri da 8 posti a sedere. La cabina passeggeri era dotata di toilette, riscaldamento e ventilazione, con sedili singoli regolabili e provvisti di luci di lettura. Una rastrelliera superiore ospitava il bagaglio a mano, mentre due compartimenti, uno anteriore e uno posteriore, erano destinati allo stivaggio dei bagagli.\nIl carrello d'atterraggio presentava configurazione a triciclo classico con gli elementi anteriori retrattili che rientravano nella parte posteriore delle gondole motori, integrati da un ruotino posteriore d'appoggio posizionato sotto la coda, dotato di carenatura.\nLa propulsione era assicurata da due motori radiali, posizionati in gondole alari, Walter Pollux IIR. a 9 cilindri raffreddati ad aria eroganti la potenza 360 CV. (264\u00a0kW) al livello del mare, ed azionanti un'elica bipala lignea. I propulsori erano racchiusi da eleganti cofanature NACA che garantivano una migliore penetrazione aerodinamica.\nImpiego operativo.\nI collaudi diedero esito positivo, l'aereo era di facile pilotaggio, stabile in tutte le condizioni di volo e non evidenziava difetti gravi. Poco dopo l'inizio delle prove venne installato il definitivo carrello retrattile Messier. Immatricolato OK-BAA. l'aereo fu presentato ai rappresentanti della \u010ceskoslovensk\u00e9 St\u00e1tn\u00ed Aerolinie, ma non riscosse pi\u00f9 grande interesse. I negoziati per l'acquisto dell'aereo si trascinarono fino al febbraio 1937, quando la CSA annunci\u00f2 finalmente di non avere pi\u00f9 alcun interesse per l'A-204, preferendogli l'acquisto di 4 Airspeed Envoy. Nello stesso anno, sulla base dell'A-204 venne avviata la realizzazione di un derivato militare designato Aero A-304."}
{"id": "4681721", "revid": "1005847", "url": "https://it.wikipedia.org/wiki?curid=4681721", "title": "Elezioni parlamentari in Norvegia del 2013", "text": "Le elezioni parlamentari in Norvegia del 2013 si tennero l'8 e il 9 settembre per il rinnovo del Storting. In seguito all'esito elettorale, Erna Solberg, espressione di H\u00f8yre, divenne Ministro di Stato, nell'ambito di un governo sostenuto da una maggioranza di centro-destra.\nEsito.\nLa coalizione rosso-verde, espressione del partito Laburista del premier uscente Jens Stoltenberg, ha invece perso consensi conquistando 72 seggi, sebbene il partito Laburista resti il maggior partito del Paese con il 30,8% dei voti. Il partito del Progresso ha registrato un calo, ottenendo 29 seggi, sebbene prender\u00e0 parte nel governo.\nAlla chiusura dei seggi elettorali alle 19:00 CEST avevano votato 2.849.772 elettori, contro i 3.641.753 aventi diritto, registrando quindi un'affluenza alle urne pari al 78,3%."}
{"id": "4681722", "revid": "339392", "url": "https://it.wikipedia.org/wiki?curid=4681722", "title": "RAMB (nave)", "text": ""}
{"id": "4681725", "revid": "729019", "url": "https://it.wikipedia.org/wiki?curid=4681725", "title": "Mir Hamza", "text": "In qualit\u00e0 di Segretario della \"Jami\u02bfat ul-Ulema-e Pakistan\" (Associazione degli \u02bfulam\u0101\u02be del Pakistan), fu uno dei cinque firmatari della \"fatw\u0101\" del 1998 proclamata dal cosiddetto Fronte Islamico Mondiale per colpire nel mondo ebrei e statunitensi."}
{"id": "4681732", "revid": "1305772", "url": "https://it.wikipedia.org/wiki?curid=4681732", "title": "Punta della Vecchia", "text": "La punta della Vecchia (2.387\u00a0m s.l.m.) \u00e8 una vetta delle Alpi Biellesi.\n\u00c8 situata tra la Valle Cervo, in provincia di Biella e la valle del Lys (o valle di Gressoney), in Valle d'Aosta; sulla cima passa il confine tra una frazione montana del comune piemontese di Sagliano Micca e il comune valdostano di Gaby.\nToponimo.\nIl suo nome deriva da leggenda locale la quale narra di una fanciulla che, dopo aver avuto notizia dell'uccisione del promesso sposo, si rifugi\u00f2 nei pressi del sottostante lago vivendo fino a tarda et\u00e0 in compagnia di un orso.\nDescrizione.\nLa montagna \u00e8 situata sul crinale che dalla Punta Tre Vescovi prosegue verso sud dividendo il Biellese dalla Valle del Lys.\nVerso est il colle della Vecchia la divide dalla punta Caparelle (2.409\u00a0m), mentre il colle delle Tote (2.292\u00a0m) la separa dal monte Cresto.\nIl versante biellese della montagna domina il sottostante lago della Vecchia (1.858\u00a0m). Sul punto culminante sorge un ometto in pietrame.\nAccesso alla cima.\nLa salita alla cima per la via \"Compagni di merenda\" lungo il versante biellese ha una difficolt\u00e0 alpinistica valutata in D+.\nLa via normale \u00e8 invece quella che dal colle della Vecchia transita con un traverso sul lato valdostano della montagna toccando il colle delle Torte e che di qui raggiunge la sommit\u00e0 per la cresta sud; questo itinerario rappresenta anche la via di discesa dalla salita sopra citata.\nPer il colle delle Tote transita anche l'Alta Via delle Alpi Biellesi.\nPunti di appoggio.\nIl pi\u00f9 pratico punto di appoggio per la salita alla punta \u00e8 il rifugio della Vecchia, costruito nei pressi dell'omonimo lago."}
{"id": "4681736", "revid": "767487", "url": "https://it.wikipedia.org/wiki?curid=4681736", "title": "A Home at Last (film 1908)", "text": "A Home at Last \u00e8 un cortometraggio muto del 1908 diretto da Gilbert M. 'Broncho Billy' Anderson.\nTrama.\nUn cane senza padrone vive una difficile vita vagabondando per le strade. Il povero Star non riesce a trovare un rifugio: non solo, viene maltrattato da tutti quelli che incontra. Un crudele poliziotto che lo picchia, due ragazzi che gli tirano dietro delle pietre, un domestico insensibile che lo caccia via da una veranda. Alla fine, per\u00f2, Star verr\u00e0 adottato da un'elegante signora, trovando finalmente una casa\nProduzione.\nIl film fu prodotto dalla Essanay Film Manufacturing Company.\nDistribuzione.\nUsc\u00ec nelle sale cinematografiche USA il 18 gennaio 1908. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Novice on Stilts\"."}
{"id": "4681743", "revid": "1305772", "url": "https://it.wikipedia.org/wiki?curid=4681743", "title": "Easy Come, Easy Go (disambigua)", "text": ""}
{"id": "4681744", "revid": "61447951", "url": "https://it.wikipedia.org/wiki?curid=4681744", "title": "Top Gear U.S.A.", "text": ""}
{"id": "4681750", "revid": "287204", "url": "https://it.wikipedia.org/wiki?curid=4681750", "title": "La gabbia (programma televisivo)", "text": "La gabbia \u00e8 stato un programma televisivo italiano di genere talk show politico, condotto da Gianluigi Paragone e andato in onda su LA7 in prima serata con cadenza settimanale, dall'11 settembre 2013 al 28 giugno 2017.\nDal 21 settembre 2014 il programma era stato collocato nei palinsesti della domenica. Dalla seconda parte dell'edizione 2014-2015, ritorna in onda nei palinsesti del mercoled\u00ec. Il programma \u00e8 stato chiuso il 28 giugno 2017.\nIl programma.\nIl programma segna l'approdo di Gianluigi Paragone a LA7. Nato da un'idea dello stesso Paragone e di Sergio Bertolini, ogni puntata \u00e8 caratterizzata da un contributo musicale della band del conduttore: Gli Skassakasta. Nel dibattito oltre all'intervento degli ospiti politici, interviene anche il pubblico presente in studio: ne \"La Gabbia\" partecipano anche Saverio Raimondo e Paolo Hendel nelle vesti di Carcarlo Pravettoni. Notare che \"La Gabbia\" ha sconfitto nell'auditel prima il talk rivale di Rai 2 e poi il nuovo talk di Rete 4 costringendo il primo a cambiare il giorno di programmazione. Il capoprogetto de \"La Gabbia\" \u00e8 Sergio Bertolini, mentre gli autori sono Alessandro Montanari, Giuseppe Ciulla, Stefania Cioce e Francesco Borgonovo.\nEdizioni e ascolti.\nPrima edizione (2013-2014).\nLa prima edizione del programma, in onda il mercoled\u00ec e condotta in prima serata (fascia oraria 21.10/24.15) su LA7 da Gianluigi Paragone, \u00e8 iniziata l'11 settembre 2013 ed \u00e8 andata in onda fino al 18 dicembre 2013 in cui si \u00e8 fermata per la consueta pausa natalizia.\nVisto il successo Auditel (superiore alla media degli ascolti di LA7 in quel periodo), \"La Gabbia\" proseguir\u00e0 anche dopo la consueta pausa natalizia: infatti il programma, condotto in prima serata (fascia oraria 21.10/24.15) da Gianluigi Paragone su LA7 ogni mercoled\u00ec, \u00e8 tornato in onda dall'8 gennaio 2014 fino al 2 luglio 2014.\nDal 2 marzo 2014 \"La gabbia\" viene trasmesso la domenica sera perch\u00e9 il prime time del mercoled\u00ec passa a \"Le invasioni barbariche\" di Daria Bignardi: dal 16 aprile 2014 \"La gabbia\" ritorna nel prime time del mercoled\u00ec. Visto il successo Auditel (superiore alla media degli ascolti di LA7 in quel periodo), il programma viene riconfermato per una seconda edizione.\nSeconda edizione (2014-2015).\nLa seconda edizione, in onda la domenica e condotta in prima serata (fascia oraria 21.10/24.15) su LA7 da Gianluigi Paragone, \u00e8 iniziata il 21 settembre 2014 andando in onda fino al 21 dicembre 2014 in cui si \u00e8 fermata per la consueta pausa natalizia.\nMalgrado gli ascolti non siano stati superiori alla media di LA7, \"La Gabbia\" prosegue anche dopo la consueta pausa natalizia: il talk show, condotto in prima serata (fascia oraria 21.10/24.15) da Gianluigi Paragone su LA7 di domenica dall'11 gennaio 2015 fino al 19 aprile e di mercoled\u00ec dal 29 aprile al 24 giugno. Domenica 5 aprile 2015 il programma non va in onda perch\u00e9 \"La gabbia\" va in pausa a causa delle vacanze pasquali.\nNella seconda edizione viene allontanato dalla trasmissione il giornalista Paolo Barnard reo (secondo i critici) di avere insultato con estrema volgarit\u00e0 le donne sul proprio sito internet. Barnard successivamente, oltre a lamentarsi della mancanza di una qualsiasi protezione legale da parte della rete (La7), replic\u00f2 che fu invece lui stesso ad andarsene via dal programma di sua spontanea volont\u00e0.\nTerza edizione (2015-2016).\nLa terza edizione \u00e8 andata in onda dal 9 settembre 2015 al 3 agosto 2016, il mercoled\u00ec in prima serata, sempre con la conduzione di Gianluigi Paragone.\nQuarta edizione (2016-2017).\nLa quarta edizione \u00e8 andata in onda dal 14 settembre 2016 al 28 giugno 2017, il mercoled\u00ec in prima serata, sempre con la conduzione di Gianluigi Paragone. Dopo l'arrivo del neo direttore di La7, Andrea Salerno, il 28 giugno 2017 \"La gabbia\" viene cancellato dai palinsesti dopo 157 puntate e uno share medio tra il 3.10 e il 3.80%.\nLa chiusura.\nIn seguito alla chiusura, il giornalista ed ex partecipante della trasmissione Paolo Barnard ha ipotizzato che la chiusura del programma derivasse dall'incapacit\u00e0 del conduttore (Gianluigi Paragone) nel proporre un format efficace ed incisivo con la conseguente stagnazione degli ascolti (fermi da anni al 3%), mentre altri (come Diego Fusaro, anche lui ospite del programma) hanno associato la chiusura del programma al tentativo di far tacere una voce di dissenso contraria ai poteri forti."}
{"id": "4681753", "revid": "344503", "url": "https://it.wikipedia.org/wiki?curid=4681753", "title": "Aneurin Barnard", "text": "Biografia.\nAneurin Barnard \u00e8 nato nel piccolo borgo di Ogwr nel Mid Glamorgan, Galles. Ha una sorella di nome Ceri.\nHa frequentato la Ysgol Gyfun Llanhari e si \u00e8 diplomato nel 2008 al Royal Welsh College of Music &amp; Drama al fianco di Kimberley Nixon e Tom Cullen. La sua madrelingua \u00e8 il gallese.\nCarriera.\nBarnard ha esordito a teatro come co-protagonista nel musical londonese Spring Awakening. Per la sua interpretazione di Melchior ha vinto nel 2010 il Premio Laurence Olivier. Successivamente \u00e8 apparso in alcuni episodi delle serie televisive \"Doctors\", \"Casualty\" e \"Miss Marple.\"\nUna delle sue pi\u00f9 note interpretazioni \u00e8 Riccardo III d'Inghilterra in \"The White Queen\". Inoltre ha preso parte ad alcuni cortometraggi, fra i quali \"The Big Day\", \"Queen of Hearts\" di Chris Foggin e \"Owl Creek Bridge\", vincitore del premio Cymru ai BAFTA 2008.\nNel 2011 ha debuttato nel grande schermo interpretando Guy, scudiero del Barone d'Albini, nel film \"Ironclad\". Nello stesso anno si \u00e8 unito al cast del musical \"Hunky Dory\". Ha in seguito recitato da protagonista nel film \"\", e in \"La verit\u00e0 su Emanuel\" al fianco di Kaya Scodelario.\nNel 2017 entra a far parte del cast di \"Dunkirk\", di Nolan, interpretando il personaggio di Gibson.\nDoppiatori italiani.\nNelle versioni in italiano dei suoi film, Aneurin Barnard \u00e8 stato doppiato da:"}
{"id": "4681765", "revid": "767487", "url": "https://it.wikipedia.org/wiki?curid=4681765", "title": "Scatti rubati", "text": "Scatti rubati (\"L'Homme qui voulait vivre sa vie\") \u00e8 un film del 2010 diretto da \u00c9ric Lartigau.\nUn uomo, uccidendo accidentalmente l'amante della moglie, decide di sparire dal mondo. \nIl soggetto \u00e8 tratto dal romanzo \"The Big Picture\" di Douglas Kennedy.\nTrama.\nPaul Exben \u00e8 un avvocato di successo, ha una moglie, due bei bambini piccoli, ma il suo matrimonio attraversa un brutto periodo.\nLa moglie, da lui incoraggiata a tentare la strada del successo come scrittrice, in realt\u00e0 si sente fallita nel suo progetto che oltretutto l'ha isolata dal mondo e da altre prospettive lavorative.\nQuando scopre una sua bugia, Paul incomincia a sospettare di essere tradito. Ad una serata tra amici la osserva con attenzione e capisce che c'\u00e8 qualcosa con Gr\u00e9goire, un loro vicino, un fotografo privo di talento. Andatolo a trovare, questi non prova minimamente a negare l'evidenza e poi, dopo aver chiesto che senso avesse quella visita, provoca deliberatamente Exben, che sulle prime fa per andarsene poi ha una reazione violenta. La colluttazione che nasce finisce per far cadere a terra Gr\u00e9goire che resta ucciso in circostanze fortuite. Paul, scioccato, lascia l'uomo riverso nel giardino della sua grande casa, e va via. Passato lo choc, torna nella casa e d\u00e0 il via ad un lucido e complesso piano.\nA piano ultimato, Exben ha fatto scomparire il cadavere e, con i documenti della vittima, \u00e8 scappato all'estero facendo credere a tutti di essere morto in un incidente di barca. In un piccolo villaggio della Serbia-Montenegro, con le generalit\u00e0 dell'uomo da lui ucciso, intraprende l'attivit\u00e0 di fotografo, che per altro \u00e8 una sua vecchia passione abbandonata. Sebbene conduca una vita isolata finisce per fare amicizia con un francese incontrato casualmente. Questi, ospitato a casa sua, ne vede le foto, e ne \u00e8 cos\u00ec colpito da proporle al giornale per il quale lavora. Cos\u00ec per Paul, \u00e8 un immediato successo. L'esposizione mediatica mette a dura prova la sua volont\u00e0 di scomparire dal mondo e la necessit\u00e0 di non far ricomparire quel Gr\u00e9goire Kremer che lui, operando via e-mail, ha pian piano fatto allontanare da amici e conoscenti senza troppe spiegazioni.\nSi rende cos\u00ec necessaria una nuova fuga. Stavolta opta per il Sud America, da raggiungere via mare. Imbarcato in fretta su un mercantile, durante la prima notte di navigazione si scatena sul ponte una violenta rissa, durante la quale tre clandestini vengono gettati in mare dai membri dell'equipaggio. L'istinto del fotografo lo porta a immortalare questi momenti ma, scoperto, viene lui stesso gettato in mare dai marinai che aveva ritratto. Al buio e in mezzo al mare, la situazione sembra disperata finch\u00e9 non scorge una scialuppa di salvataggio, lanciata in acqua dal marinaio cui aveva versato il prezzo della traversata; salitovi sopra, e issatovi l'ultimo dei clandestini, gettato in mare con lui, viene poi salvato dalla guardia costiera italiana.\nA terra sviluppa le foto del rullino che aveva con scaltrezza conservato e le d\u00e0 al compagno di sventura che, per la stampa, alla caccia di scoop, diventa l'abile ed eroico fotografo da mettere in prima pagina.\nProduzione.\nLe fotografie con le quali ha successo il protagonista sono opera di Antoine d'Agata, affermato professionista francese.\nRiprese.\nLe riprese sono state effettuate tra Parigi e il Montenegro."}
{"id": "4681766", "revid": "271907", "url": "https://it.wikipedia.org/wiki?curid=4681766", "title": "Elena Stempkovskaja", "text": ""}
{"id": "4681768", "revid": "124767503", "url": "https://it.wikipedia.org/wiki?curid=4681768", "title": "Cary Fukunaga", "text": "Debutta dietro la macchina da presa nel 2009 con il film \"Sin nombre\" vincendo il Premio per la migliore regia al Sundance Film Festival, proseguendo nel 2011 con l'adattamento di \"Jane Eyre\" candidato all'Oscar ai migliori costumi. Nel 2014 dirige la prima stagione dell'acclamata serie TV \"True Detective\", con cui si aggiudica il Premio Emmy come miglior regista, il Writers Guild of America Award e la candidatura al Directors Guild of America Award.\nBiografia.\nNato a Oakland, California, figlio di padre giapponese e madre svedese, si laurea in Storia nel 1999 presso l'Universit\u00e0 della California, Santa Cruz. Successivamente ha frequentato l'Institut d'\u00e9tudes politiques (IEP) di Grenoble e il programma di cinema Tisch School of the Arts dell'Universit\u00e0 di New York. Ha ricevuto diverse borse di studio tra cui USA Rockefeller Foundation Fellowship, John H. Johnson Film Award/Princess Grace Foundation Fellowship e una borsa di studio della Katrin Cartlidge Foundation. Oltre all'inglese, parla correntemente francese e spagnolo.\nCarriera.\nInizia la sua carriera realizzando cortometraggi: \"Kofi\" e \"Victoria para Chino\", quest'ultimo presentato al Sundance Film Festival e per cui ha ricevuto uno Student Academy Award nel 2005. Nel 2009 ha fatto il suo debutto cinematografico con il lungometraggio \"Sin nombre\", vincitore di numerosi premi, tra cui il premio regia al Sundance Film Festival 2009. Nel 2011 dirige il suo secondo film, \"Jane Eyre\", adattamento cinematografico del celebre romanzo di Charlotte Bront\u00eb. Il film ha per protagonisti Mia Wasikowska e Michael Fassbender.\nNel 2013 lavora per la televisione, dirigendo tutti gli otto episodi della serie televisiva, targata HBO, \"True Detective\", interpretata da Matthew McConaughey e Woody Harrelson. Per la regia del quarto episodio (\"Capitolo quattro: Cani sciolti\") della prima stagione, Fukunaga ha vinto il Premio Emmy per la miglior regia alla cerimonia del 2014.\nInfluenze e stile.\nDurante l'uscita cinematografica del film \"No Time to Die\", Fukunaga ha avuto modo di parlare per la prima volta a IGN del suo particolare stile di regia ispirato al mondo dei videogiochi, di cui egli \u00e8 un grande appassionato, applicato all'opera filmica sia dal punto di vista scenico che del sonoro, soprattutto nelle sequenze che vedono in azione Daniel Craig nei panni di James Bond durante il terzo atto della pellicola. Nello specifico, il cineasta ha dichiarato:\u00a0 \"Anche se i videogiochi in generale sono parte della mia vita, la cosa interessante dei videogame \u00e8 che molto del loro\u00a0sound design\u00a0ha ora influenzato al contrario il cinema. Se pensate anche ai suoni tipo di una mitragliatrice, come in\u00a0Call of Duty, quel suono metallico \u00e8 entrato a far parte dei mix dei film. So qual \u00e8 il\u00a0suono vero di un'arma nel mondo reale, ma quando fai un film cerchi di influenzare i sensi per dare l'idea del mondo reale, e a volte la traduzione diretta della vita reale non ottiene quel risultato. Pensate chess\u00f2 a\u00a0Half Life,\u00a0Resident Evil,\u00a0The Last of Us, quando ti muovi in quei mondi, quanto conta il sound design, per il buio, per lo spostamento in spazi oscuri, crea suspense. La televisione e il cinema influenzano i videogiochi, e i videogiochi restituiscono il favore.\u00a0Tutto s'influenza\""}
{"id": "4681770", "revid": "71433", "url": "https://it.wikipedia.org/wiki?curid=4681770", "title": "Cary Joji Fukunaga", "text": ""}
{"id": "4681772", "revid": "1354930", "url": "https://it.wikipedia.org/wiki?curid=4681772", "title": "Grand Prix de Fourmies 2013", "text": "Il Grand Prix de Fourmies 2013, ottantunesima edizione della corsa e valida come evento dell'UCI Europe Tour 2013 categoria 1.HC, si svolse l'8 settembre 2013, per un percorso totale di 205\u00a0km. Fu vinto dal francese Nacer Bouhanni, che giunse al traguardo con il tempo di 4h37'29\" alla media di 44,32\u00a0km/h.\nAl traguardo 171 ciclisti portarono a termine il percorso."}
{"id": "4681773", "revid": "562499", "url": "https://it.wikipedia.org/wiki?curid=4681773", "title": "Lega Nazionale Pallacanestro (2013)", "text": "La Lega Nazionale Pallacanestro (inizialmente \"Nuova Lega Nazionale Pallacanestro\", nota con l'acronimo LNP) \u00e8 l'associazione che gestisce dal 2013 la Serie A2, la Serie B, la Coppa Italia LNP e la Supercoppa LNP. Fino alla stagione 2014/15 ha gestito anche la Serie C prima che questa categoria venisse soppressa.\nStoria.\nLa Lega \u00e8 nata nell'estate 2013, in seguito alla riforma dei campionati italiani di pallacanestro che ha visto il passaggio dal professionismo al dilettantismo del campionato di Legadue, con la relativa trasformazione nei campionati \"Gold\" e \"Silver\".\nPresidente della LNP \u00e8 Pietro Basciano, attuale proprietario e presidente della Pallacanestro Trapani succeduto a Graziella Bragaglio (primo presidente della LNP) il 13 dicembre 2014; il direttore generale \u00e8 l'ex cestista Claudio Coldebella.\nLa sede della LNP \u00e8 a Bologna, in viale Masini 12.\nSponsor.\nDi seguito la lista delle aziende che, nel corso degli anni, sono state i title sponsor della lega e di tutti i campionati gestiti da essa:"}
{"id": "4681774", "revid": "585241", "url": "https://it.wikipedia.org/wiki?curid=4681774", "title": "Nuova Lega Nazionale Pallacanestro", "text": ""}
{"id": "4681775", "revid": "125846478", "url": "https://it.wikipedia.org/wiki?curid=4681775", "title": "Diritti LGBT in Kuwait", "text": "In Kuwait la condotta omosessuale maschile \u00e8 illegale e pu\u00f2 portare a gravi multe o anche al carcere, mentre non viene in alcun modo menzionata quella femminile. La legge non riconosce le coppie gay, le persone transessuali non possono cambiare sesso e il travestitismo \u00e8 stato condannato e perseguito fino al febbraio 2022.\nLeggi in materia di omosessualit\u00e0.\nL'art. 193 del codice penale punisce gli atti omosessuali compiuti tra uomini adulti consenzienti fino a un massimo di sei anni di reclusione; se il \"comportamento criminoso\" implica anche persone che abbiano meno di 21 anni, allora la pena pu\u00f2 essere elevata fino a 10 anni.\nL'art. 198, abrogato il 16 febbraio 2022, vietava di \"imitare le caratteristiche e l'aspetto del sesso opposto\", pena una multa. Degli atti sessuali tra donne adulte consenzienti invece non si parla, dando forse per scontato che non esistano, quindi tecnicamente non sono da considerarsi proibiti.\nNel febbraio 2005 la polizia ha fermato un gruppo di 28 presunti omosessuali per disturbo dell'ordine pubblico dopo che questi s'erano assembrati al di fuori di un ristorante fast-food; il 27 ottobre dello stesso anno ha fatto irruzione per impedire una festa in cui degli omosessuali sembra stessero celebrando un matrimonio.\nLeggi contro l'omosessualit\u00e0 nei media.\nLa legislazione nazionale varata nel 1961 ha diverse regolamentazioni che vengono utilizzate contro le persone LGBT: l'art. 26, ad esempio, vieta \"la pubblicazione che viola la moralit\u00e0 pubblica o la dignit\u00e0 personale\"; l'art. 37 d\u00e0 il potere di vietare l'importazione di pubblicazioni che rechino danno \"alla moralit\u00e0 pubblica o alla santit\u00e0 della religione\".\nNel 2000 la corte d'appello dello Stato ha abbassato le condanne penali inflitte da un tribunale contro due donne i cui libri sfioravano il tema dell'omosessualit\u00e0, ma ha confermato le multe pecuniarie.\nEspressione dell'identit\u00e0 di genere.\nA partire dal 2008 il crossdressing in pubblico \u00e8 diventato illegale. Nel 2003 il tribunale ha respinto il caso di una giovane donna venticinquenne che voleva cambiare il suo nome sui documenti ufficiali dopo aver subito un'operazione di cambiamento di sesso in Thailandia ; un anno dopo relazioni successive hanno invece affermato che \u00e8 possibile per le persone transgender avere i propri documenti modificati, a condizione per\u00f2 che esista una prova sufficiente che tale persona soffra di questa patologia medica.\nMovimenti per i diritti LGBT in Kuwait.\nNel 2007 un servizio di Al Arabiya ha riferito che un gruppo di kuwaitiani avevano presentato domanda di permesso per poter formare una associazione che si doveva battere a favore dei diritti delle persone LGBT: il ministero del lavoro e degli affari sociali, che deve preventivamente approvare tutti i gruppi d'interessi o club, non ha formalmente dato alcuna risposta. \nProblemi correlati all'AIDS e alla diffusione dell'HIV.\nNel 1988 il ministero della salute aveva pubblicato un rapporto sui casi d'infezione da HIV presenti in Kuwait, specificando cittadinanza, stato civile e orientamento sessuale. Nel 2004 un rapporto delle Nazioni Unite ha rilevato che circa il 6% dei casi di trasmissione conosciuta della sindrome sono stati il risultato di rapporti sessuali non protetti tra uomini.\nA partire dal 1992 l'assemblea nazionale ha bandito qualsiasi informazione riguardante la trasmissione del virus tra persone."}
{"id": "4681777", "revid": "767487", "url": "https://it.wikipedia.org/wiki?curid=4681777", "title": "D\u00edas contados", "text": "D\u00edas contados \u00e8 un film del 1994 diretto da Imanol Uribe."}
{"id": "4681781", "revid": "767487", "url": "https://it.wikipedia.org/wiki?curid=4681781", "title": "Bwana", "text": "Bwana \u00e8 un film del 1996 diretto da Imanol Uribe.\nRiconoscimenti.\nFestival Internazionale del Cinema di San Sebasti\u00e1n "}
{"id": "4681783", "revid": "729019", "url": "https://it.wikipedia.org/wiki?curid=4681783", "title": "Stazione di Kitami (Tokyo)", "text": "La \u00e8 una stazione ferroviaria di Tokyo che si trova a Setagaya servente la linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari passanti su viadotto. I due centrali (non numerati e privi di marciapiede) sono utilizzati dai treni in corsa che non fermano qui."}
{"id": "4681784", "revid": "466539", "url": "https://it.wikipedia.org/wiki?curid=4681784", "title": "Banja Luka Challenger 2013", "text": "Il Banja Luka Challenger 2013 \u00e8 un torneo professionistico di tennis maschile giocato sulla terra battuta. \u00c8 la 12\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2013. Si gioca a Banja Luka in Bosnia ed Erzegovina dal 7 al 15 settembre 2013.\nPartecipanti singolare.\nAltri partecipanti.\nGiocatori che hanno ricevuto una wild card:\nGiocatori che sono passati dalle qualificazioni:\nQuesto giocatore ha avuto accesso al tabellone come lucky loser:"}
{"id": "4681786", "revid": "767487", "url": "https://it.wikipedia.org/wiki?curid=4681786", "title": "The Invisible Woman (film 2013)", "text": "The Invisible Woman \u00e8 un film del 2013 diretto da Ralph Fiennes.\nLa pellicola \u00e8 l'adattamento cinematografico del romanzo \"\", scritto nel 1991 dalla giornalista e biografa inglese Claire Tomalin.\nTrama.\nLa storia d'amore segreta tra lo scrittore Charles Dickens e la \"donna invisibile\" Ellen Ternan, nota anche come Nelly Ternan, che rester\u00e0 il segreto pi\u00f9 grande di Dickens per tredici anni, fino alla sua morte.\nProduzione.\nLe riprese del film sono iniziate nel mese di aprile 2012 e si sono svolte nel Regno Unito, in Inghilterra.\nDistribuzione.\nIl film \u00e8 stato presentato in anteprima mondiale il 9 settembre 2013 al Toronto International Film Festival, e successivamente \u00e8 stato proiettato al New York Film Festival.\nLa pellicola \u00e8 stata distribuita nelle sale cinematografiche statunitensi in numero di copie limitate a partire dal 25 dicembre 2013 ed in quelle britanniche dal 7 febbraio 2014."}
{"id": "4681789", "revid": "729019", "url": "https://it.wikipedia.org/wiki?curid=4681789", "title": "Stazione di Komae", "text": "La \u00e8 una stazione ferroviaria di Tokyo che si trova nella citt\u00e0 omonima della conurbazione di Tokyo ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari passanti su viadotto. I due centrali (non numerati e privi di marciapiede) sono utilizzati dai treni in corsa che non fermano qui."}
{"id": "4681790", "revid": "599013", "url": "https://it.wikipedia.org/wiki?curid=4681790", "title": "Castello di Cogoleto", "text": "Il castello di Cogoleto era un edificio militare situato presso l'odierno lungomare di Cogoleto.\nStoria e descrizione.\nFino al 1809, data in cui Napoleone Bonaparte lo fece abbattere per realizzare la strada Nizza-Roma, all'ingresso della cittadina, nei pressi della chiesa di Santa Maria Maggiore, era presente un castello di modeste dimensioni fatto costruire da Berengario II e donato alla famiglia Colombo nel 1200 da Ottone II.\nNel 1500, durante la dominazione della Repubblica di Genova, lo stesso fu trasformato in forte per resistere alle armi da fuoco. Aveva forma rettangolare con massicce mura perimetrali e due torri di avvistamento ai lati verso il mare, armate con cannoni in bronzo.\nNel 1700 attorno al forte furono costruite delle mura che dovevano accogliere la popolazione in caso di pericolo per la peste. Si stima che le sue mura fossero lunghe circa 40 metri per lato.\nQuando la Liguria conflu\u00ec nel Primo Impero francese, il castello che rappresent\u00f2 un \"ostacolo\" ai collegamenti viene abbattuto."}
{"id": "4681793", "revid": "1702319", "url": "https://it.wikipedia.org/wiki?curid=4681793", "title": "Peck's Bad Boy", "text": "Peck's Bad Boy (soprannome di Henry \"Hennery\" Peck) \u00e8 un personaggio immaginario di ragazzino burlone e dispettoso, creato dallo scrittore statunitense George Wilbur Peck (1840-1916). Apparso per la prima volta nel romanzo del 1883 \"Peck's Bad Boy e His Pa\", il personaggio diventa il protagonista negli anni e decenni successivi in una serie di racconti dello scrittore e quindi in numerosi adattamenti teatrali e cinematografici. \nA detta dello scrittore, l'ispirazione per Hennery, venne da Edward James Watson, un fattorino del telegrafo che Peck incontr\u00f2 all'inizio del 1880 e che \"come ragazzino mi ha dato la prima idea che \u00e8 culminata nella serie di Peck's Bad Boy\". Nei racconti di Peck il personaggio \u00e8 ritratto come un burlone malizioso, e la frase \"Peck's Bad Boy\" \u00e8 entrata nella lingua inglese per riferirsi a chiunque il cui comportamento malizioso o cattivo porti fastidio o imbarazzo. Descritto come \"un vizioso spaccone\" e \"non pi\u00f9 di un insensibile bruto\", le buffonate di Hennery erano pi\u00f9 meschine di quelle di altri personaggi della prima infanzia come Huckleberry Finn, e la critica moderna vi vede elementi di violenza e razzismo. Gli adattamenti cinematografici offrono in genere un ritratto pi\u00f9 edulcorato e simpatetico del personaggio, affidandone l'interpretazione ad attori bambini famosi, come Jackie Coogan (1921), Jackie Cooper (1934) e Tommy Kelly (1938)."}
{"id": "4681794", "revid": "319329", "url": "https://it.wikipedia.org/wiki?curid=4681794", "title": "Team Barloworld-Androni Giocattoli", "text": ""}
{"id": "4681795", "revid": "729019", "url": "https://it.wikipedia.org/wiki?curid=4681795", "title": "Stazione di Izumi-Tamagawa", "text": "La \u00e8 una stazione ferroviaria che si trova nella citt\u00e0 giapponese di Komae, nella conurbazione di Tokyo, ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari passanti su viadotto. I due centrali (non numerati e privi di marciapiede) sono utilizzati dai treni in corsa che non fermano qui."}
{"id": "4681799", "revid": "767487", "url": "https://it.wikipedia.org/wiki?curid=4681799", "title": "Peck's Bad Boy (film 1908)", "text": "Peck's Bad Boy \u00e8 un cortometraggio muto del 1908. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 15 maggio 1908."}
{"id": "4681800", "revid": "767487", "url": "https://it.wikipedia.org/wiki?curid=4681800", "title": "Grand Prix de Fourmies 2004", "text": "Il Grand Prix de Fourmies 2004, settantaduesima edizione della corsa, si svolse il 12 settembre 2004, per un percorso totale di 202\u00a0km. Fu vinto dal kazako Andrej Ka\u0161e\u010dkin che giunse al traguardo con il tempo di 4h45'05\" alla media di 42,51\u00a0km/h.\nPartenza con 174 ciclisti, dei quali 127 portarono a termine la gara."}
{"id": "4681806", "revid": "729019", "url": "https://it.wikipedia.org/wiki?curid=4681806", "title": "Gilera Mercurio 500", "text": "Il Gilera Mercurio fu una motocarro prodotto dalla Gilera di Arcore dal 1940 al 1963.Il successo sul mercato civile, soprattutto nel dopoguerra, \u00e8 testimoniato dalla produzione lunga 23 anni, che si protrasse fino al 1963. Durante la guerra equipaggi\u00f2 i reparti del Regio Esercito su tutti i fronti della seconda guerra mondiale.\nTecnica.\nIl telaio in tubolari d'acciaio, con freni a tamburo. Il passo \u00e8 di 2200 mm, la carreggiata 900 mm, la luce da terra 205 mm. Il cassone, da 500 kg di portata, ha dimensioni 1240\u00d7900\u00d7320. Il motore \u00e8 monocilindrico verticale a quattro tempi a benzina con carburatore Dell'Orto, erogante 20 hp. La cilindrata \u00e8 di 498 cm\u00b3, con alesaggio di 84\u00a0mm e corsa di 90\u00a0mm. Il cambio a quattro velocit\u00e0 si aziona con leva a mano a destra del serbatoio. La trasmissione \u00e8 ad albero cardanico."}
{"id": "4681807", "revid": "830939", "url": "https://it.wikipedia.org/wiki?curid=4681807", "title": "Conversazioni con Carlo Maria Martini", "text": "Conversazioni con Carlo Maria Martini \u00e8 un saggio scritto da Eugenio Scalfari e da Vito Mancuso ed \u00e8 stato pubblicato nel settembre del 2012, all'indomani della morte del cardinale, dalla Fazi editore nella collana \"Campo dei Fiori\".\nContenuti.\nIl libro raccoglie le conversazioni tra il giornalista e il cardinale avvenute dal 1996 al 2011 e pubblicate di volta in volta sul quotidiano. Gli argomenti trattati riguardano problemi e temi del mondo di oggi compresi quelli prettamente legati al tema della fede sui quali i due si trovano su posizioni opposte. Il cardinale e il giornalista laico sono infatti espressione di due mondi diversi, culturalmente e spiritualmente, ma esprimono anche due dimensioni, il credente e il non credente, che sono per\u00f2 dentro ciascuno a stimolare domande inquietanti proprio di chi \u00e8 abituato all'esercizio del pensiero.\nLi unisce un particolare modo di intendere il dialogo, come incontro di spiriti liberi, aperti alle posizioni degli altri per capire e non prevalere col proprio punto di vista secondo l'esperienza della \"Cattedra dei non credenti\" fatta dal cardinale quando era a Milano. \u00c8 il metodo Martini che unisce l'esercizio del pensiero razionale con le ragioni del cuore mostrando che solo questi due elementi riescono a trasformare un incontro in un'espressione di spiritualit\u00e0 umana.\nIl testo si struttura in una parte centrale (\"Conversazioni con Carlo Maria Martini di Eugenio Scalfari\") che contiene le cinque conversazioni. Prima conversazione Roma, ottobre 1996 (Articolo: \"Il laico, il cardinale e il paese senza etica\"). Seconda conversazione Gallarate, 10 giugno 2009 (Articolo: \"Il cardinale Martini: 'Un concilio sul divorzio\"'). Terza conversazione Gallarate, 27 gennaio 2010 (Articolo: \"La Chiesa, il potere e il Grande Inquisitore\"). Quarta conversazione Gallarate, 10 maggio 2010 (Articolo: \"Ragionando con Martini di peccato e Resurrezione\"). Quinta conversazione Gallarate, 6 dicembre 2010 (Articolo: \"Il senso della vita nelle parole di Ges\u00f9\").\nLa parte iniziale ha la premessa e l'introduzione (\"Le cose che ci tengono insieme\") di Mancuso che comprende un'analisi del nostro tempo.\nLa parte finale ha una \"Lettera aperta al cardinale Martini\" dello stesso Mancuso, che \u00e8 un atto di omaggio al \"padre\" spirituale e nello stesso tempo trae le conclusioni sul significato delle conversazioni e \"La preghiera del cardinale e quella di un laico\" di Scalfari, che \u00e8 una meditazione sulla morte. Completa una sezione, \"In memoriam\", con due articoli degli autori pubblicati il 1\u00ba settembre del 2012 (\"Un uomo di Dio\" di Vito Mancuso e \"La fede e il dubbio\" di Eugenio Scalfari)."}
{"id": "4681811", "revid": "466539", "url": "https://it.wikipedia.org/wiki?curid=4681811", "title": "Banja Luka Challenger 2013 - Singolare", "text": "Il singolare del Banja Luka Challenger 2013 \u00e8 stato un torneo di tennis facente parte dell'ATP Challenger Tour 2013.\nVictor H\u0103nescu \u00e8 il detentore del titolo, ma ha deciso di non giocare quest'anno.\nAlja\u017e Bedene ha battuto in finale l'argentino Diego Schwartzman con il punteggio di 6-3, 6-4."}
{"id": "4681812", "revid": "690118", "url": "https://it.wikipedia.org/wiki?curid=4681812", "title": "Gilera Mercurio", "text": ""}
{"id": "4681813", "revid": "288300", "url": "https://it.wikipedia.org/wiki?curid=4681813", "title": "Roberto Rocco Boscaglia", "text": ""}
{"id": "4681817", "revid": "767487", "url": "https://it.wikipedia.org/wiki?curid=4681817", "title": "Benoordenhout", "text": "Benoordenhout \u00e8 un quartiere dello stadsdeel di Haagse Hout, nella citt\u00e0 de L'Aia. Oltre che da Benoordenhout, Haagse Hout \u00e8 costituito dai quartieri di Haagse Bos, Bezuidenhout e Mariahoeve en Marlot.\nIl nome deriva dal nome del quartiere adiacente, Haagse Bos che in olandese significa \"foresta de L'Aia\". \"Benoorden\" significa invece \"situato a nord di\" ed \"hout\" \u00e8 un termine arcaico che sta per bosco. In olandese moderno, il termine \"hout\" significa legno.\nIl quartiere di Benoordenhout \u00e8 situato a nord-est dal centro della citt\u00e0 ed \u00e8 delimitato da Koningskade, Raamweg, l'Hubertuspark, le caserme e le dune a nord di Waalsdorperweg, il limite cittadino al confine con Wassenaar, il quartiere di Haagse Bos e quello di Malieveld.\nBenoordenhout \u00e8 a sua volta diviso in sette aree: il Nassaubuurt, Uilennest, Duinzigt, Waalsdorp, Arendsdorp, Clingendael e l'area intorno a Van Hoytemastraat.\nCollegamenti esterni.\n "}
{"id": "4681818", "revid": "113757", "url": "https://it.wikipedia.org/wiki?curid=4681818", "title": "Civil Service F.C.", "text": ""}
{"id": "4681819", "revid": "767487", "url": "https://it.wikipedia.org/wiki?curid=4681819", "title": "Michael Strogoff (film 1908)", "text": "Michael Strogoff \u00e8 un cortometraggio muto del 1908. Nei credit non viene riportato il nome del regista.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl cortometraggio della durata di una bobina, usc\u00ec nelle sale cinematografiche USA il 15 aprile 1908."}
{"id": "4681820", "revid": "648716", "url": "https://it.wikipedia.org/wiki?curid=4681820", "title": "Diritti LGBT in Qatar", "text": "In Qatar gli atti omosessuali tra maschi adulti sono illegali, mentre formalmente quelli tra donne non vengono proibiti; non vi \u00e8 alcun riconoscimento giuridico per le coppie gay.\nPrima del 2004, l'art. 201 del codice penale puniva la sodomia fra adulti consenzienti con pene che potevano giungere anche fino a 5 anni di detenzione. Dal 1990 in poi vi sono state diverse segnalazioni di applicazione di tale legge contro lavoratori stranieri. A partire dal 2004, l'art 296 stabilisce la reclusione da uno a tre anni.\nNel 1990 vi sono stati diversi arresti di lavoratori provenienti dalle Filippine per condotta omosessuale. Nel 1995 un cittadino statunitense in visita nel paese \u00e8 stato condannato a sei mesi di prigione e 90 frustate per attivit\u00e0 omosessuale.\nI gruppi che si battono per i diritti dei gay hanno infine criticato la FIFA per aver scelto di far ospitare il campionato mondiale di calcio 2022 proprio in Qatar, un paese che perseguita gli omosessuali. Un parlamentare olandese ha proposto che la squadra nazionale giocasse con una casacca rosa, in segno di protesta contro la grave situazione vigente."}
{"id": "4681821", "revid": "729019", "url": "https://it.wikipedia.org/wiki?curid=4681821", "title": "Stazione di Noborito", "text": "La \u00e8 una stazione ferroviaria di interscambio situata nel quartiere di Tama-ku della citt\u00e0 di Kawasaki, nella prefettura di Kanagawa in Giappone. La stazione \u00e8 in realt\u00e0 costituita dalle stazioni della JR East e delle Ferrovie Odaky\u016b integrate in un unico complesso.\nStruttura.\nStazione JR.\nLa stazione JR \u00e8 realizzata in superficie con un marciapiede laterale e uno a isola con tre binari totali. Il fabbricato viaggiatori \u00e8 sospeso sopra i binari ed \u00e8 presente un'unica zona tornelli. Sono presenti due uscite (uscita sud, Ikuta-ryokuchiguchi e uscita nord, Tamagawaguchi)\nStazione Odaky\u016b.\nLa stazione Odaky\u016b \u00e8 realizzata su viadotto, e qui il quadruplicamento dei binari passa a tre binari. Sono presenti quindi una banchina a isola e una laterale. Il triplicamento dei binari \u00e8 stato completato nel 2009, cos\u00ec come un restyling della stazione."}
{"id": "4681822", "revid": "110157", "url": "https://it.wikipedia.org/wiki?curid=4681822", "title": "Kidon", "text": "Kidon (\u00ab baionetta \u00bb in ebraico) \u00e8 un'unit\u00e0 operativa dei servizi segreti israeliani (Mossad), facente parte della direzione operativa (Caesarea).\nCreato all'inizio degli anni settanta, e incluso nella Metsada, aveva come proprio finalit\u00e0 di uccidere i nemici di Israele. Tra i suoi compiti anche operazioni di sabotaggio e rapimenti. I suoi membri si chiamano \"kidon\" (plurale \"kidonim\").\nL'unit\u00e0 contava nel 1998 circa 48 membri ripartiti in commando di quattro elementi (tre uomini e una donna). Tutti i bersagli affidati al Kidon sono stati in precedenza dichiarati colpevoli da giuristi a Tel Aviv.\nSecondo Michael Ross, la divisione Kidon non opera in Paesi ostili ad Israele.\nOperazioni celebri.\nDurante gli anni 70, sotto l'impulso di Golda Meir, il Mossad esegu\u00ec diversi assassini di membri del gruppo terroristico Settembre Nero, responsabile della presa in ostaggio e del massacro di 11 atleti israeliani ai giochi olimpici di Monaco nel 1972.\n. A seguito della sua morte, il progetto viene abbandonato."}
{"id": "4681825", "revid": "767487", "url": "https://it.wikipedia.org/wiki?curid=4681825", "title": "Grand Prix de Fourmies 2003", "text": "Il Grand Prix de Fourmies 2003, settantunesima edizione della corsa, si svolse il 14 settembre 2003, per un percorso totale di 200\u00a0km. Fu vinto dall'australiano Baden Cooke che giunse al traguardo con il tempo di 4h36'23\" alla media di 43,41\u00a0km/h.\nAl traguardo 120 ciclisti portarono a termine la gara."}
{"id": "4681830", "revid": "767487", "url": "https://it.wikipedia.org/wiki?curid=4681830", "title": "Milo\u0161 Stojanovi\u0107", "text": ""}
{"id": "4681831", "revid": "767487", "url": "https://it.wikipedia.org/wiki?curid=4681831", "title": "White Shadow", "text": "White Shadow \u00e8 un film del 2013 diretto da Noaz Deshe, alla sua opera prima.\nIl film \u00e8 stato presentato in concorso al Festival di Venezia 2013 nella sezione Settimana internazionale della critica, dove ha vinto il Leone del futuro - Premio Venezia opera prima \"Luigi De Laurentiis\".\nTrama.\nIn Tanzania nel 2008 si consuma un macabro commercio di organi e pezzi umani di persone affette da albinismo, che medici/stregoni locali utilizzano per ricavarne pozioni magiche. Alias \u00e8 un ragazzino albino, che dopo aver assistito al massacro del padre, anch'egli albino, sotto i colpi del machete, viene mandato dalla madre in citt\u00e0 a casa dello zio Kosmos.\nAlias si guadagna da vivere perlustrando le discariche e vendendo chincaglierie ai semafori, cercando di sfuggire al suo tragico destino."}
{"id": "4681832", "revid": "47767", "url": "https://it.wikipedia.org/wiki?curid=4681832", "title": "Gyongyvirag", "text": ""}
{"id": "4681833", "revid": "47767", "url": "https://it.wikipedia.org/wiki?curid=4681833", "title": "Gyongyver", "text": ""}
{"id": "4681834", "revid": "287204", "url": "https://it.wikipedia.org/wiki?curid=4681834", "title": "Gyongyi", "text": ""}
{"id": "4681841", "revid": "729019", "url": "https://it.wikipedia.org/wiki?curid=4681841", "title": "Aero A-304", "text": "LAero A-304 era un bombardiere leggero ricognitore monoplano, bimotore, prodotto dall'azienda cecoslovacca Aero Vodochody negli anni trenta del XX secolo.\nStoria del progetto.\nDopo il rifiuto della compagnia nazionale \u010ceskoslovensk\u00e9 St\u00e1tn\u00ed Aerolinie di acquistare il velivolo da trasporto civile Aero A-204, tale aereo suscit\u00f2 l'interesse del Ministero della Difesa Nazionale (MNO). Il crescere delle tensioni con la Germania port\u00f2 il governo a varare un piano di emergenza per il riequipaggiamento delle forze armate. Nel 1936 venne emessa una specifica relativa all'adozione di un nuovo bombardiere leggero con secondarie capacit\u00e0 di ricognizione. Al requisito risposero la Letov, con il progetto \u0160-50, la CSK-Praga con l'E-71 e l'Aero con un derivato del precedente A-204. Vincitore della specifica fu ritenuto il nuovo A-304 che, nel corso del 1937, ottenne un ordine per 15 esemplari da parte del Ministero della Difesa. L'ufficio tecnico della ditta mantenne la configurazione originale del precedente tipo, introducendo un muso vetrato per il bombardiere/osservatore, e i nuovi motori sovralimentati Walter Super Castor 1-MR da 430\u00a0CV a 0\u00a0m. Il prototipo effettu\u00f2 il suo primo volo nel corso dello stesso anno.\nTecnica.\nL'Aero A-204 era un velivolo da bombardamento leggero e ricognizione dall'aspetto convenzionale; monoplano bimotore ad ala bassa di costruzione mista.\nLa fusoliera e i piani di coda presentavano una struttura realizzata in tubi di acciaio saldati, rivestita in tela. La stessa terminava posteriormente in una coda tradizionale dotata di impennaggio monoderiva L'ala era montata bassa e a sbalzo, realizzata in legno e ricoperta da un rivestimento lavorante in compensato.\nLa fusoliera a sezione ovale integrava la cabina di pilotaggio a posti affiancati, dotata di doppi comandi, per l'addestramento degli allievi piloti. Era stata prevista l'installazione di una fotocamera da ricognizione ad azionamento manuale sul muso, ed una ad azionamento automatico sul retro della fusoliera.\nIl carrello d'atterraggio presentava configurazione a triciclo classico con gli elementi anteriori, retrattili per azionamento idraulico, che alloggiavano nella parte posteriore delle gondole motori, integrati da un ruotino posteriore d'appoggio posizionato sotto la coda, dotato di carenatura.\nLa propulsione era assicurata da due motori radiali sovralimentati, posizionati in gondole alari, Walter Super Castor I-MR. a 9 cilindri raffreddati ad aria eroganti la potenza 430 CV al livello del mare, ed azionanti un'elica tripala metallica. Tutto il combustibile era ospitato nelle ali e la capacit\u00e0 totale era pari a 924 litri (244 galloni).\nL'armamento si basava su tre mitragliatrici calibro 7,92\u00a0mm, una tipo ZB-30 era installata sul muso in caccia, una tipo Vz 30 in una torretta dorsale ad azionamento manuale, mentre una tipo Vs 30 era installata in una postazione ventrale, ricavata da una botola sul pavimento. La capacit\u00e0 di trasporto bombe era pari a 300\u00a0kg.\nImpiego operativo.\nLe consegne iniziarono nel corso del 1938, e i collaudi a cui fu sottoposto il prototipo diedero esito positivo, tanto che il Ministero della Difesa aument\u00f2 l'ordine a 19 esemplari. Entro la fine dell'anno la consegna dei primi quindici A-304 era stata completata quando le forze tedesche occuparono la Boemia e la Moravia, e i velivoli furono prontamente incorporati dalla Luftwaffe. Nel corso del 1938 l'aereo aveva interessato le aeronautiche di Grecia e Romania, ma ogni ulteriore sviluppo fu bloccato dalla autorit\u00e0 tedesche.\nBulgaria.\nIn seguito all'adesione del Regno di Bulgaria al Patto Tripartito l'aeronautica bulgara ricevette la fornitura di numerosi tipi in surplus della Luftwaffe. Fra questi aerei si trovavano anche cinque Aero A-304 che, designati \"Pelikan\", prestarono servizio con compiti antisommergibili sul mar Nero fino alla loro radiazione avvenuta nel 1943, quando l'ultimo esemplare fu destinato a compiti di collegamento.\nGermania.\nNel marzo 1939 l'aeronautica tedesca requis\u00ec tutti i velivoli in servizio presso quella cecoslovacca, e tra di essi vi erano anche i quindici Aero A-304. Le cellule dei rimanenti quattro esemplari del secondo ordine si trovavano ancora in costruzione, e furono demolite in fabbrica. Gli aerei entrarono in servizio presso la Flugzeugfuhrerschule (scuola di pilotaggio) A/B 71. a Prostejov, nei pressi di Olomouc, in Moravia. A partire dall'inizio del 1941 i velivoli superstiti furono resi disponibili per l'esportazione."}
{"id": "4681843", "revid": "767487", "url": "https://it.wikipedia.org/wiki?curid=4681843", "title": "La scomparsa di Eleanor Rigby", "text": "La scomparsa di Eleanor Rigby (\"The Disappearance of Eleanor Rigby\") \u00e8 un film del 2013 scritto e diretto da Ned Benson, con protagonisti Jessica Chastain e James McAvoy.\nLa pellicola narra la storia d'amore di una coppia sposata di New York, raccontata dai punti di vista del marito e della moglie.\nInizialmente diviso in due parti (\"The Disappearance of Eleanor Rigby: Him\" e \"The Disappearance of Eleanor Rigby: Her\"), vengono poi unite per la distribuzione cinematografica.\nIl film viene presentato in anteprima mondiale, diviso in due parti, il 9 settembre 2013 al Toronto International Film Festival e successivamente proiettata alla 67\u00aa edizione del Festival di Cannes nella sezione \"Un Certain Regard\", con il titolo \"Eleanor Rigby\".\nTrama.\nConor e Eleanor sono una giovane coppia, separatasi a causa di una tragedia avvenuta tempo prima, la morte del loro unico figlio Cody, causata dalla sindrome della morte improvvisa del lattante. Poich\u00e9 Eleanor, rimasta sterile, non riesce ad avere altri figli e superare il lutto, tra i due genitori si alza un muro invisibile di silenzio. Non riescono a parlarsi, non possono pi\u00f9 neppure guardarsi, niente \u00e8 come prima, sono cambiati per sempre pur rimanendo gli stessi.\nConor si butta nel lavoro, dirige un pub con il suo migliore amico Stuart, mette in soffitta tutti i vestitini del figlio neonato e non sopporta di avere nemmeno una fotografia. Eleanor cade in una depressione intensa e straziante che la porta a tentare di uccidersi gettandosi in acqua da un ponte della ferrovia. Salvata da un passante che d\u00e0 l'allarme, decide di andarsene: lascia Conor e torna a casa dei suoi genitori, dove vive la sorella Katy, mamma single di Philip.\nLa storia viene raccontata seguendo due punti di vista: quello di Conor, tagliente, disperato, senza sfumature o mezzi toni, dove tutto \u00e8 bianco o nero, dove ci\u00f2 che importa \u00e8 la volontaria scomparsa della sua amata Eleanor, e quello di lei, pi\u00f9 complesso e sfaccettato, dove gli stessi ricordi ed episodi gi\u00e0 visti nella mente di Conor assumono molto pi\u00f9 corpo, intensit\u00e0, motivazione. Eleanor, che di cognome fa Rigby, chiamata cos\u00ec perch\u00e9 i suoi genitori si sono conosciuti mentre ascoltavano i Beatles, e Conor, normale giovane uomo in lotta con la vita, si amano e si ameranno di nuovo.\nProduzione.\nRiprese.\nLe riprese iniziano nell'estate 2012 a New York e terminano a fine agosto.\nCast.\nL'attore Joel Edgerton fu inizialmente scritturato per interpretare il ruolo di Conor Ludlow, ma dovette rifiutare il progetto e fu sostituito poi da James McAvoy.\nL'attrice Eva Green fece un provino per il ruolo di Eleanor Rigby, che poi and\u00f2 a Jessica Chastain.\nPromozione.\nIl primo trailer viene diffuso il 27 giugno 2014.\nDistribuzione.\nIl film viene presentato in anteprima mondiale, diviso in due parti, il 9 settembre 2013 al Toronto International Film Festival.\nLa pellicola \u00e8 stata distribuita nelle sale cinematografiche statunitensi a partire dal 26 settembre 2014, mentre in Italia arriver\u00e0 nel mercato direct to video a partire dal 26 marzo 2015 in tre edizioni: \"La scomparsa di Eleanor Rigby - Lei\", \"La scomparsa di Eleanor Rigby - Lui\" e \"La scomparsa di Eleanor Rigby - Loro\"."}
{"id": "4681844", "revid": "599013", "url": "https://it.wikipedia.org/wiki?curid=4681844", "title": "Eninho", "text": ""}
{"id": "4681849", "revid": "729019", "url": "https://it.wikipedia.org/wiki?curid=4681849", "title": "Stazione di Musashi-Mizonokuchi", "text": "La \u00e8 una stazione ferroviaria di interscambio situata nel quartiere di Takatsu-ku della citt\u00e0 di Kawasaki, nella prefettura di Kanagawa in Giappone. Contigua \u00e8 presente la stazione di Mizonokuchi delle Ferrovie T\u014dky\u016b con cui \u00e8 possibile effettuare un rapido interscambio.\nStruttura.\nLa stazione \u00e8 realizzata in superficie con un marciapiede laterale e uno a isola con tre binari totali."}
{"id": "4681850", "revid": "61449987", "url": "https://it.wikipedia.org/wiki?curid=4681850", "title": "Henry Puyi", "text": ""}
{"id": "4681851", "revid": "1632387", "url": "https://it.wikipedia.org/wiki?curid=4681851", "title": "Sienna", "text": "Origine e diffusione.\n\u00c8 un nome moderno, che riprende il termine inglese per la terra di Siena, una gradazione di colore rosso-arancio, la quale prende il nome dalla citt\u00e0 italiana di Siena (la cui argilla ha questo colore). La citt\u00e0, a sua volta, trae il suo nome dal gentilizio etrusco \"Saina\" o \"Seina\".\nOnomastico.\nSi tratta di un nome adespota, ovvero privo di santa patrona, quindi l'onomastico ricade il 1\u00ba novembre, festa di Ognissanti."}
{"id": "4681853", "revid": "103058721", "url": "https://it.wikipedia.org/wiki?curid=4681853", "title": "The Great Escape Artist", "text": "The Great Escape Artist \u00e8 il quarto album in studio del gruppo musicale statunitense Jane's Addiction, pubblicato il 18 ottobre 2011 dalla Capitol.\nIl disco \u00e8 stato pubblicato dopo sette anni da \"Strays\". I singoli estratti dall'album sono le canzoni \"End to the Lies\", \"Underground\" e \"Irresistible Force\". L'album \u00e8 stato valutato freddamente dalla critica che tuttavia ha elogiato il cambiamento artistico del gruppo ed \u00e8 stato paragonato a lavori dei Muse e Radiohead.\nIl disco.\nL'album ha ottenuto un modesto successo negli Stati Uniti ed alcuni lo hanno definito una versione \"esotica\" di Nothing's Shocking . Il gruppo ha sperimentato sonorit\u00e0 moderne ed elettroniche richiamanti il genere dance rock e l'art rock ma restano comunque le radici Heavy metal della band grazie ai riff potenti di Dave Navarro. Successivamente Farrell ha dichiarato che il successivo album della band dovr\u00e0 essere basato su altri stili e temi."}
{"id": "4681855", "revid": "1543377", "url": "https://it.wikipedia.org/wiki?curid=4681855", "title": "Divisione Nazionale A Gold", "text": "La Divisione Nazionale A Gold (chiamata inizialmente \"Primo Campionato Nazionale Dilettanti Gold\"), denominata ufficialmente DNA Adecco Gold per ragioni di sponsor, \u00e8 stata per la stagione 2013-2014 il secondo livello del campionato italiano di pallacanestro, ed \u00e8 il massimo livello dilettantistico, andata poi a confluire nella nuova Serie A2.\nFormula.\nLa formula del campionato prevedeva la partecipazione di 16 squadre. Le prime 7 classificate al termine della stagione regolare prendono parte ai playoff per la promozione in Serie A, insieme alla prima classificata del campionato Silver. Le ultime due classificate retrocedono nel girone Silver."}
{"id": "4681856", "revid": "339392", "url": "https://it.wikipedia.org/wiki?curid=4681856", "title": "Legadue Gold", "text": ""}
{"id": "4681858", "revid": "767487", "url": "https://it.wikipedia.org/wiki?curid=4681858", "title": "Rosalia von Rauch", "text": "Biografia.\nRosalia era figlia di Gustav von Rauch, ministro prussiano della guerra, e di sua moglie, Rosalia Holtzendorff. Era damigella d'onore della principessa Marianna di Orange-Nassau.\nMatrimonio.\nSpos\u00f2, il 13 giugno 1853 a Meiningen, il principe Alberto di Prussia (1809-1872). Il 28 maggio 1853, fu nominata la contessa di Hohenau. Ebbero due figli:\nA causa della loro unione gli \u00e8 stato negato l'accesso a corte. Alberto fece costruire a Dresda un castello. Dopo la morte del marito, Rosalia visse in ritiro al castello."}
{"id": "4681859", "revid": "1310927", "url": "https://it.wikipedia.org/wiki?curid=4681859", "title": "Mitch Apau", "text": "Carriera.\nDopo aver trascorso quattro stagioni nella seconda serie con il Veendam, nel 2013 passa all'RKC Waalwijk con cui debutta in Eredivisie.\nIn seguito ha giocato con il e con gli sloveni dell'.\nDall'estate del 2018 si \u00e8 trasferito allo ."}
{"id": "4681860", "revid": "1310927", "url": "https://it.wikipedia.org/wiki?curid=4681860", "title": "Eder Lu\u00eds de Carvalho", "text": ""}
{"id": "4681861", "revid": "767487", "url": "https://it.wikipedia.org/wiki?curid=4681861", "title": "Grand Prix de Fourmies 2002", "text": "Il Grand Prix de Fourmies 2002, settantesima edizione della corsa e valida come evento del circuito UCI categoria 1.1, si svolse il 15 settembre 2002, per un percorso totale di circa 180\u00a0km. Fu vinto dall'italiano Gianluca Bortolami che giunse al traguardo con il tempo di 4h28'05\" alla media di 40,28\u00a0km/h.\nAl traguardo 114 ciclisti portarono a termine la gara."}
{"id": "4681862", "revid": "287204", "url": "https://it.wikipedia.org/wiki?curid=4681862", "title": "Agileo", "text": "Eforo nel 227 a.C., fu l'unico superstite dell'attentato agli efori organizzato da Cleomene III.\nBiografia.\nAgileo era uno dei cinque efori che erano stai eletti nel 227 a.C., quando Cleomene III, il re di Sparta, volendo applicare con la massima autorit\u00e0 il suo progetto di riforma, progett\u00f2 di assassinare questi magistrati in modo da non avere ostacoli politici all'applicazione della nuova legge che voleva promulgare.\nLa riforma consisteva nella redistribuzione delle terre, all'epoca nelle mani di pochi latifondisti, a tutti i cittadini, in modo da pareggiare gli squilibri sociali che stavano minando la societ\u00e0 spartana. Gli efori, eletti col sostegno dei proprietari terrieri, costituivano un impedimento all'applicazione della riforma, che gi\u00e0 era costata la vita al precedente re Agide IV.\nCleomene organizz\u00f2 l'attentato mentre i cinque efori, come di consueto, si trovavano insieme a pranzo. Il re, mentre stava tornando in citt\u00e0 da una campagna militare vittoriosa contro la Lega achea, invi\u00f2 il messaggero Euriclida alla mensa degli efori per riferire un finto messaggio. Mentre il messaggero stava riferendo il messaggio, entrarono nella stanza da pranzo alcuni uomini fidati del re, tra i quali Tiricione e Febide, che, sguainate le spade, assalirono di sorpresa i magistrati. Quattro di costoro morirono sul colpo mentre Agileo, colpito solo di striscio, si finse morto e poco dopo, approfittando della confusione, fugg\u00ec e si rifugi\u00f2 nel tempio della Paura, che, come ci riferisce Plutarco, solo per caso trov\u00f2 con la porta aperta.\nIl giorno successivo, quando ormai Cleomene si era impadronito del potere assoluto e dava inizio alla sua riforma, Agileo usc\u00ec dal santuario e fu risparmiato.\nAgileo e i suoi colleghi furono gli ultimi efori ad esercitare la loro magistratura con pieni poteri. L'eforato, abolito ufficialmente da Cleomene dopo l'attentato, fu ripristinato solo dopo la sconfitta del re a Sellasia (222 a.C.), ma completamente svuotato di ogni autorit\u00e0, in quanto Sparta fu dapprima annessa alla lega achea e poi alla provincia romana dell'Acaia."}
{"id": "4681864", "revid": "123864384", "url": "https://it.wikipedia.org/wiki?curid=4681864", "title": "Divisione Nazionale A Silver", "text": "La Divisione Nazionale A Silver (chiamata inizialmente \"Primo Campionato Nazionale Dilettanti Silver\"), denominata ufficialmente DNA Adecco Silver per ragioni di sponsor, \u00e8 stata nella stagione 2013-2014 il terzo livello del campionato italiano di pallacanestro, e il secondo livello dilettantistico, andando poi a confluire assieme alla DNA Gold nella nuova Serie A2.\nFormula.\nLa formula del campionato prevedeva la partecipazione di 16 squadre. La prima classificata al termine della stagione regolare viene promossa nel campionato Gold, e inoltre prende parte ai playoff per la promozione in Serie A, insieme con le prime 7 del campionato Gold.\nLe squadre classificatesi dal 2\u00ba al 9\u00ba posto disputano i playoff; la squadra vincente viene promossa nel campionato Gold. Le ultime 3 squadre della stagione regolare retrocedono in Divisione Nazionale B."}
{"id": "4681865", "revid": "339392", "url": "https://it.wikipedia.org/wiki?curid=4681865", "title": "Legadue Silver", "text": ""}
{"id": "4681866", "revid": "466539", "url": "https://it.wikipedia.org/wiki?curid=4681866", "title": "Banja Luka Challenger 2013 - Doppio", "text": "Il doppio del Banja Luka Challenger 2013 \u00e8 stato un torneo di tennis facente parte dell'ATP Challenger Tour 2013.\nMarin Draganja e Lovro Zovko sono i detentori del titolo, ma hanno deciso di non giocare questa edizione; Draganja ha giocato in coppia con Nikola Mekti\u0107.\nMarin Draganja e Nikola Mekti\u0107 hanno battuto in finale Dominik Meffert e Oleksandr Nedovjesov con il punteggio di 6-4, 3-6, [10-6]."}
{"id": "4681870", "revid": "224230", "url": "https://it.wikipedia.org/wiki?curid=4681870", "title": "Giuseppe II del Sacro Romano Impero", "text": ""}
{"id": "4681871", "revid": "224230", "url": "https://it.wikipedia.org/wiki?curid=4681871", "title": "Leopoldo II del Sacro Romano Impero", "text": ""}
{"id": "4681873", "revid": "1915706", "url": "https://it.wikipedia.org/wiki?curid=4681873", "title": "Rasagilina", "text": "La rasagilina \u00e8 un farmaco utilizzato per la cura del Parkinson.\n\u00c8 un inibitore delle monoaminossidasi (MAO), sia di tipo A che B, sebbene evidenzi un'attivit\u00e0 maggiore nei confronti delle MAO di tipo B.\n\u00c8 stato sviluppato dalla Teva Pharmaceutical Industries."}
{"id": "4681874", "revid": "224230", "url": "https://it.wikipedia.org/wiki?curid=4681874", "title": "Francesco II del Sacro Romano Impero", "text": ""}
{"id": "4681879", "revid": "486946", "url": "https://it.wikipedia.org/wiki?curid=4681879", "title": "PES (serie di videogiochi)", "text": ""}
{"id": "4681881", "revid": "73843", "url": "https://it.wikipedia.org/wiki?curid=4681881", "title": "Corea del Sud ai Giochi della XIX Olimpiade", "text": "La Corea del Sud partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 54 atleti impegnati in 11 discipline. Il bottino della squadra, alla sua sesta partecipazione ai Giochi estivi, fu di una medaglia d'argento e una di bronzo, entrambe conquistate nel pugilato."}
{"id": "4681883", "revid": "124980863", "url": "https://it.wikipedia.org/wiki?curid=4681883", "title": "Robbin Ruiter", "text": "Carriera.\nDopo l'esordio con il Volendam, nella stagione 2012-2013 passa all'Utrecht, con cui gioca 33 partite in Eredivisie. Resta all'Utrecht per cinque stagioni. Nel 2017 si trasferisce al Sunderland, club della Championship inglese. Due anni dopo torna in Olanda, firmando un contratto biennale con il PSV. Non trovando spazio, nell'estate del 2020 viene ceduto per 250.000 euro al Willem II.\nStatistiche.\nPresenze e reti nei club.\n\"Statistiche aggiornate al 27 gennaio 2019\"."}
{"id": "4681884", "revid": "288300", "url": "https://it.wikipedia.org/wiki?curid=4681884", "title": "Robin Ruitter", "text": ""}
{"id": "4681885", "revid": "599013", "url": "https://it.wikipedia.org/wiki?curid=4681885", "title": "A Gilded Fool", "text": ""}
{"id": "4681886", "revid": "61051", "url": "https://it.wikipedia.org/wiki?curid=4681886", "title": "Villacoublay", "text": ""}
{"id": "4681887", "revid": "339392", "url": "https://it.wikipedia.org/wiki?curid=4681887", "title": "Sapienza di Dio", "text": ""}
{"id": "4681888", "revid": "1310927", "url": "https://it.wikipedia.org/wiki?curid=4681888", "title": "Davy Bulthuis", "text": "Carriera.\nHa esordito con l'Utrecht in Eredivisie nella stagione 2010-2011."}
{"id": "4681889", "revid": "288300", "url": "https://it.wikipedia.org/wiki?curid=4681889", "title": "Dave Bulthuis", "text": ""}
{"id": "4681890", "revid": "858648", "url": "https://it.wikipedia.org/wiki?curid=4681890", "title": "Altri tempi (film 1952)", "text": ""}
{"id": "4681891", "revid": "228587", "url": "https://it.wikipedia.org/wiki?curid=4681891", "title": "Gara di WTCC degli Stati Uniti 2013", "text": "La Gara di WTCC degli Stati Uniti 2013 fu il nono round del World Touring Car Championship 2013 e la seconda edizione della gara statunitense. Si tenne l'8 settembre 2013 al Sonoma Raceway, a Sonoma, California, negli Stati Uniti d'America.\nGara-1 venne vinta da Tom Chilton di RML, alla sua prima vittoria in WTCC. In gara-2, invece, il primo gradino del podio fu ottenuto da Gabriele Tarquini con la sua Castrol Honda World Touring Car Team. La Honda si assicur\u00f2 il campionato costruttori dopo gara-2.\nVigilia.\nMuller era al comando del campionato piloti con 132 punti davanti a Michel Nykj\u00e6r. Muller ebbe la prima opportunit\u00e0 matematica di assicurarsi il quarto titolo personale in gara-2. Nykj\u00e6r era al primo posto nel Trofeo Yokohama Indipendenti.\nLe Honda Civic WTCC guadagnarono 10\u00a0kg a causa del sistema di compensazione dei pesi, raggiungendo 1,160\u00a0kg. Le SEAT Le\u00f3n WTCC persero 10\u00a0kg, arrivando a 1,140\u00a0kg, quindi sotto al peso base di 1,150\u00a0kg. Le Chevrolet, le BMW e le Lada non subirono alcun cambiamento.\nFredy Barth torn\u00f2 alla Wiechers-Sport, rimpiazzando Jos\u00e9 Mar\u00eda L\u00f3pez, mentre Tom Boardman ritorn\u00f2 con la sua Special Tuning Racing.\nResoconto.\nTest e prove libere.\nTiago Monteiro fu il pi\u00f9 veloce nella sessione di test di venerd\u00ec, davanti a Robert Huff. James Thompson danneggi\u00f2 la sua sospensione a inizio prove e continu\u00f2, concludendo 17\u00ba.\nPepe Oriola condusse il trio di Chevrolet nella prima sessione di prove libere, davanti a Chilton e Yvan Muller. La sessione fu stoppata presto, quando la ROAL Motorsport di Tom Coronel sbatt\u00e9 contro le barriere alla curva 11.\nMuller fu al top nella seconda sessione di prove libere, davanti a Norbert Michelisz e Hugo Valente. La sessione venne brevemente fermata quando il compagno di Valente, Fernando Monje, si schiant\u00f2 alla curva 9.\nQualifiche.\nMonteiro fu il primo pilota a scendere in pista all'inizio delle qualifiche. Alex MacDowall perse il posteriore della sua Chevrolet Cruze all'uscita della curva 1 e usc\u00ec dal tracciato, ma riprese ben presto l'asfalto; Fernando Monje e Chilton fecero simili escursioni fuori pista alla prima curva durante la Q1. Muller fu il pi\u00f9 veloce in questa fase, con i tre piloti Honda vicini a lui, fin quando Oriola non si inser\u00ec al 3\u00ba posto. Marc Basseng mise insieme un giro veloce alla fine della sessione, riuscendo cos\u00ec a rientrare nella top 12, mentre Mehdi Bennani fece la stessa cosa a spese di Coronel. Muller fu ancora il pi\u00f9 veloce a fine sessione, con le Honda di Monteiro e Michelisz 2\u00ba e 3\u00ba.\nMonteiro fu il primo a segnare il tempo anche in Q2, ma fu velocemente battuto da Muller, poi Chilton si inser\u00ec al 2\u00ba posto. Dopo il primo tentativo, la maggior parte delle vetture torn\u00f2 ai box, nel momento in cui Nykj\u00e6r usciva per segnare il suo tempo. Tarquini segn\u00f2 solo un giro veloce e si classific\u00f2 10\u00ba, assicurandosi la pole position per gara-2; Chilton, poi, divenne il pi\u00f9 veloce davanti a Muller, ottenendo cos\u00ec la sua prima pole position in WTCC.\nDopo le qualifiche, la posizione di partenza del pilota della NIKA Racing Nykj\u00e6r e la coppia della Campos Racing (Monje e Valente) furono trovati con regolazioni tecniche irregolari, di conseguenza persero i loro tempi di qualifica e furono costretti a partire dal fondo in entrambe le gare del week-end. Michelisz sarebbe poi partito dal fondo dello schieramento per aver cambiato il motore prima delle qualifiche.\nWarm-up.\nMichelisz fu il pi\u00f9 veloce nella sessione mattiniera del warm-up davanti a Thompson, mentre Chilton fu 6\u00ba.\nGara-1.\nChilton mantenne il comando mentre Monteiro pass\u00f2 Muller, salendo al 2\u00ba posto. Alla fine del giro Muller fu messo sotto pressione da MacDowall. Bennani si gir\u00f2 al giro 2, con Barth che fece la stessa azione per evitare il pilota della BMW: di conseguenza, entrambi scesero a fondo classifica. Darryl O'Young giunse in pit-lane dopo due giri per le riparazioni. Al giro 3 Monteiro inizi\u00f2 a battagliare con Chilton per il comando, mentre pi\u00f9 indietro Coronel lottava con Huff per il 7\u00ba posto. Dal giro 8 si form\u00f2 un trenino di vetture dietro ad Huff con il suo compagno Basseng che attaccava Coronel. Al giro 10, quest'ultimo riusc\u00ec a passare Huff con un piccolo tamponamento al paraurti posteriore della SEAT. Chilton riusc\u00ec a convertire la sua prima pole position in WTCC nella prima vittoria, davanti a Monteiro e Muller che completarono il podio. Monje e Barth furono corpo a corpo sulla linea del traguardo, con Monje leggermente davanti, mentre Nykj\u00e6r concluse 13\u00ba dopo essere partito dal fondo della griglia.\nDopo la gara, a Boardman e Monje vennero assegnati 30 secondi di penalit\u00e0 per partenza anticipata, che li hanno relegati rispettivamente dal 12\u00ba al 16\u00ba posto il primo e dal 21\u00ba al 23\u00ba il secondo..\nGara-2.\nTarquini si invol\u00f2 davanti a Bennani alla curva 2, mentre Ren\u00e9 M\u00fcnnich usc\u00ec di pista. Pi\u00f9 indietro, Muller inizi\u00f2 la sua rimonta e ottenne il 6\u00ba posto davanti a Monteiro. Al giro-2 Huff rallent\u00f2 a causa di una foratura alla gomma anteriore destra e torn\u00f2 in pit-lane. Muller\naveva ormai raggiunto Nash, che per\u00f2 lo teneva a bada, permettendo cos\u00ec a Monteiro di tenere il passo delle Chevrolet. Muller riusc\u00ec nel sorpasso al giro 4 al primo tornante, Monteiro poi fece una manovra simile su Nash all'ultima curva. Al giro 5 Coronel pass\u00f2 anche Nash, che si trovava ora al 7\u00ba posto quando era 4\u00ba nel giro precedente. Charles Ng fini\u00ec in testacoda alla curva 6 e dopo aver portato un po' di sabbia in pista riusc\u00ec a continuare. Bennani, 2\u00ba, venne attaccato da Michelisz, mentre Nash sprofond\u00f2 ancora pi\u00f9 in basso, stavolta sorpassato da Barth al giro 9, dopo che l'inglese era riuscito a difendersi dallo svizzero per due giri. Basseng fu 10\u00ba con il ritirato di gara-1, O'Young, che provava a passare la SEAT e con il vincitore di gara-1 Chilton dietro al pilota di Hong Kong. Al giro 11 Michelisz inizi\u00f2 a lottare con la pressione impressa da Muller dietro di lui, che and\u00f2 al limite portando sabbia in pista diverse volte nel corso del giro. Chilton fece una sbavatura all'inizio del giro 12, andando lungo ma riuscendo ad evitare O'Young anche mentre riprendeva la pista. Tarquini ottenne la vittoria, con Bennani che si classific\u00f2 2\u00ba e vinse la gara tra gli indipendenti nonostante avesse avuto problemi al volante nel corso di tutta la gara, mentre Michelisz giunse 3\u00ba davanti a Muller. La Honda si assicur\u00f2 la vittoria del campionato costruttori.\nRisultati.\nQualifiche.\nNOTA - Nykj\u00e6r, Monje e Valente vengono esclusi dalle qualifiche per irregolarit\u00e0 tecniche."}
{"id": "4681892", "revid": "648716", "url": "https://it.wikipedia.org/wiki?curid=4681892", "title": "Benson Mayowa", "text": "Carriera professionistica.\nSeattle Seahawks.\nColeman firm\u00f2 coi Seattle Seahawks dopo non essere stato scelto nel Draft NFL 2013. Debutt\u00f2 come professionista nella vittoria contro i Carolina Panthers della settimana 1 mettendo a segno 2 tackle. Quella fu una delle sue due presenze nella sua prima stagione regolare. Il 2 febbraio 2014 vinse il Super Bowl XLVIII quando i Seahawks batterono i Denver Broncos per 43-8.\nOakland Raiders.\nIl 31 agosto 2015, Mayiowa firm\u00f2 con gli Oakland Raiders. Nella prima stagione in California disput\u00f2 tutte le 16 partite (di cui una come titolare) mettendo a segno 13 tackle.\nArizona Cardinals.\nNel 2018 Mayowa pass\u00f2 agli Arizona Cardinals.\nOakland Raiders.\nNel 2019 Mayowa firm\u00f2 con gli Oakland Raiders.\nSeattle Seahawks.\nIl 6 aprile 2020 Mayowa firm\u00f2 un contratto di un anno del valore di 3 milioni di dollari per fare ritorno ai Seattle Seahawks."}
