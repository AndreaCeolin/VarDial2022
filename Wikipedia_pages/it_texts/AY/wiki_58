{"id": "4704187", "revid": "288300", "url": "https://it.wikipedia.org/wiki?curid=4704187", "title": "Aleksandre Kvakhadze", "text": ""}
{"id": "4704203", "revid": "1745361", "url": "https://it.wikipedia.org/wiki?curid=4704203", "title": "Mercurio (album)", "text": "Mercurio \u00e8 il secondo album in studio del rapper italiano Emis Killa, pubblicato il 22 ottobre 2013 dalla Carosello Records.\nL'album ha debuttato alla prima posizione della classifica italiana degli album per poi venire certificato disco d'oro dalla FIMI a un mese esatto dalla sua pubblicazione; nel mese di aprile 2014, \"Mercurio\" \u00e8 stato certificato disco di platino per aver raggiunto la soglia delle 50.000 copie vendute.\nDescrizione.\nIl 30 agosto 2013 viene annunciato sul sito ufficiale di Emis Killa che il seguito di \"L'erba cattiva\" sarebbe stato pubblicato nel mese di ottobre attraverso la Carosello Records. Dopo qualche settimana vengono rivelati il titolo dell'album e la sua data di pubblicazione, mentre la copertina e la lista tracce sono state rivelate rispettivamente il 26 settembre e il 4 ottobre.\nPer promuovere \"Mercurio\" sono stati girati i videoclip per i brani \"Wow\" e \"Lettera dall'inferno\", rispettivamente pubblicati l'11 settembre e l'8 ottobre. Il primo singolo ad essere stato ufficialmente estratto dall'album \u00e8 \"Scordarmi chi ero\", pubblicato il 21 ottobre, mentre il secondo singolo \u00e8 stato \"A cena dai tuoi\", pubblicato il 2 dicembre; quest'ultimo brano ha visto la partecipazione del rapper J-Ax.\nNel 2014 Emis Killa ha pubblicato due videoclip per altrettanti brani, ovvero \"Straight Rydah\", uscito il 23 gennaio 2014, e \"Soli (Assieme)\", uscito il 14 febbraio. Il 21 marzo \u00e8 stato pubblicato per la rotazione radiofonica il terzo singolo \"Essere umano\", realizzato con la partecipazione vocale di Skin.\nEdizione speciale.\nIl 28 maggio 2014 Emis Killa ha annunciato attraverso la propria pagina Facebook un'edizione speciale dell'album, denominata \"Mercurio - 5 Stars Edition\". Pubblicato il 10 giugno, il disco contiene quattro inediti, tra cui il singolo \"Maracan\u00e3\", pubblicato il 28 maggio, e un DVD che racchiude il concerto tenuto dal rapper il 10 aprile all'Alcatraz di Milano."}
{"id": "4704207", "revid": "300067", "url": "https://it.wikipedia.org/wiki?curid=4704207", "title": "Aleksandr Har\u010denkov", "text": ""}
{"id": "4704208", "revid": "1983214", "url": "https://it.wikipedia.org/wiki?curid=4704208", "title": "Yuki Ishii", "text": "Gioca nel ruolo di schiacciatrice nelle Hisamitsu Springs.\nCarriera.\nLa carriera di Yuki Ishii inizia nei tornei scolastici giapponesi. Debutta in V.Premier League nella stagione 2010-11, iniziando la carriera professionistica nelle Hisamitsu Springs; al termine del campionato viene convocata per la prima volta nella nazionale giapponese, debuttando al Montreux Volley Masters 2011. Col club raggiunge la finale scudetto nel campionato successivo, mentre nell'annata 2012-13 disputa la stagione perfetta: si aggiudica infatti tutte le competizioni alle quali prende parte, ossia la Coppa dell'Imperatrice, il campionato, il Torneo Kurowashiki ed il V.League Top Match, competizione nella quale viene premiata come MVP; nel 2013, con la nazionale, vince la medaglia d'argento al campionato asiatico e oceaniano e quella di bronzo alla Grand Champions Cup.\nNella stagione 2013-14 vince ancora una volta la Coppa dell'Imperatrice, lo scudetto, ricevendo anche il premio di miglior servizio del torneo, e l'AVC Club Championships, venendo premiata come miglior schiacciatrice del torneo; con la nazionale si aggiudica l'argento al World Grand Prix 2014."}
{"id": "4704213", "revid": "110157", "url": "https://it.wikipedia.org/wiki?curid=4704213", "title": "Campionati mondiali di tiro a volo 1993", "text": "I campionati mondiali di tiro 1993 furono la venticinquesima edizione dei campionati mondiali di questo sport e si disputarono a Barcellona."}
{"id": "4704217", "revid": "287204", "url": "https://it.wikipedia.org/wiki?curid=4704217", "title": "Aleksandr Charcenkov", "text": ""}
{"id": "4704218", "revid": "288300", "url": "https://it.wikipedia.org/wiki?curid=4704218", "title": "Evgen Evseev", "text": ""}
{"id": "4704221", "revid": "1048993", "url": "https://it.wikipedia.org/wiki?curid=4704221", "title": "Brian Robbins", "text": "Biografia.\nFiglio dell'attore Floyd Levine, decide di seguire le orme paterne iniziando la carriera da attore negli anni ottanta, partecipando a varie produzioni televisive, come \"L'albero delle mele\", \"Il mio amico Arnold\", \"Taxi\", \"Tre cuori in affitto\", \"Supercar\", \"Genitori in blue jeans\" e molte altre.\nIl suo debutto cinematografico avviene nel 1988 con il film horror \"Ork\", interpretato al fianco di Yvonne De Carlo e Debrah Farentino. Nel 1989 conduce la versione per bambini del game show \"Pictionary\". Ottiene il suo primo ruolo importante nella sitcom \"\", dove dal 1986 al 1991 ha ricoperto il ruolo di Eric Mardian. Terminata la serie, appare in due episodi de \"Gli amici di pap\u00e0\" e recita nel film \"Gli occhi della vendetta\", con il quale termina la sua carriera da attore.\nDal 1993 si dedica alla regia e alla produzione, dirigendo documentari e episodi di serie televisive. Nel 1997 debutta alla regia cinematografica con il film \"Good Burger\", successivamente firma vari film a tema sportivo come \"Varsity Blues\", \"Pronti alla rissa\" e \"Hardball\". Per la televisione \u00e8 stato produttore di note serie televisive come \"All That\", \"Le cose che amo di te\", \"Smallville\", \"Blue Mountain State\" e \"One Tree Hill\". Dal 2007 dirige tre commedie con protagonista Eddie Murphy; \"Norbit\", \"Piacere Dave\" e \"Una bugia di troppo\". Robbins \u00e8 il fondatore di AwesomenessTV, un canale su YouTube dedicato a un pubblico adolescente.\nVita privata.\nRobbins \u00e8 sposato con la pubblicista Laura Cathcart, da cui ha avuto due figli."}
{"id": "4704225", "revid": "740722", "url": "https://it.wikipedia.org/wiki?curid=4704225", "title": "Hollywood Film Award", "text": ""}
{"id": "4704227", "revid": "916580", "url": "https://it.wikipedia.org/wiki?curid=4704227", "title": "Heterochromis", "text": ""}
{"id": "4704228", "revid": "123344055", "url": "https://it.wikipedia.org/wiki?curid=4704228", "title": "Comunit\u00e0 immaginate", "text": "Il concetto di comunit\u00e0 immaginate \u00e8 stato elaborato all'inizio degli anni '80 del Novecento da Benedict Anderson, filosofo della politica di ispirazione marxista, docente della Cornell University, che lo introdusse nel dibattito sul nazionalismo e sull'idea di nazione sulla scorta di una riflessione che andava compiendo sui virulenti esiti conflittuali, di matrice nazionalistica, che negli anni '70 erano scaturiti dai processi di decolonizzazione.\nAnderson argomentava che qualunque comunit\u00e0 politica abbastanza grande (le cui dimensioni, cio\u00e8, superassero una soglia minima, corrispondente, all'incirca, all'ordine di grandezza di un quartiere o di una piccola cittadina) non pu\u00f2 fare affidamento sulla percezione di appartenenza a un medesimo gruppo che sia basata sull'interazione faccia a faccia tra i suoi membri. In tali casi, il senso di appartenenza a una comune identit\u00e0, e la coesione interna della comunit\u00e0, devono fondarsi necessariamente sull'immaginazione delle persone che permette loro di percepirsi come membri di quel gruppo.\nOrigine del concetto.\nIl concetto di \"comunit\u00e0 immaginate\" sorse nell'ambito di una riflessione che Anderson andava compiendo su quei grandi processi storici di decolonizzazione e di costruzione di nazioni (\"nation building\") che, nel corso del Novecento, avevano mutato radicalmente l'aspetto e gli equilibri dell'atlante geopolitico mondiale, ma avevano anche portato, verso la fine degli anni '70, all'inatteso deflagrare di violenti conflitti inter-etnici di autentica matrice nazionalista, quali la guerra cambogiano-vietnamita e la guerra sino-vietnamita) L'aspetto pi\u00f9 sorprendente, ai suoi occhi di studioso di sinistra, era l'osservazione che tali conflitti coinvolgevano, su sponde contrapposte, degli stati accomunati da una medesima appartenenza all'area rivoluzionaria marxista e legati tra di loro dalla comune adesione all'Internazionale socialista.\nIl paradigma fu espresso per la prima volta in un saggio, divenuto poi un classico, dal titolo \"Imagined Communities. Reflections on the Origin and Spread of Nationalism\", pubblicato nel 1983 e ripubblicato nel 1991 con l'apporto di alcune correzioni e l'aggiunta di nuovi capitoli.\nIn esso, l'autore, fornendo un contributo fondamentale alla ricerca sul nazionalismo moderno, si pone l'obiettivo di rintracciare le radici della \"cultura del nazionalismo\", e della stessa comunit\u00e0 nazionale, non tanto nella teoria e nella prassi politica e parlamentare, quanto negli atteggiamenti e nelle pratiche condivise dagli abitanti di tale comunit\u00e0.\nIl saggio \u00e8 stato oggetto di varie edizioni e traduzioni in viarie lingue, tra cui l'edizione italiana, per manifestolibri, uscita nel 1996 (ripubblicata dallo stesso editore nel 2000) con introduzione di Marco d'Eramo. La versione italiana, condotta sulla seconda edizione inglese del 1991, incorpora, in forma di appendice, anche un saggio di Anderson dal titolo \"Il nuovo disordine mondiale\", pubblicato, in origine, sulla \"New Left Review\" nel 1992 (n. 193, maggio/giugno 1992, pp.\u00a03\u201313).\nPanoramica.\nLa riflessione di Benedict Anderson, ponendosi sulla scia del lavoro di George Mosse, ribadisce la proposta di considerare la nazione non pensandola come un dato/fatto di natura, ma come il prodotto di processi culturali e concettuali di particolare tipo, un costrutto artificiale determinato dall'incessante produzione mitopoietica di simboli, dall'invenzione di tradizioni, e dai processi di creazione di un immaginario comune e di un orizzonte di memorie collettivamente condivise: un processo di \"costruzione\", quello definito da Anderson, che si estende nel tempo e nello spazio, nel quale hanno un ruolo cruciale processi sociali e antropologi (sia artificiali, sia \"naturali\", ma a cui non sono estranee componenti completamente casuali) che vedono il prevalere di alcune lingue su altre. L'emergere dei nazionalismi \u00e8 un fenomeno storico che risale al '700 e all\"800, ma i fautori del nazionalismo riposano sull'assunto che le nazioni siano sempre esistite: laddove questo assunto non sia sostenibile per l'esistenza di evidenti cesure storiche, nasce la necessit\u00e0 di \"inventare\", di richiamarsi al risveglio (o al ritrovamento) di una presunta nazione sopita/perduta. Il tema dell'invenzione del passato non era nuovo ai tempi della pubblicazione del saggio: gi\u00e0 Ernest Gellner aveva osservato come il nazionalismo sia un processo di \"invenzione\" di nazioni inesistenti, camuffato da risveglio. Negli stessi anni della riflessione di Anderson, un filone di ricerca nella storiografia sull'et\u00e0 moderna e contemporanea aveva indagato il tema delle tradizioni inventate. Il paradigma culturale coniato da Anderson, tuttavia, non parla di realt\u00e0 sociali \"immaginate\", evitando il fraintendimento sull'inautenticit\u00e0 insito nell'aggettivo \"inventate\": secondo Anderson, infatti, le comunit\u00e0 non si giudicano e distinguono in base alla loro falsit\u00e0/autenticit\u00e0 ma in base allo stile con cui sono state immaginate.\nIn questo fenomeno Anderson delinea l'importanza di specifiche tecnologie in grado di creare e plasmare, su estesi ambiti geografici, vaste comunit\u00e0 di lettori e fruitori che condividono linguaggi e altri codici comunicativi, credenze ideologiche, immagini, opinioni, conoscenze: in origine era la stampa in lingua volgare (in luogo di una lingua \"esclusiva\" come il latino medievale e umanistico), che ha permesso di disseminare e far proliferare i prodotti in un mercato capitalista (quello che lui chiama \"print capitalism\", la convergenza della tecnologia di stampa col capitalismo); il compito \u00e8 stato poi assunto anche dai giornali e dagli altri mezzi di comunicazione di massa. Le origini di questo processo di \"vernacolarizzazione\" vengono da lui rintracciate nella Riforma protestante, con la traduzione in tedesco della Bibbia da parte di Martin Lutero (la cosiddetta \"Bibbia di Lutero\") che diede a un pubblico pi\u00f9 ampio di lettori la possibilit\u00e0 di \"immaginarsi\" come co-unit\u00e0.\nPresupposto determinante di questo processo di \"immaginazione\" e costruzione di una comunit\u00e0 sono gli spazi liberi lasciati dal fenomeno globale di secolarizzazione della societ\u00e0, che \u00e8 andato restringendo, alle comunit\u00e0 umane, o sottraendo del tutto, la prospettiva di ancorare l'identit\u00e0 collettiva in formazione a un destino salvifico legato al disegno divino. La cultura anteriore allo stadio di formazione della nazione \u00e8, per Anderson, una cultura a base religiosa: le nazioni hanno sostituito questo substrato religioso anteriore con culture nazionali \"costruite\", ciascuna in modo unico e peculiare e questo processo di \"creazione\" e sviluppo di formazioni specifiche e culture nazionali \u00e8 avvenuto grazie al \"capitalismo della stampa\" e per il suo tramite.\nIl discorso nazionale e l'ideologia nazionalista, secondo Anderson, non rappresentano il pensiero prodotto da una determinata nazione e dai suoi abitanti, bens\u00ec sono quegli stessi movimenti e ideali nazionali ad aver creato, attraverso l'evocazione di una serie di pratiche, simboli, valori, e tradizioni condivise, quella comunit\u00e0 politica che prende il nome di nazione. \u00c8, infatti, l'aspetto performativo del discorso nazionale a determinare la costruzione di quella moderna comunit\u00e0 chiamata Stato-nazione.\nCollegamenti esterni.\n "}
{"id": "4704233", "revid": "61845362", "url": "https://it.wikipedia.org/wiki?curid=4704233", "title": "Comunit\u00e0 immaginata", "text": ""}
{"id": "4704237", "revid": "253269", "url": "https://it.wikipedia.org/wiki?curid=4704237", "title": "John Doucette", "text": "Ha recitato in oltre 130 film dal 1943 al 1987 ed \u00e8 apparso in oltre 130 produzioni televisive dal 1951 al 1984. Dall'aspetto duro e dalla voce profonda, Doucette interpret\u00f2 spesso, nel corso della sua carriera, ruoli di cattivi, scagnozzi, gangster, fuorilegge, pistoleri e personaggi dall'aria minacciosa, ma non disdegn\u00f2 poliziotti o militari dall'aspetto duro ed autorevole.\nBiografia.\nJohn Doucette nacque a Brockton, in Massachusetts, il 21 gennaio 1921.\nFece il suo debutto sul grande schermo nel 1943, nel ruolo non accreditato di Larsen nel film \"Incontro all'alba\", e in televisione nell'episodio \"The Wife Story\" della serie televisiva \"The Lone Wolf\", nel ruolo di Arnold Richman. Interpret\u00f2 poi, tra i vari personaggi a cui diede vita nel corso della sua decennale carriera televisiva, il ruolo del tenente Weston in 78 episodi della serie \"Lock Up\", dal 1959 al 1961, e del capitano Aaron William Andrews in 20 episodi della serie \"The Partners\".\nLa sua ultima apparizione sul piccolo schermo avvenne nell'episodio pilota della serie televisiva \"P/S - Pronto soccorso\", andato in onda il 16 settembre 1984, che lo vede nel ruolo di un ambulanziere, mentre per il grande schermo l'ultima interpretazione risale al film commedia \"Off the Mark\" (1987), in cui interpreta uno degli uomini di Jenell Johnson.\nMor\u00ec a Banning, in California, il 16 agosto 1994 e fu seppellito all'Holy Cross Cemetery di Culver City."}
{"id": "4704241", "revid": "1305772", "url": "https://it.wikipedia.org/wiki?curid=4704241", "title": "Lazzarini", "text": ""}
{"id": "4704243", "revid": "889336", "url": "https://it.wikipedia.org/wiki?curid=4704243", "title": "Ibrahima Mbaye", "text": "Caratteristiche tecniche.\nGiocatore duttile, veloce e longilineo. Nasce difensore centrale, poi si sposta sulla fascia dove pu\u00f2 essere impiegato come terzino, esterno (sia destro che sinistro) o ala.\nCarriera.\nClub.\nInter.\nApproda all'Inter nel gennaio 2011, alcuni mesi dopo aver compiuto 16 anni: gioca tra gli Allievi prima e con la Primavera poi. Nel 2012 conquista due trofei a livello giovanile: la NextGen Series a marzo (con Andrea Stramaccioni in panchina) e il campionato di categoria a giugno (con Daniele Bernazzani). Ad agosto dello stesso anno, fa il suo debutto in prima squadra giocando contro l'Hajduk Spalato in Europa League. Poche settimane dopo il compimento della maggiore et\u00e0, firma un nuovo contratto con la societ\u00e0 milanese.\nIl prestito al Livorno.\nNell'estate 2013 passa al Livorno con la formula del prestito, con cui esordisce in Serie A il 25 agosto nella gara contro la Roma.\nDopo 25 presenze e 2 gol segnati e con la retrocessione del club toscano, nell'estate del 2014 fa ritorno all'Inter.\nRitorno all'Inter.\nTerminato il prestito torna all' e rinnova il suo contratto fino al 2017 a 600.000 euro a stagione pi\u00f9 bonus. Fa il suo esordio con la maglia nerazzurra in Serie A alla seconda giornata di campionato, in occasione del match casalingo contro il Sassuolo (7-0), sostituendo Y\u016bto Nagatomo. Il 23 ottobre 2014 fa il suo esordio da titolare in Europa League nel match casalingo contro il Saint-\u00c9tienne (0-0).\nComplessivamente con la maglia dell'Inter ha messo insieme 9 presenze.\nIl trasferimento al Bologna.\nIl 23 gennaio 2015 si trasferisce al in prestito per 500.000 euro con obbligo di riscatto fissato a 2.750.000 euro in caso di promozione, poi avvenuta, in Serie A; si lega ai felsinei con un contratto fino al 2019 e sceglie la maglia numero 7. Viene subito convocato per Entella-Bologna del giorno dopo e debutta in Serie B il 31 gennaio in Bologna-Pescara 0-0 subentrando a Luca Ceccarelli al 74\u00ba.\nIl 9 giugno 2015 il Bologna vince i play-off di Serie B contro il Pescara con un doppio pareggio (0-0 a Pescara, 1-1 al Dall'Ara, match durante il quale viene espulso per doppia ammonizione).\nIn vista della promozione del Bologna in Serie A scatta automaticamente l'obbligo di riscatto precedentemente concordato tra le societ\u00e0.\nStatistiche.\nPresenze e reti nei club.\n\"Statistiche aggiornate al 29 novembre 2021.\""}
{"id": "4704244", "revid": "287204", "url": "https://it.wikipedia.org/wiki?curid=4704244", "title": "Hdp", "text": "Sigle.\nHolding di Partecipazioni Industriali \u2013 Societ\u00e0 nata dallo scorporo delle attivit\u00e0 industriali di Gemina e poi divenuta RCS MediaGroup.\nPartito Democratico dei Popoli (\"Halklar\u0131n Demokratik Partisi\") \u2013 partito politico turco (2012-)"}
{"id": "4704247", "revid": "104458", "url": "https://it.wikipedia.org/wiki?curid=4704247", "title": "Parco regionale di Montevecchia e della Valle di Curone", "text": ""}
{"id": "4704249", "revid": "767487", "url": "https://it.wikipedia.org/wiki?curid=4704249", "title": "Hey! Hello!", "text": "Gli Hey! Hello! sono un gruppo musicale pop-rock britannico-statunitense, formato Ginger Wildheart nel 2012.\nStoria.\nLa band ha registrato il proprio album di debutto, intitolato \"Hey! Hello!\", durante tutto il 2012, con Ginger Wildheart che ha suonato le parti di batteria, basso e chitarra oltre che incidere le parti cantate. Il lavoro di Ginger venne registrato da Russ Russell prima di essere inviato a New York, in modo che Victoria Liedtke incidesse la propria traccia voale, assistita da Bryan Scary.\nNel novembre 2012, Duff McKagan campion\u00f2 una parte del brano How I Survived the Punk War, commentando nel proprio blog su Seattle Weekly:\n\"Hey! Hello!\" \u00e8 stato pubblicato il 22 luglio 2013 nel Regno Unito. \"The Sun\" ha dato un punteggio di 4.5 su 5 e il sito AllMusic ha commentato: \u00abQuesta combinazione di melodie e drive rende l'album ridicolmente grande, esagerato e superdivertente.\u00bb.\nNel 2014, grazie all'album di debutto, il gruppo conquista due Pure Rawk Awards: \"Video of the Year,\" per il videoclip del brano \"Swimwear\", e \"Artwork of the Year\".\nPer i tour a supporto dell'album eponimo, il gruppo ingaggia Hollis Mahady (gi\u00e0 cantante dei Love Zombies) alla voce e The Rev (Towers of London / The Howling), Toshi (Antiproduct) e Ai Sugiyama (Trip to Miami) come strumentisti.\nNel novembre 2015, dopo una serie di tour e partecipazioni a vari festival, tra cui li Download Festival 2015 a Donington Park, il gruppo pubblica un teaser per il brano inedito \"Automatic Love,\" pubblicato ufficialmente come singolo l'8 gennaio 2016. Pochi giorni dopo, vengono avviati i preordini per \"Hey! Hello! Too!\", secondo album in studio del gruppo, tramire la piattaforma pledgemusic.com. Il 15 marzo 2016, in concomitanza con la pubblicazione del singolo \"Let's Get Emotional\", viene annunciato che Hollis ha lasciato la formazione. Nello stesso giorno, il gruppo apre le audizioni per cercare una nuova cantante per il gruppo.\nIl 10 settembre 2016 viene pubblicato l'album \"Hey! Hello! Too!\"."}
{"id": "4704254", "revid": "76963", "url": "https://it.wikipedia.org/wiki?curid=4704254", "title": "Yakkun Sakurazuka", "text": "Biografia.\nPrima di cambiare nome, Saitou faceva coppia con Kousuke Takeuchi in sketch comici.\nEra anche conosciuto come Sukeban Kyoko, una ragazzina delinquente sempre in compagnia del suo shinai. \u00c8 morto il 5 ottobre 2013 in seguito ad un incidente stradale a Mine."}
{"id": "4704260", "revid": "1305772", "url": "https://it.wikipedia.org/wiki?curid=4704260", "title": "Legos", "text": ""}
{"id": "4704265", "revid": "1543377", "url": "https://it.wikipedia.org/wiki?curid=4704265", "title": "Rocca Gran Tempesta", "text": "La rocca Gran Tempesta (Rocher de la Grande Temp\u00eate in francese) \u00e8 una montagna delle Alpi Cozie alta 3.002\u00a0m. \u00c8 situata in Francia tra la valle Stretta e la valle della Clar\u00e9e, e amministrativamente fa parte del comune di N\u00e9vache (Alte Alpi).\nDescrizione.\nLa montagna costituisce la maggiore elevazione del tratto della catena principale alpina che divide la valle Stretta (vallata laterale della valle di Susa, bacino del Po) dalla valle della Clar\u00e9e (tributaria della valle della Durance, bacino del Rodano).\nUna insellatura a quota 2.917 la separa verso sud-est dalla rocca Piccola Tempesta (2.973\u00a0m), mentre a nord lo spartiacque prosegue verso il col des Muandes (2.828\u00a0m) e la rocca di Chardonnet con una serie di elevazioni tra le quali i \"rochers de l'Aigle\" (2.943\u00a0m).\nIn corrispondenza della cima si diparte verso ovest dallo spartiacque principale la \"cr\u00eate des Muandes\", un crinale che separa tra loro due valloni laterali della val della Clar\u00e9e: il vallon des Muandes (a nord) e il vallon de la Cula (a sud).\nIl versante nord-occidentale della Rocca Gran Tempesta \u00e8 di natura principalmente detritica, mentre su quelli meridionale e nord-orientale (esposto quest'ultimo verso la valle stretta e che sovrasta alcuni laghetti) predominano pareti di roccia piuttosto friabile.\nSul punto culminante sorge un ometto di pietrame.\n\u00c8 inclusa nel \"champ de tir de Rochilles Mont Thabor\", una zona utilizzata per esercitazioni militari dall'esercito francese. Durante tali esercitazioni il transito nella zona viene evidentemente vietato alle persone non autorizzate.\nStoria.\nLa montagna, pur essendo sullo spartiacque val di Susa - valle della Clar\u00e9e, ricade interamente in territorio francese (come il resto della valle Stretta) a seguito delle modifiche apportate al confine nel 1947 in forza del trattato di Parigi.\nAccesso alla vetta.\nAccesso estivo.\nLa rocca Gran Tempesta pu\u00f2 essere raggiunta per tracce di passaggio sul detritico versante nord-occidentale, con partenza dal refuge des Dray\u00e8res e transitando per i lacs des Muandes, raggiunti da un sentiero che parte dal fondovalle.\nLa salita a partire dalla grange di valle Stretta si svolge nella sua parte pi\u00f9 alta prima su pietraia e poi lungo la cresta divisoria con la valle della Clar\u00e9e; \u00e8 considerata di una difficolt\u00e0 escursionistica EE.\nLa via che percorre la \"cr\u00eate des Muandes\" \u00e8 invece di tipo alpinistico, con difficolt\u00e0 valutata in F.\nAccesso invernale.\nLa montagna \u00e8 accessibile anche con gli sci da sci alpinismo. La salita dal lato val Clar\u00e9e (chalets de Laval) \u00e8 considerata di una difficolt\u00e0 \"MS\".\nDalla valle stretta la salita, con gli sci o con le ciaspole, risulta pi\u00f9 impegnativa."}
{"id": "4704273", "revid": "1543377", "url": "https://it.wikipedia.org/wiki?curid=4704273", "title": "Orogenesi alleganiana", "text": "L'orogenesi alleganiana o orogenesi appalachiana \u00e8 uno degli eventi geologici di formazione di montagne che diede vita agli Appalachi e agli Allegani. Il termine Alleghany orogeny venne proposto da H.P. Woodward nel 1957.\nL'orogenesi alleganiana avvenne fra 325 e 260 milioni di anni addietro con almeno cinque diversi eventi dall'era geologica del Carbonifero a quella del Permiano. Venne causata dalla collisione dell'Africa con il Nord America. In quel tempo, questi continenti non esistevano dell'attuale forma: il Nord America era parte del supercontinente Euramerica mentre l'Africa era inglobata in Gondwana. Questa collisione form\u00f2 il supercontinente Pangea, che inglobava la quasi totalit\u00e0 delle terre appartenenti agli attuali cinque continenti. La collisione provoc\u00f2 l'orogenesi: essa esercit\u00f2 una spinta enorme su quella che \u00e8 oggi la costa orientale del Nord America, formando un'ampia ed elevata catena montuosa. Evidenza di questo fenomeno \u00e8 riscontrabile per diverse centinaia di km sul terreno dall'Alabama al New Jersey e ulteriormente nel sottosuolo a sud-ovest. Nel nord, la deformazione alleganiana si estende a nord-est fino a Terranova. L'erosione successiva port\u00f2 a valle sedimenti della catena montuosa diffondendoli sia ad est che ad ovest.\nCollisione di continenti.\nL'immensa regione coinvolta nella collisione continentale, la grande durata temporale dell'orogenesi e lo spessore dei sedimenti e rocce ignee noti per essere stati coinvolti, sono la prova che al culmine del processo di formazione delle montagne, gli Appalachi \u00e8 probabile che abbiano raggiunto quote simili a quelle delle Alpi e delle Montagne rocciose prima di essere erosi.\nMentre i continenti entrarono in collisione, il materiale roccioso intrappolato nel mezzo venne schiacciato e costretto verso l'alto. Con nessun posto dove andare, le rocce lungo il margine orientale del continente nordamericano furono spinte verso la terra (lo stesso \u00e8 avvenuto in direzione opposta lungo il margine del continente africano, che port\u00f2 alla formazione delle montagne dell'Atlante in Marocco e nell'ovest del Sahara). Vicino al confine tra le placche in collisione, sollecitazioni tettoniche contribuirono al metamorfismo della roccia (cio\u00e8 la trasformazione di roccia vulcanica e sedimentaria in roccia metamorfica).\nLa roccia sedimentaria nella parte orientale del bacino della regione degli Appalachi venne premuta in grandi pieghe che correvano perpendicolarmente alla direzione delle forze. La pi\u00f9 grande deformazione associata alla orogenesi alleganiana si verific\u00f2 negli Appalachi meridionali (Carolina del Nord, Tennessee, Virginia e Virginia Occidentale). In quella regione si svilupparono una serie di gravi difetti, oltre alle pieghe gi\u00e0 menzionate. Mentre i due continenti si scontrarono, grandi cinture di roccia si accatastarono, uno sopra l'altra, accorciando la crosta lungo il bordo orientale del Nord America in North Carolina e Tennessee per circa . La quantit\u00e0 relativa di deformazione diminu\u00ec man mano che si viaggiava verso nord. La cintura di rocce piegate si estende verso nord attraverso la Pennsylvania e gradualmente si affievolisce nelle vicinanze del confine con lo Stato di New York. I monti Kittatinny nel nord-ovest del New Jersey marcano l'estensione a nord-est delle alte creste degli Appalachi. L'influenza della deformazione alleganiana sulle regioni a est della Valle e Provincia del Ridge deve essere stato ancora pi\u00f9 intensa, tuttavia, non ci sono prove di ci\u00f2. Le rocce di Mississippi, Pennsylvania, e del Permiano sono assenti lungo la costa\nErosione susseguente.\nLe montagne formate dalla orogenesi alleganiana erano alte e massicce, ma oggi sono ormai erose ed \u00e8 rimasto solo un piccolo residuo: le colline pesantemente erose del Piedmont. I sedimenti sono scesi verso est costituendo la pianura costiera e parte della piattaforma continentale. Cos\u00ec, la pianura costiera e il Piedmont sono in gran parte i sottoprodotti dell'erosione che ha avuto luogo da 150 milioni di anni fa ad oggi.\nI sedimenti scesi verso ovest hanno formano plateau degli Allegani e quello del Cumberland, che in alcune zone sono popolarmente chiamati montagne, ma in realt\u00e0 sono semplicemente altopiani di erosione. Carbonati e sedimenti fini della orogenesi alleganiana si sono accumulati pi\u00f9 a ovest per formare rocce calcaree in un mare poco profondo che \u00e8 stato poi sollevato e costituisce il grosso del Tennessee, Kentucky, Ohio e Indiana.\nUna parte del sistema montuoso degli Allegani part\u00ec con l'Africa quando Pangea si divise e cominci\u00f2 a formarsi l'Oceano Atlantico. Oggi costituisce l'Anti Atlante, catena montuosa del Marocco. L'Anti Atlante \u00e8 stato geologicamente sollevato in tempi relativamente recenti ed \u00e8 oggi molto pi\u00f9 robusto degli Allegani."}
{"id": "4704274", "revid": "178076", "url": "https://it.wikipedia.org/wiki?curid=4704274", "title": "Rocher de la Grande Temp\u00eate", "text": ""}
{"id": "4704276", "revid": "1272592", "url": "https://it.wikipedia.org/wiki?curid=4704276", "title": "Calciatori della Nazionale samoana americana", "text": "In questa lista sono raccolti i calciatori che hanno rappresentato in almeno una partita la Nazionale samoana americana. In grassetto i calciatori ancora in attivit\u00e0."}
{"id": "4704277", "revid": "1652635", "url": "https://it.wikipedia.org/wiki?curid=4704277", "title": "Abu Anas al-Libi", "text": "Catturato a Tripoli nel 2013 dagli Stati Uniti, \u00e8 morto a New York in attesa di essere processato per gli attentati di al-Qaida alle ambasciate statunitensi a Nairobi (Kenya) e Dar es-Salaam (Tanzania) del 1998. Tra i vari nomi da lui impiegati per la sua attivit\u00e0, figurano Naz\u012bh al-R\u0101ghi\u02bf e Anas al-Sib\u0101\u02bf\u012b. L'FBI e il Dipartimento di Stato indicano anche un'altra variante, Nazih Abdul Hamed Al-Raghie.\nBiografia.\nSi crede abbia aderito ad al-Q\u0101\u02bfida fin dai disordini del 1994 in Sudan. Ha vissuto nel Regno Unito, a Manchester, dove aveva ottenuto asilo politico. Nel 1999 fu arrestato da Scotland Yard e sottoposto a interrogatorio. Fu tuttavia rilasciato in quanto aveva formattato l'hard drive del suo Personal computer e perch\u00e9 non esisteva alcuna prova a suo carico. Riusc\u00ec a sfuggire ai controlli di un team che lo seguiva e da allora non fu pi\u00f9 visto.\nParla arabo e inglese. Per la sua alta statura e la sua corporatura, esiste qualche somiglianza tra lui e Osama bin Laden, tanto da essere impiegato come una sorta di esca diversiva per coprire gli spostamenti di Bin Laden. Nel gennaio del 2002 si diffusero notizie di una sua cattura da parte di forze statunitensi impegnate in Afghanistan. In seguito, nel marzo 2002 altre notizie parlarono di un suo arresto da parte del governo sudanese e di un'incarcerazione a Khartum. Tuttavia, funzionari statunitensi negarono immediatamente la notizia. e ammisero che al-L\u012bb\u012b era ancora libero e ricercato.\nAl-L\u012bb\u012b \u00e8 stato sull'elenco statunitense dell'FBI Most Wanted Terrorists fin dalla sua prima redazione, il 10 ottobre 2001. Il Dipartimento di Stato, attraverso il Rewards for Justice Program, ha stanziato 5.000.000 dollari (inizialmente $25.000.000) per ogni informazione circa la localizzazione di Ab\u016b Anas al-L\u012bb\u012b. A febbraio 2007, un documento di Human Rights Watch rivelava che al-L\u012bb\u012b e altri \"potevano essere stati una volta reclusi\" in un carcere segreto dalla CIA.\nIl 7 giugno 2007, a dispetto del fatto che egli fosse ancora incluso dell'elenco dell'FBI Most Wanted Terrorists, pubblicato il giorno prima, al-L\u012bb\u012b fu indicato da Amnesty International come un possibile \"prigioniero segreto\" della CIA, senza l'indicazione, per\u00f2, di alcun elemento concreto che avvalorasse quest'affermazione. Nel settembre 2012, la CNN annunci\u00f2 un suo ritorno in Libia dopo essersi nascosto in Iran per almeno un decennio.\nAl-L\u012bb\u012b \u00e8 stato catturato a Tripoli (Libia) il 5 ottobre 2013 dalle forze speciali statunitensi (in modo pi\u00f9 specifico dal Distaccamento Delta Force) delle Forze Speciali Operative dell'Esercito, con l'assistenza di agenti dell'FBI e della CIA. \u00c8 stato arrestato alla luce del giorno e immediatamente espatriato dalla Libia. I Navy SEALs hanno condotto un'incursione in simultanea in Somalia con l'obiettivo di catturare il cervello dell'attentato dinamitardo del settembre 2013 in Kenya, probabilmente per impedire che un'azione analoga fosse condotta contro nuovi obiettivi. \u00c8 scomparso nel 2015 negli Stati Uniti all'et\u00e0 di 50 anni a seguito di un tumore al fegato, mentre era in attesa di processo.\nAlias.\nal-Libi era noto con vari alias e nomi di battaglia, utilizzati a copertura della propria vera identit\u00e0. "}
{"id": "4704281", "revid": "638792", "url": "https://it.wikipedia.org/wiki?curid=4704281", "title": "Sh\u014dnen Sunday S", "text": ""}
{"id": "4704282", "revid": "606039", "url": "https://it.wikipedia.org/wiki?curid=4704282", "title": "Procavia capensis habessinica", "text": ""}
{"id": "4704284", "revid": "1543377", "url": "https://it.wikipedia.org/wiki?curid=4704284", "title": "James Nash (pilota automobilistico)", "text": "Il 16 ottobre 2011, all'ultimo round della stagione 2011 di BTCC, vinse il campionato degli indipendenti. Attualmente compete nelle TCR International Series con la Craft-Bamboo Racing.\nCarriera.\nInizi.\nNash corse nel karting fino al 2005, quando pass\u00f2 in Formula Ford. Ottenne una vittoria, due pole, due giri pi\u00f9 veloci, un 2\u00ba e un 3\u00ba posto su sei gare nella sua prima stagione. Fu insignito del McLaren Autosport BRDC Award nel 2006. Nel 2007 concluse 2\u00ba nella Formula Ford britannica, al suo secondo anno nella serie nazionale. Nash prov\u00f2 una Formula 3 inglese della Fluid Motorsport e prov\u00f2 una Formula 3 spagnola a Silverstone per il Team West-Tec.\nSi trasfer\u00ec nelle vetture turismo, correndo nella SEAT Le\u00f3n Eurocup nel 2008, una categoria propedeutica alla WTCC, con il team SUNRED Engineering. Concluse 4\u00ba in campionato, con 36 punti, pari merito con Massimiliano Pedal\u00e0.\nCampionato britannico turismo.\nRML-Chevrolet (2009).\nSal\u00ec di livello trasferendosi nel 2009 nel British Touring Car Championship dopo essersi legato alla Tempus Sport e complet\u00f2 lo schieramento con una terza Chevrolet Lacetti per RML, facendo il suo debutto nel quarto round della stagione a Circuito di Oulton Park. Mentre si trovava al 2\u00ba posto nella sua nona gara a Snetterton quando entr\u00f2 in contatto con la Airwaves BMW di Rob Collard, che usc\u00ec di pista impazzita prima di rientrarvi e scontrarsi violentemente con la BMW di Stephen Jelley. Nash continu\u00f2 e vinse la gara, ma fu poi escluso per aver causato l'incidente.\nTriple 8 Race Engineering (2010\u20132011).\nNash rimase senza team per la prima gara della stagione 2010, ma fu ingaggiato dalla Triple 8 Race Engineering per sostituire Fabrizio Giovanardi a partire dal secondo round. A Snetterton, concluse 10\u00ba in gara-2, prima che l'inversione della griglia lo ponesse in pole position per gara-3, ma lasci\u00f2 la leadership dopo due giri e Gordon Shedden vinse la corsa.\nTorn\u00f2 alla Triple 8 per un campionato intero nel 2011, con il nuovo compagno Tony Gilham su un'altra Vauxhall Vectra. Ottenne la sua prima vittoria a Rockingham grazie alla griglia invertita per la quale part\u00ec 5\u00ba ma riusc\u00ec a passare coloro che sono scattati in prima fila, cio\u00e8 Rob Austin e Rob Collard e li tenne dietro sino al traguardo. Arriv\u00f2 all'ultima gara a Silverstone con la possibilit\u00e0 matematica di vincere sia il campionato piloti assoluto sia quello degli indipendenti: un podio e due arrivi non a punti non gli consentirono di vincere il campionato assoluto, ma riusc\u00ec a far suo il trofeo Indipendenti, con 32 punti di vantaggio su Mat Jackson. Inoltre aiut\u00f2 la Triple 8 ad assicurarsi il trofeo Indipendenti per i team.\nCampionato del mondo turismo.\nTeam Aon (2012).\nDopo aver vinto il trofeo Indipendenti BTCC nel 2011, nel febbraio 2012 fu annunciato che Nash si sarebbe spostato nel World Touring Car Championship (Campionato del mondo Turismo) insieme a Tom Chilton al Team Aon.\nPart\u00ec dalla pole position per la griglia invertita in gara-2 a Marrakech e scapp\u00f2 da Franz Engstler nei primi giri, prima di essere sorpassato da Yvan Muller. Concluse 6\u00ba, segnando i primi punti in WTCC. Si qualific\u00f2 4\u00ba per il round successivo allo Slovakiaring ma gli fu assegnata una penalit\u00e0 di dieci posizioni per non aver passato le verifiche tecniche. Verso la fine di gara-2 in Ungheria, usc\u00ec di scena a due giri dal termine a causa di problemi alla vettura, ma fu classificato 19\u00ba, ovvero ultimo. Fu autore di un altro arrivo a punti in Austria e la cosa fu ripetuta in gara-2, quando molte vetture furono colpite da forature dovute a livelli aggressivi di camber. Nash si ritir\u00f2 in entrambe le gare in Portogallo per una collisione in gara-1 e un errore d'assetto in gara-2. Un cambio di motore per entrambe le Ford in Giappone releg\u00f2 Nash in fondo alla griglia in gara-1. Problemi di motore in Cina non gli consentirono di finire le due gare, con il suo ritiro in gara-2 alla fine del giro di ricognizione. Nash concluse il campionato al 20\u00ba posto, due posizioni pi\u00f9 avanti del suo compagno di squadra nonostante non avesse segnato punti dall'Austria in poi.\nBamboo-engineering (2013).\nNel dicembre 2012, la bamboo-engineering annunci\u00f2 che Nash avrebbe guidato per loro nel 2013, correndo con una Chevrolet Cruze 1.6T di ultima generazione. Si qualific\u00f2 5\u00ba in Italia e concluse 7\u00ba assoluto e 2\u00ba in categoria indipendenti in entrambe le gare, il che lo port\u00f2 in testa del Trofeo Yokohama per Indipendenti prima del Marocco. Ottenne il primo podio in WTCC a Marrakech, arrivando 3\u00ba in gara-1. Fin\u00ec 4\u00ba in gara-2 dopo essere partito 9\u00ba. Concluse fuori dai punti per la prima volta nel 2013 in gara-2 in Slovacchia, essendo uscito di pista e finendo nella ghiaia al giro 1. Riprese il tracciato, ma arriv\u00f2 17\u00ba. In Austria, dopo le qualifiche, Nash fu investigato con altri tredici piloti, ma non gli furono assegnate penalit\u00e0. Dodici piloti furono colpiti da penalit\u00e0 in griglia in gara-1, il che fece salire Nash dal 10\u00ba al 2\u00ba posto, mentre sarebbe dovuto partire in pole position in gara-2. Dopo aver concluso al 2\u00ba posto in gara-1, ottenne la sua prima vittoria in WTCC in gara-2.\nAltre categorie.\nNash corse nella 24 Ore di Dubai nel 2011, partendo dalla pole position e segnando il giro pi\u00f9 veloce. Quell'anno divise anche la sua Lotus Evora nel Campionato GT britannico per una singola gara a Donington Park insieme a Phil Grew. Vinsero nella categoria GT4.\nNei media.\nNel 2011 Nash inizi\u00f2 la sua carriera nei media lavorando con diverse compagnie di produzioni con un ruolo di pilota stuntman e pilota consulente, apparendo nella singola hit di Charlie Simpson 'Cemetery' e lavorando insieme a Dot Rotten nella sua realizzazione del 2011 'Keep it on a low'. James \u00e8 stato anche pubblicato sul Sunday Mail e ora sta lavorando per diversi spot televisivi.\nRisultati.\nCampionato del mondo turismo.\n\u2020 \u2014 non ha finito la gara, ma \u00e8 stato classificato per aver coperto almeno il 90% della distanza."}
{"id": "4704285", "revid": "111942127", "url": "https://it.wikipedia.org/wiki?curid=4704285", "title": "Mizuho Ishida", "text": "Gioca nel ruolo di schiacciatrice nelle Denso Airybees.\nCarriera.\nMizuho Ishida inizia a giocare a pallavolo nei tornei scolastici giapponesi. Inizia la carriera professionistica, debuttando in V.Premier League nella stagione 2006-07 con le Takefuji Bamboo, dove gioca per tre stagioni; nel 2009 viene convocata per la prima volta nella nazionale giapponese, vincendo campionato asiatico e oceaniano.\nNel campionato 2009-10 passa alle Hisamitsu Springs, vincendo subito la Coppa dell'Imperatrice; nel 2010 vince la medaglia di bronzo al campionato mondiale. Raggiunge poi la finale scudetto nel campionato 2011-12, ricevendo anche il premio di miglior spirito combattivo del campionato, mentre nell'annata successiva disputa la stagione perfetta: si aggiudica infatti tutte le competizioni alle quali prende parte, ossia la Coppa dell'Imperatrice, il campionato, il Torneo Kurowashiki ed il V.League Top Match.\nNella stagione 2013-14 vince ancora una volta la Coppa dell'Imperatrice, lo scudetto e l'AVC Club Championships; con la nazionale vince la medaglia di argento al World Grand Prix 2014. Nella stagione seguente passa alle neopromosse Denso Airybees."}
{"id": "4704290", "revid": "253269", "url": "https://it.wikipedia.org/wiki?curid=4704290", "title": "Stanley Adams (attore)", "text": "Ha recitato in 57 film dal 1954 al 1977 ed \u00e8 apparso in oltre 140 produzioni televisive dal 1954 al 1977. \u00c8 stato accreditato anche con il nome Stan Adams.\nBiografia.\nStanley Adams nacque a New York il 7 aprile 1915. Fece il suo debutto sul grande schermo nel 1954, non accreditato, nel film \"Atomicofollia\" nel ruolo di Wildcat Hooper e in televisione nell'episodio \"The Cane\" della serie televisiva \"Mayor of the Town\", andato in onda il 1\u00ba gennaio 1954, nel ruolo di Crothers. Interpret\u00f2 poi il ruolo di Garreaux in 5 episodi della serie televisiva \"The Adventures of Hiram Holliday\" dal 1956 al 1959 e una miriade di altri personaggi in episodi di serie televisive durante l'epoca d'oro della televisione statunitense, dagli anni 50 alla fine degli anni 60.\nInterpret\u00f2 il ruolo di Rollo nell'episodio \"C'era una volta\" della serie televisiva \"Ai confini della realt\u00e0\", andato in onda il 15 dicembre 1961, facendo da spalla a Buster Keaton, e il ruolo di Cyrano Jones nell'episodio \"Animaletti pericolosi\" della serie originale di \"Star Trek\" andato in onda il 29 dicembre 1967. Nel corso della sua carriera cur\u00f2 anche diverse sceneggiature. La sua ultima apparizione sul piccolo schermo avvenne nell'episodio \"Bad Shoot\" della serie televisiva \"Delvecchio\", andato in onda il 6 febbraio 1977, che lo vede nel ruolo di Secola, un prestatore su pegno, mentre per il grande schermo l'ultima interpretazione risale al film \"The Great Gundown\" del 1977 in cui interpreta Buck. Mor\u00ec suicida a Santa Monica, in California, a 62 anni, il 27 aprile 1977, e fu cremato."}
{"id": "4704291", "revid": "287204", "url": "https://it.wikipedia.org/wiki?curid=4704291", "title": "Stanley Adams", "text": ""}
{"id": "4704305", "revid": "36426", "url": "https://it.wikipedia.org/wiki?curid=4704305", "title": "Ludovico Capponi junore", "text": ""}
{"id": "4704322", "revid": "6923", "url": "https://it.wikipedia.org/wiki?curid=4704322", "title": "Fiat APR 2", "text": ""}
{"id": "4704323", "revid": "729019", "url": "https://it.wikipedia.org/wiki?curid=4704323", "title": "Battaglia di Slivnica", "text": "La battaglia di Slivnica (bulgaro: \u0411\u0438\u0442\u043a\u0430 \u043f\u0440\u0438 \u0421\u043b\u0438\u0432\u043d\u0438\u0446\u0430, serbo: \u0411\u0438\u0442\u043a\u0430 \u043d\u0430 \u0421\u043b\u0438\u0432\u043d\u0438\u0446\u0438) chiamata dagli storici battaglia dei capitani contro i generali, riferendosi al giovane esercito bulgaro, i cui ufficiali col grado pi\u00f9 alto erano capitani; tale battaglia, combattuta il 17-19 novembre 1885, fu decisiva per la vittoria dei bulgari della guerra serbo-bulgara e solidific\u00f2 l'unificazione appena avvenuta tra il principato di Bulgaria e Rumelia orientale.\nAntefatto.\nLa conclusione della guerra russo-turca (1877-1878) e il Congresso di Berlino (1878) lasci\u00f2 la Bulgaria divisa in due: la zona a nord dei monti Balcani e Sofia divenne un principato autonomo; mentre la Rumelia orientale tra i monti Balcani e i monti Rodopi divenne uno stato semi-autonomo, formalmente territorio dell'impero ottomano, il cui sultano nominava il governatore cristiano dello stato. L'Assemblea bulgara scelse il principe Alessandro I di Battemberg (1879-1886) come sovrano di Bulgaria e continu\u00f2 a premere per la riunificazione dei due stati. Cambiamenti politici nel 1883 causarono un raffreddamento delle relazioni tra la Bulgaria e la sua protettrice Russia, che inizi\u00f2 ad opporsi alla riunificazione."}
{"id": "4704331", "revid": "486946", "url": "https://it.wikipedia.org/wiki?curid=4704331", "title": "Regno dei Teutonici", "text": ""}
{"id": "4704349", "revid": "1305772", "url": "https://it.wikipedia.org/wiki?curid=4704349", "title": "One Good Turn", "text": ""}
{"id": "4704357", "revid": "1855488", "url": "https://it.wikipedia.org/wiki?curid=4704357", "title": "Jennifer Kitchen", "text": "Biografia.\nNata da un umile famiglia canadese incomincia a lavorare come cassiera in un supermercato, successivamente si sposa nel 1993 con un Paul un fumettista e ha due figli, uno nel 1997 e un altro nel 2001. Perso il lavoro nel 2003 decide di coltivare il suo pi\u00f9 grande sogno quello di fare l'attrice. Incomincia a muovere i primi passi in vari cortometraggi o partecipazioni a serie televisivi, pur essendo un'attrice di poco rilievo oggi continua sempre a lavorare con varie comparse."}
{"id": "4704358", "revid": "741067", "url": "https://it.wikipedia.org/wiki?curid=4704358", "title": "Stacy Harris", "text": "Ha recitato in 27 film dal 1951 al 1975 ed \u00e8 apparso in oltre 110 produzioni televisive dal 1951 al 1974. \u00c8 stato accreditato anche con i nomi Stacey Harris e Stacy S. Harris.\nBiografia.\nStacy Harris nacque a Big Timber, in Canada, il 26 luglio 1918. Consegu\u00ec il primo successo grazie alla serie radiofonica \"This is Your FBI\", in cui interpret\u00f2 l'agente Jim Taylor.\nFece il suo debutto sul grande schermo nel 1951 nel film poliziesco \"Il cerchio di fuoco\", nel ruolo di Paul Ferrar, e in televisione nell'episodio \"Dragnet: The Human Bomb\" della serie \"Chesterfield Sound Off Time\", andato in onda il 16 dicembre 1951, nel ruolo di Vernon Carney. Fu proprio sul piccolo schermo che riscosse i suoi pi\u00f9 grandi successi, collezionando una serie di apparizioni da guest star in numerosi episodi di serial durante il periodo d'oro della televisione statunitense. Interpret\u00f2 il ruolo del detective Vic Beaujac in 18 episodi della serie \"N.O.P.D.\" (1956) e del sindaco John P. Clum in 21 episodi della serie \"Le leggendarie imprese di Wyatt Earp\", dal 1959 al 1961 (pi\u00f9 un altro credito nelle vesti di un altro personaggio, Sam Rolfe).\nLa sua ultima apparizione sul piccolo schermo avvenne nell'episodio \"Touch of Madness\" della serie \"Ghost Story\", andato in onda l'8 dicembre 1972, che lo vide nel ruolo di James Dillon, mentre per il grande schermo l'ultima interpretazione risale al film \"Noon Sunday\" (1975), in cui interpret\u00f2 il comandante Callan.\nMor\u00ec a Los Angeles, in California, il 13 marzo 1973."}
{"id": "4704364", "revid": "767487", "url": "https://it.wikipedia.org/wiki?curid=4704364", "title": "Servoinclinometro", "text": "Il servoinclinometro \u00e8 uno strumento di misura delle inclinazioni rispetto alla verticale (vettore gravitazionale locale). Grazie al suo principio di funzionamento basato su retroazione in anello chiuso (di qui il nome \"servo\") garantisce accuratezze e ripetibilit\u00e0 delle misure non raggiungibili con altri sensori inclinometrici (\u03bcg). L'elemento sensibile \u00e8 il meccanismo D'Arsonval, galvanometro elettromeccanico.\nPer effetto dell'inclinazione, la massa sismica eccentrica rispetto all'asse del galvanometro, \u00e8 soggetta alla forza peso che causa un momento torcente sul galvanometro. Il movimento \u00e8 misurato dal sensore di posizione e viene interpretato come errore. L'amplificatore pilota una opportuna corrente che provoca il riallineamento del galvanometro nella posizione di equilibrio. La corrente \u00e8 quindi direttamente funzione dell'angolo di inclinazione da misurare e determina, con opportuno condizionamento elettrico, il segnale in uscita (Analogico +/-5\u00a0V oppure 4-20\u00a0mA). Nel funzionamento reale lo spostamento della massa sismica \u00e8 infinitesimo, per questo motivo \u00e8 possibile ottenere caratteristiche di linearit\u00e0 e risoluzione eccellenti.\nEsistono diverse realizzazioni tecnologiche dello strumento. In particolare sulla costruzione del galvanometro. La massa sismica pu\u00f2 infatti ruotare:\nIl livello di smorzamento da applicare alla massa sismica dipende dal tipo di applicazione e dal livello di vibrazione al quale deve essere esposto lo strumento. Esistono quindi due categorie di servoinclinometri:\nInoltre i servoinclinometri possono essere classificati in funzione del numero di assi sensibili:"}
{"id": "4704367", "revid": "1573940", "url": "https://it.wikipedia.org/wiki?curid=4704367", "title": "Gymnogeophagus gymnogenys", "text": "Gymnogeophagus gymnogenys () \u00e8 un pesce di acqua dolce appartenente alla famiglia Cichlidae ed alla sottofamiglia Geophaginae.\nHabitat e Distribuzione.\nSi trova nei laghi in Uruguay, in Argentina ed in Brasile..\nDescrizione.\nPresenta un corpo compresso lateralmente ed abbastanza alto. Il colore di base \u00e8 giallo-arancione, ma sul corpo sono visibili delle macchie marroni scure. Sull'opercolo e sulla testa sono presenti delle macchie azzurre iridescenti. Le pinne sono trasparenti e rosate, macchiate di azzurro. La pinna caudale non \u00e8 biforcuta, e la pinna dorsale \u00e8 alta. In genere non supera i 15 cm, ma pu\u00f2 arrivare a 25.\nBiologia.\nComportamento.\n\u00c8 un pesce generalmente pacifico, ma pu\u00f2 essere aggressivo con i conspecifici soprattutto nel periodo riproduttivo.\nRiproduzione.\n\u00c8 un pesce oviparo e la fecondazione \u00e8 esterna. Le uova vengono deposte nel substrato e coperte di sabbia, e quando si schiudono la femmina continua a proteggere gli avannotti, all'occorrenza anche portandoli in bocca.\nAcquariofilia.\nAnche se pu\u00f2 essere tenuto negli acquari, non si trova comunemente in vendita."}
{"id": "4704369", "revid": "1305772", "url": "https://it.wikipedia.org/wiki?curid=4704369", "title": "Nazionale di slittino della Germania", "text": "La nazionale di slittino della Germania \u00e8 la rappresentativa nazionale della Germania in tutte le manifestazioni dello slittino, dalle Olimpiadi ai mondiali, passando per gli europei e la Coppa del Mondo.\nRaggruppa tutti gli slittinisti di nazionalit\u00e0 tedesca selezionati dagli appositi organi ed \u00e8 posta attualmente sotto l'egida della \"Bob- und Schlittenverband f\u00fcr Deutschland\" (BSD); sono inoltre previste squadre giovanili, che prendono parte ai Giochi olimpici giovanili, ai mondiali juniores, alle Coppe del Mondo juniores e giovani, nonch\u00e9 a tutte le altre manifestazioni internazionali di categoria.\nStoria.\nDalle origini alla seconda guerra mondiale.\nLa federazione tedesca \u00e8 stata una delle tre associazioni che nel 1913 fondarono a Dresda la \"Internationale Schlittensportverband\", ossia la \"Federazione Internazionale degli Sport con Slitte\" e gi\u00e0 dalla seconda edizione dei campionati europei a Schreiberhau 1928 i rappresentanti della nazionale tedesca dominarono la competizione conquistando la medaglia d'oro e quella d'argento sia nel singolo femminile, con Hilde Raupach e Margarethe Wolf, sia nel doppio, grazie alle coppie formate da Herbert Elger e Wilhelm Adolf e da Richard Feist e Walter Feist, oltre a quella di bronzo nel singolo uomini ottenuta da Kurt Wagner.\nDa quel momento in poi la nazionale teutonica \u00e8 sempre stata protagonista in tutte le pi\u00f9 importanti gare di slittino e per quanto concerne i soli campionati continentali, che all'epoca erano la pi\u00f9 prestigiosa delle competizioni slittinistiche, gli atleti tedeschi, nelle sei successive edizioni disputate prima dello stop bellico occorso nel 1940, ottennero ben quattro titoli europei nel singolo uomini con Martin Tietze, due nel singolo femminile con Friedel Tietze e tutte e sei le medaglie d'oro nel doppio per merito in una occasione di Richard Feist e Walter Feist, dallo stesso Walter Feist in coppia con Walter Kluge per ben quattro volte ed il restante titolo fu vinto da Martin Tietze con Kurt Weidner. Inoltre nelle stesse edizioni dei campionati la nazionale della Germania conquist\u00f2 otto medaglie d'argento ed una di bronzo.\nLa Germania divisa.\nDopo la conclusione della seconda guerra mondiale, la Germania fu suddivisa in quattro zone di occupazione, ognuna sotto il controllo delle quattro potenze vincitrici. Nonostante l'intento iniziale fosse quello di governare insieme una Germania unitaria, a causa delle tensioni dovute alla guerra fredda le zone poste sotto il dominio francese, britannico e statunitense costituirono nel 1949 la Repubblica Federale Tedesca mentre la zona di occupazione sovietica divenne nello stesso anno la Repubblica Democratica Tedesca. Di conseguenza durante il periodo in cui la Germania si present\u00f2 divisa in due differenti Stati cess\u00f2 di esistere anche la nazionale tedesca, ma dalle sue ceneri nacquero due distinte nazionali: quella della Germania Ovest e quella della Germania Est.\nSolamente in una circostanza le due squadre parteciparono congiuntamente ad un evento: in occasione dell'esordio dello slittino ai Giochi olimpici di , quando le due Germanie gareggiarono con il nome di Squadra Unificata Tedesca; con questa denominazione infatti gli atleti della Germania Est e della Germania Ovest presero parte con un'unica rappresentativa sia alle olimpiadi estive sia a quelle invernali nelle edizioni del 1956, del 1960 e del 1964.\nPresente dunque ad Innsbruck come squadra unificata, la nazionale tedesca fece incetta di medaglie, conquistando tutti e tre i gradini del podio nel singolo uomini grazie a Thomas K\u00f6hler, Klaus-Michael Bonsack ed Hans Plenk, mentre il quarto atleta tedesco in gara, Fritz Nachmann, non riusc\u00ec a concludere la competizione, ed ottenendo la medaglia d'oro e quella d'argento nella gara femminile con Ortrun Enderlein ed Ilse Geisler, mentre la terza slittinista teutonica, l'allora quarantreenne Minna Bl\u00fcml, giunse decima. Solo nel doppio non riusc\u00ec ad ottenere medaglie, dovendosi accontentare del quarto posto colto da Walter Eggert ed Helmut Vollprecht; l'altro duo composto da Thomas K\u00f6hler e Klaus-Michael Bonsack invece non port\u00f2 a termine la gara.\nDalla riunificazione della Germania a prima del nuovo millennio.\nLa caduta del Muro di Berlino diede la spinta definitiva alla riunificazione tedesca che avvenne ufficialmente il 3 ottobre 1990, portando la fusione delle due nazionali dell'Est e dell'Ovest in una nuova definitiva Germania a partire dalla stagione 1990/91. Alcuni degli slittinisti tedeschi pi\u00f9 forti ed affermati del periodo si erano ritirati nel 1989 dopo la caduta del Muro, nonostante ci\u00f2 la nuova composizione della nazionale fu formata da atleti quali Georg Hackl, Jens M\u00fcller, Ren\u00e9 Friedl, Stefan Krau\u00dfe, Jan Behrendt, J\u00f6rg Hoffmann, Jochen Pietzsch, Yves Mankel, Thomas Rudolph, Susi Erdmann, Jana Bode e Gabriele Kohlisch, ovverosia alcuni tra i pi\u00f9 titolati slittinisti di tutti i tempi.\nSotto la bandiera della Germania unita infatti tutti loro ottennero prestigiosi risultati, ad eccezione dei soli J\u00f6rg Hoffmann e Jochen Pietzsch, che nel doppio non riuscirono a rinverdire i fasti dei loro successi ottenuti ai tempi della Germania Est e si ritirarono dopo la mancata qualificazione ai Giochi olimpici di Albertville 1992. Tra gli atleti pi\u00f9 vittoriosi invece spicca Georg Hackl, che aveva nel frattempo abbandonato la specialit\u00e0 del doppio per dedicarsi esclusivamente al singolo, il quale vinse ben tre medaglie d'oro consecutive ai Giochi di , di e di , oltre all'argento a , nonch\u00e9 il titolo mondiale ad Igls 1997; inoltre per ben sette volte fu medaglia d'argento ed in un'altra occasione giunse terzo ai campionati mondiali e nella classifica finale di Coppa del Mondo sempre per sette volte fu secondo ed altre cinque volte concluse al terzo posto. L'unico altro compatriota in grado di ottenere buoni risultati nel singolo maschile in quel periodo, ad eccezione della medaglia d'oro europea vinta da Ren\u00e9 Friedl a Winterberg 1992, fu Jens M\u00fcller, che conquist\u00f2 il bronzo olimpico a , vinse un oro, a Sankt Moritz 2000, un argento ed un bronzo ai mondiali e due titoli europei a Sigulda 1996 ed a Winterberg 2000; giunse inoltre due volte secondo e tre volte terzo in classifica finale di Coppa del Mondo.\nNel doppio la coppia pi\u00f9 titolata di quel periodo \u00e8 stata quella formata da Stefan Krau\u00dfe e Jan Behrendt che conquist\u00f2 l'oro alle Olimpiadi di e di ed il bronzo in quelle di ; inoltre vinse tre titoli iridati a Winterberg 1991, a Calgary 1993 ed a Lillehammer 1995, due campionati europei a Sigulda 1996 e ad Oberhof 1998 e trionf\u00f2 per tre stagioni consecutive, nel 1993/94, nel 1994/95 e nel 1995/96, nella classifica di Coppa del Mondo. Altri doppi capaci di conquistare importanti piazzamenti in quegli anni furono quello formato da Yves Mankel e Thomas Rudolph, che raggiunse la seconda piazza ai Giochi di , ottenendo anche un argento mondiale e piazzandosi in due occasioni al secondo posto nella graduatoria di Coppa, e quello composto da Steffen Skel e Steffen W\u00f6ller, che consegu\u00ec due argenti ed un bronzo mondiali, vinse il titolo europeo ad Oberhof 2004 e trionf\u00f2 in Coppa del Mondo nella stagione 2000/01.\nNel femminile il dominio delle atlete tedesche fu ancor pi\u00f9 netto, salendo sul podio in tutte le manifestazioni cui la Germania prese parte, ottenendo quasi sempre anche la medaglia d'oro. Le uniche volte in cui la vittoria sfugg\u00ec ad una slittinista teutonica furono alle olimpiadi di e di , ai mondiali di Calgary 1993, agli europei di Sch\u00f6nau am K\u00f6nigssee 1994 ed in tre edizioni della Coppa del Mondo. Tra le principali fautrici di questa eccezionale collezione di titoli e medaglie si annoverano Susi Erdmann, che proprio nelle due edizioni dei Giochi menzionate fu l'unica tedesca a salire sul podio, cogliendo rispettivamente la medaglia di bronzo e quella d'argento e che vinse due titoli mondiali a Winterberg 1991 e ad Igls 1997, oltre ad altri due secondi posti iridati, l'oro europeo a Winterberg 1992 e la Coppa del Mondo nel 1990/91 e nel 1991/92, prima di passare con successo alla disciplina del bob; Gabriele Kohlisch, vincitrice ai mondiali di un oro a Lillehammer 1995 ed altri due argenti, nonch\u00e9 della sfera di cristallo nella stagione 1993/94 ed anch'essa poi dedicatasi al bob; Jana Bode che conquist\u00f2 una medaglia d'oro, ad Altenberg 1996, una d'argento ed una di bronzo ai campionati mondiali, il titolo europeo a Sigulda 1996 e la Coppa del Mondo 1995/96; Silke Kraushaar-Pielach, vincitrice di tre medaglie olimpiche: quella d'oro a , quella di bronzo a e quella d'argento a , campionessa del mondo a Nagano 2004 ed altre due volte seconda classificata, tre volte medaglia d'oro europea, ad Oberhof 1998, ad Oberhof 2004 ed a Winterberg 2006 e cinque volte vincitrice della classifica di Coppa del Mondo: nel 1998/99, nel 2000/01, nel 2001/02, nel 2005/06 e nel 2006/07; Barbara Niedernhuber, vincitrice di due medaglie d'argento olimpiche, a ed a , quattro volte seconda e due volte terza ai campionati mondiali e trionfatrice in Coppa del Mondo nella stagione 2004/05 e Sonja Wiedemann, campionessa del mondo a Sch\u00f6nau am K\u00f6nigssee 1999 e medaglia di bronzo l'anno seguente.\nForte di questi risultati la Germania fece incetta di medaglie anche nella gara a squadre: vinse il titolo mondiale nelle edizioni di Winterberg 1991, Calgary 1993 e Lillehammer 1995 e giunse seconda nelle altre tre rassegne iridate di quel periodo: Altenberg 1996, Igls 1997 e Sch\u00f6nau am K\u00f6nigssee 1999; in quest'ultima edizione inoltre, la prima in cui fu data la possibilit\u00e0 ad ogni nazionale di schierarsi al via della competizione con due diverse squadre, ottenne anche la medaglia di bronzo. Ai campionati europei colse la medaglia d'oro in tre occasioni: a Winterberg 1992, a Sigulda 1996 e ad Oberhof 1998, arrivando seconda nell'edizione di Sch\u00f6nau am K\u00f6nigssee 1994.\nDal 2000 ai giorni nostri.\nLa nazionale tedesca, oltre alle medaglie ricadenti in questo periodo e gi\u00e0 menzionate nel capitolo precedente conquistate per merito di Georg Hackl, Jens M\u00fcller, Silke Kraushaar-Pielach, Barbara Niedernhuber, Steffen Skel e Steffen W\u00f6ller, ha continuato la sua tradizione vincente proseguendo a fare incetta di titoli ed allori in tutte le specialit\u00e0. Nel singolo uomini i migliori risultati sono stati ottenuti da Felix Loch, oro olimpico a ed a , quattro volte campione del mondo ed una volta europeo, nonch\u00e9 vincitore in tre occasioni della Coppa del Mondo, da David M\u00f6ller con il secondo posto ai Giochi di e due titoli mondiali al suo attivo e da Andi Langenhan, campione europeo a Paramonovo 2012 e tre volte sul podio nelle rassegne iridate.\nNel doppio la coppia tedesca formata da Patric Leitner e Alexander Resch \u00e8 stata quella che ha conseguito il maggior numero di trofei, quali l'oro ai Giochi di ed il bronzo in quelli di , quattro titoli mondiali e tre europei e per sei volte la vittoria nella classifica finale di Coppa del Mondo. Altri doppi che hanno ottenuto importanti risultati sono quelli formati da Andr\u00e9 Florsch\u00fctz e Torsten Wustlich, argento alle Olimpiadi di , campioni del mondo in tre occasioni e vincitori della sfera di cristallo nella stagione 2009/10, da Tobias Wendl e Tobias Arlt vincitori del titolo olimpico a e di quello iridato a Whistler 2013 e per tre volte vincitori della Coppa del Mondo nonch\u00e9 da Toni Eggert e Sascha Benecken, campioni europei ad Oberhof 2013 ed in due occasioni medaglia d'argento ai mondiali.\n\u00c8 continuato quasi indisturbato il dominio teutonico anche nel singolo femminile e solamente i mondiali di Lake Placid 2009 e gli europei di Sigulda 2010 e di Paramonovo 2012 non hanno visto la vittoria di atlete tedesche, comunque sempre a podio. Sylke Otto si \u00e8 aggiudicata la medaglia d'oro sia ai Giochi di sia a quelli di , in quattro edizioni dei mondiali ed in due degli europei e per quattro volte la Coppa del Mondo; Tatjana H\u00fcfner ha ottenuto la vittoria a , l'argento a ed il bronzo a , ha conquistato in quattro occasioni il titolo iridato e per cinque volte la Coppa del Mondo; Natalie Geisenberger \u00e8 salita sul terzo gradino del podio a ed ha ottenuto l'oro a , ha vinto un titolo mondiale a Whistler 2013, due europei a Cesana Torinese 2008 e ad Oberhof 2013 e due trofei di cristallo nelle stagioni 2012/13 e stagione 2013/14.\nNella gara a squadre la nazionale della Germania \u00e8 stata l'indiscussa dominatrice del periodo: ai campionati mondiali ha conquistato la medaglia d'oro in tutte e dieci le edizioni disputate ed inoltre nelle edizioni di Sankt Moritz 2000 e di Calgary 2001, le uniche insieme a quella del 1999 in cui potevano partecipare due diversi team per ciascuna nazionale, ottenne anche quella d'argento. Ai campionati europei inoltre ha vinto il titolo in cinque occasioni e solo in due edizioni \u00e8 finita fuori dal podio; istituita questa competizione anche in sede di Coppa del Mondo dalla stagione 2003/04, la Germania ha sempre primeggiato nella classifica finale di specialit\u00e0 ad eccezione dell'edizione 2005/06 in cui dovette accontentarsi del secondo posto dietro l'Italia. A , esordio della specialit\u00e0 ai Giochi olimpici, la squadra formata da Geisenberger, Loch, Wendl e Arlt ha vinto il titolo con oltre un secondo di vantaggio sulla pi\u00f9 immediata inseguitrice."}
{"id": "4704373", "revid": "604467", "url": "https://it.wikipedia.org/wiki?curid=4704373", "title": "Nazionale tedesca di slittino", "text": ""}
{"id": "4704374", "revid": "228587", "url": "https://it.wikipedia.org/wiki?curid=4704374", "title": "Natale Attanasio", "text": "Biografia.\nStudi\u00f2 all'Istituto di Belle Arti di Napoli, dove fu allievo di Domenico Morelli.\nDivenne celebre come soggettista di opere storiche e di genere, ma anche come ritrattista.\nPartecip\u00f2 a varie esposizioni partenopee organizzate dalla Promotrice \u00e8 tra i quadri: \"Pensiero dominante\" (1876); \"Ricchezza e miseria\", \"Gulnava\" e \"Lacrime e delitti\" (1877; Esposizione Nazionale di Napoli).\nNel 1882 si trasfer\u00ec a Roma.\nNel 1884 present\u00f2 all'esposizione torinese quella che viene considerata la sua pi\u00f9 celebre opera, \"Sunt lacrimae rerum\" (detta anche \"Le pazze\"), con cui vinse il primo premio. L'opera fu poi acquistata dalla Galleria d\u2019Arte Moderna. Portata all'Esposizione Nazionale di Palermo (1891), \u00e8 oggi nelle collezioni del Museo Civico di Catania al Castello Ursino.\nUn'altra opera \"Bernardo Palissy\" (Bernard Palissy) divenne nota dopo l'acquisizione da parte di Re Umberto per la Galleria d\u2019Arte di Palermo.\nNella sua citt\u00e0 natale lavor\u00f2 sotto commissione per le decorazioni del ridotto del Teatro Massimo Bellini e dell'abside della chiesa del Carmine. A Palermo decor\u00f2 il palazzo del principe Montevago e a Roma la sala della lettura del Senato.\nDal 1886 al 1889 insegn\u00f2 alla Scuola d'Arte e Mestieri di Catania.\nOpere.\nAl Museo Civico al Castello Ursino (Catania):"}
{"id": "4704375", "revid": "61847644", "url": "https://it.wikipedia.org/wiki?curid=4704375", "title": "Jinnah", "text": ""}
{"id": "4704376", "revid": "604467", "url": "https://it.wikipedia.org/wiki?curid=4704376", "title": "Nazionale di slittino della Squadra Unificata Tedesca", "text": ""}
{"id": "4704377", "revid": "47767", "url": "https://it.wikipedia.org/wiki?curid=4704377", "title": "Messe brevi di Johann Sebastian Bach", "text": "Le messe brevi di Johann Sebastian Bach BWV 233-236 sono un gruppo di composizioni di Johann Sebastian Bach.\nStoria.\nLa raccolta, conosciuta anche con il nome di \"messe luterane\", \u00e8 costituita da quattro messe, in fa maggiore, la maggiore, sol minore e sol maggiore, comprendenti solo le sezioni \"Kyrie eleison\" e \"Gloria in excelsis Deo\". Questa forma di \"Missa brevis\" era usata frequentemente nella liturgia protestante.\nL'anno di composizione non \u00e8 certo, ma \u00e8 possibile collocarle cronologicamente intorno al 1738-39. Un tempo si credeva che le messe fossero state scritte per il conte Franz Anton von Sporck ed eseguite per lui a Lys\u00e1 nad Labem, ma tale attribuzione non \u00e8 sostenuta da fonti.\nStruttura.\nOgni messa consta di sei movimenti: il Kyrie \u00e8 un movimento corale unico in tre sezioni e il Gloria \u00e8 in cinque movimenti. Il primo e l'ultimo movimento del Gloria sono corali, inframmezzati da arie. La musica \u00e8 costituita quasi esclusivamente da parodie di cantate. La musica del coro \"Es wartet alles auf dich\" BWV 187, ad esempio, \u00e8 stato riutilizzata per il movimento finale della messa BWV 235. A volte Bach invert\u00ec alcune voci: il \"quoniam tu solus\" della stessa messa, ad esempio, \u00e8 affidato al tenore, mentre nella cantata BWV 187 era un'aria per soprano.\nLe quattro messe hanno i seguenti organici orchestrali:"}
{"id": "4704379", "revid": "228587", "url": "https://it.wikipedia.org/wiki?curid=4704379", "title": "Oligarchia tebana", "text": "L'Oligarchia tebana \u00e8 il periodo tra il 382 a.C. ed il 379 a.C. in cui \"polis\" di Tebe fu dominata da un governo tirannico filo-spartano e controllata militarmente da una guarnigione lacedemone che si era insediata nella Cadmea, la rocca della citt\u00e0. Tale governo fu rovesciato da Pelopida e da altri Tebani, che con un colpo di stato restaurarono il sistema democratico tradizionale.\nOccupazione della Cadmea.\nL'oligarchia tebana fu instaurata con un'azione a sorpresa condotta del generale spartano Febida che, mentre transitava dalla Beozia col suo esercito per dirigersi verso Olinto (all'epoca Sparta era alleata con Tebe), si fece convincere da Leonziade, polemarco di Tebe insieme ad Ismenia, ad impadronirsi della Cadmea, la rocca della citt\u00e0.\nLeonziade scelse il giorno adatto per il colpo di stato: approfitt\u00f2 infatti della celebrazione delle Tesmoforie, una festa religiosa riservata alle donne che si svolgeva nella Cadmea, e della contemporanea convocazione dell'assemblea dei cittadini, alla quale partecipavano tutti gli uomini, che si svolgeva vicino alla piazza del mercato. Sugger\u00ec quindi a Febida di salire in quel momento sulla rocca coi suoi soldati ed occuparla a sorpresa. Mentre Febida si impadroniva senza colpo ferire della Cadmea, Leonziade faceva arrestare il collega Ismenia e nominava Archia al suo posto\nLeonziade si rec\u00f2 poi a Sparta per annunciare personalmente ai Lacedemoni che la citt\u00e0 era sotto il controllo dei loro soldati. Gli Spartani, all'epoca governati dai re Agesilao II ed Agesipoli I, da una parte destituirono Febida e lo condannarono ad una multa di centomila dracme per aver occupato la Cadmea senza alcuna autorizzazione, dall'altra mantennero nella rocca di Tebe la guarnigione spartana assicurandosene cos\u00ec il completo controllo. Inoltre, fecero mettere a morte Ismenia, che nel frattempo era stato condotto a Sparta come prigioniero.\nPlutarco non manca di sottolineare l'assurdit\u00e0 della situazione, visto che da una parte gli Spartani condannavano l'autore di questa azione e dall'altra ne approvavano indirettamente l'operato mantenendo il controllo della rocca e, indirettamente, dell'intera citt\u00e0.\nSecondo Senofonte Febida si lasci\u00f2 convincere da Leonziade in questa impresa, mentre Diodoro suppone che il generale lacedemone obbedisse in realt\u00e0 ad ordini segreti e ben precisi che gli erano stati impartiti dal governo spartano.\nIl regime oligarchico.\nIn conseguenza dell'occupazione della Cadmea, a Tebe si instaur\u00f2 un regime oligarchico, guidato da Leonziade e da Archia, che nominalmente mantenevano la carica tradizionale di polemarchi, ma in realt\u00e0 governavano la citt\u00e0 come dei tiranni. Leonziade altern\u00f2 poi la sua carica pubblica con Filippo, un altro politico di spicco della fazione oligarchica.\nTale regime era protetto e controllato dalla guarnigione spartana di stanza nella Cadmea, comandata dall'armosta Lisanorida, che era stato inviato da Sparta per sostituire Febida. I principali oppositori al regime filo-spartano, tra i quali Pelopida, Androclida e Ferenico, furono esiliati dalla citt\u00e0 e trovarono rifugio nella vicina Atene. Epaminonda rimase invece in citt\u00e0 perch\u00e9 i nuovi tiranni lo consideravano del tutto innocuo.\nLeonziade, nonostante la schiacciante superiorit\u00e0 militare degli Spartani, che avrebbe in ogni caso reso molto difficile una restaurazione democratica, cerc\u00f2 di eliminare i suoi oppositori politici inviando ad Atene dei sicari per uccidere gli esuli che l\u00ec si erano recati. Androclida fu dunque assassinato, mentre Pelopida, Ferenico e gli altri scamparaono all'attentato.\nNel frattempo, a Tebe, Epaminonda e Caronte tramavano in segreto per iniziare ad organizzare il colpo di stato, mentre Pelopida preparava i suoi compagni all'azione, additando l'esempio di Trasibulo che poco pi\u00f9 di vent'anni prima aveva rovesciato i Trenta Tiranni di Atene partendo da Tebe con pochi uomini. In maniera speculare, Pelopida progettava di riportare a Tebe la democrazia con un'azione che doveva partire dalla citt\u00e0 di Atene, dove si trovava in esilio.\nL'attentato ai polemarchi.\nI fuoriusciti tebani fissarono il giorno in cui avrebbero agito, che fu nel dicembre del 379 a.C. o a i primi di gennaio del 378 a.C. e si divisero i compiti. Mentre Ferenico doveva attendere in Attica, a debita distanza, con la maggior parte dei fuoriusciti, Pelopida, Melone, Damoclida, Teompompo ed altri otto esuli si sarebbero travestiti da cacciatori e, accompagnati dai loro cani da caccia, si sarebbero avvicinati alla spicciolata a Tebe, confusi con la popolazione locale, come se fossero appena tornati da una giornata di svago tra le campagne.\nPrima di partire, mandarono avanti un messaggero per annunciare a Caronte che stavano per arrivare a casa sua, che era stata scelta come luogo di ritrovo. Plutarco racconta che Ippostenida, uno dei Tebani al corrente della congiura, una volta avvertito da Caronte fu preso da timore e chiese all'amico Clidone di partire per Atene per convincere gli esuli di rimandare il loro proposito. Clidone, per\u00f2, non riuscendo a trovare le briglie, chiese a sua moglie dove le avesse riposte e, dal battibecco che ne scatur\u00ec, la moglie si mise ad inveire contro il marito e a maledire la sua missione ad Atene, tanto che Clidone, avendo perso ormai del tempo prezioso e per di pi\u00f9 considerando di cattivo augurio le maledizioni ricevute, rinunci\u00f2 del tutto al proposito di muoversi da Tebe.\nPlutarco racconta che gli esuli entrarono in citt\u00e0 in serata a piccoli gruppi sotto una fitta nevicata e a poco a poco si radunarono a casa di Caronte. Nel frattempo, Fillida, il segretario dei polemarchi, che era al corrente della congiura, aveva organizzato una festa per distrarre l'attenzione di Archia e di Filippo da quanto stava per accadere. Quando la festa era in corso, arrivarono dei delatori per avvisare i polemarchi che alcuni degli esuli erano stati riconosciuti tra la folla. Fillida e Caronte, convocati da Archia, non persero per\u00f2 la testa e lo rassicurarono dicendo che si trattava di chiacchiere infondate.\nI congiurati ebbero poi un vero e proprio colpo di fortuna perch\u00e9 poco dopo arriv\u00f2 alla festa un messaggero con una lettera per Archia, scritta da un suo omonimo gran sacerdote, che lo avvisava dell'arrivo di Pelopida e dei suoi compagni ed indicava in modo puntuale i nomi dei Tebani che avrebbero partecipato alla congiura, tra i quali gli stessi Fillida e Caronte. Il messaggero preg\u00f2 il polemarco di leggere immediatamente il messaggio perch\u00e9, disse, conteneva informazioni della massima importanza. Archia ripose per\u00f2 la lettera, ancora chiusa, sotto il suo cuscino e disse al messaggero una frase che rimase proverbiale nell'antica Grecia per diversi secoli:\nNel frattempo, Caronte e Melone si travestirono da donne e, nascosti dei pugnali sotto le vesti, entrarono nella sala dove si teneva la festa. Fillida, infatti, aveva promesso fin dall'inizio ai polemarchi che aveva invitato delle donne sposate a ravvivare il banchetto. Caronte e Melone, scambiati per le donne che tutti stavano aspettando da tempo, furono accolti da un caloroso applauso e, sfruttando l'effetto-sorpresa e il fatto che i due polemarchi erano ormai ubriachi, estrassero i pugnali ed uccisero Archia e Filippo senza alcuna difficolt\u00e0.\nSecondo il racconto di Plutarco, Pelopida e suoi compagni, nel frattempo, fecero irruzione nella casa di Leonziade che, da uomo sobrio qual era, non aveva partecipato al banchetto. Nella mischia che ne segu\u00ec, Leonziade, dopo aver ucciso Cefisodoro, uno dei congiurati, fu a sua volta sopraffatto dallo stesso Pelopida. Ucciso Leonziade, si scaten\u00f2 per Tebe una caccia all'uomo per cercare anche Ipate, il principale collaboratore dei tiranni, che fu trovato ed ucciso quella stessa notte.\nPlutarco, oltre ad aver descritto dettagliatamente questi eventi nella \"Vita di Pelopida\", ambienta un suo saggio dei \"Moralia\", intitolato \"Il demone di Socrate\" a Tebe, proprio nella notte dell'attentato ai polemarchi. In questo scritto, lo storico di Cheronea, per trattare l'argomento filosofico, morale e religioso del \"demone\" di Socrate (una \"voce\" della coscienza oppure un segnale divino che indicava al filosofo quale strada prendere nelle varie decisioni della sua vita), immagina che i vari personaggi, reali e fittizi, che erano legati al colpo di stato del 379/378 a.C., ne discutano fra loro mentre sono in attesa in casa di Caronte dell'arrivo imminente di Pelopida e degli altri fuoriusciti.\nRestaurazione democratica.\nLa mattina dopo l'attentato ai polemarchi, il resto degli esuli, guidati da Ferenico, rientrarono in citt\u00e0, dove Pelopida, Melone e Caronte furono immediatamente eletti beotarchi ed iniziarono l'assedio della Cadmea anche con l'aiuto di Epaminonda.\nLa guarnigione spartana, spaventata dalle grida, dagli incendi e dagli attacchi che provenivano da ogni parte, si arrese quasi subito in cambio del salvacondotto per tornare in madrepatria. Mentre i soldati lacedemoni si dirigevano verso la loro citt\u00e0, incontrarono per strada i rinforzi guidati dal re Cleombroto I, subentrato ad Agesipoli I, che stavano arrivando a Tebe per dar loro man forte nella difesa della Cadmea.\nPer questo repentino abbandono della rocca tebana, gli ufficiali al comando della guarnigione furono processati e condannati: Erippida (o Ermippida) e Arceso furono condannati a morte mentre Lisanorida se la cav\u00f2 con una multa ingente che commut\u00f2 con l'esilio volontario.\nGli Spartani reagirono allo smacco della perdita della Cadmea entrando in conflitto con Tebe nella cosiddetta guerra beotica."}
{"id": "4704381", "revid": "61847749", "url": "https://it.wikipedia.org/wiki?curid=4704381", "title": "Indonesia olandese", "text": ""}
{"id": "4704383", "revid": "110157", "url": "https://it.wikipedia.org/wiki?curid=4704383", "title": "Coppa dell'Imperatore 2008 (pallavolo)", "text": "La Coppa dell'Imperatore di pallavolo maschile 2008 \u00e8 stata la 2\u00aa edizione della coppa nazionale giapponese. Si \u00e8 svolta dal 23 novembre al 23 dicembre 2008. La vittoria finale \u00e8 andata per la prima volta ai .\nRegolamento.\nLa competizione prevede che vi prendano parte 24 squadre. Sono previsti due fasi: nella prima si svolgono i primi due turni preliminari ed i quarti di finale, nella seconda si svolge la final 4. I club provenienti dalla V.Premier League scendono in campo solo da secondo turno."}
{"id": "4704388", "revid": "61848029", "url": "https://it.wikipedia.org/wiki?curid=4704388", "title": "Unificazione europea", "text": ""}
{"id": "4704390", "revid": "827882", "url": "https://it.wikipedia.org/wiki?curid=4704390", "title": "J. M. Osborne", "text": "J. M. Osborne \u00e8 un personaggio televisivo co-protagonista della miniserie televisiva britannica del 1961 \"A for Andromeda\", del sequel, dei remake e dei romanzi da essa tratti, scritti da Fred Hoyle e John Elliot.\nStoria.\nJ. M. Osborne \u00e8 un politico britannico, Sottosegretario al Ministero delle scienze, alle dirette dipendenze del Ministro Charles Robert Ratcliff; egli \u00e8 dotato di una personalit\u00e0 tendente al dialogo ed aperta all'innovazione, propenso a dare priorit\u00e0 alla scienza ed al benessere della popolazione che pu\u00f2 derivarne piuttosto che seguire la mentalit\u00e0 militare, tendente al sospetto ed orientata ad utilizzare qualsiasi risorsa alla difesa. Egli, ha grande stima e considerazione del dottor John Fleming, il fisico che ha progettato il nuovo radiotelescopio sito a Bouldershaw Fell, e non esita a prendere le sue difese quando il generale Vandenberg, ne contesta l'affidabilit\u00e0, pur ammonendolo sulla necessit\u00e0 della segretezza, nel momento in cui egli decide di rivelare alla stampa la presenza di un segnale proveniente dalla galassia di Andromeda.\nEgli segue direttamente il lavoro dell'\u00e9quipe diretta dal professor Ernest Reinhart, anche quando questa si trasferisce alla base missilistica di Thorness, allo scopo di utilizzare i pi\u00f9 potenti calcolatori in possesso dei militari rispetto a quelli delle universit\u00e0, e si reca personalmente alla base quando, apparentemente a causa di un incidente, Christine Flemstad, un'assistente della dottoressa Madeleine Dawnay, perde la vita folgorata dai terminali del nuovo super calcolatore, raccogliendo le perplessit\u00e0 di Fleming sui veri scopi del messaggio proveniente da Andromeda, ma nulla pu\u00f2 quando i militari prendono possesso del nuovo supercalcolatore e del sintetizzatore biologico richiesto dalla dottoressa in prospettiva della nascita di una creatura, basata sui dati forniti dallo stesso calcolatore.\nDopo la nascita di Andromeda Osborne assiste al successo del suo utilizzo nelle attivit\u00e0 missilistiche militari, che prendono definitivamente il sopravvento su quelle scientifiche, e, convintosi della giustezza della teoria di Fleming sull'intento del calcolatore di impadronirsi della Terra, collaborer\u00e0 con Reinhart, Judy Adamson un'agente del servizio segreto, e con lui allo scopo di organizzare un piano per consentirgli di introdursi nell'edificio per tentare di riprogrammarlo, pur raccomandandogli di non danneggiare il calcolatore, sia per la sua utilit\u00e0 per il paese che per non compromettere la sua carriera politica.\nLa distruzione del calcolatore da parte di Fleming lo getta momentaneamente nella costernazione ma il suicidio di Andromeda, sulla quale viene fatta ricadere la responsabilit\u00e0 dell'accaduto, salver\u00e0 lui e gli altri \"cospiratori\".\nAdattamenti e sequel.\nIl romanzo e lo sceneggiato televisivo britannico, dove J. M. Osborne \u00e8 interpretato da Noel Johnson, sono stati seguiti dallo sequel britannico \"The Andromeda Breakthrough\", dove il personaggio \u00e8 interpretato da Philip Latham, e dallo sceneggiato televisivo italiano del 1972 \"A come Andromeda\", per la regia di Vittorio Cottafavi, dove J. M. Osborne \u00e8 interpretato da Arturo Dominici, mentre nel 2006 \u00e8 stato realizzato il film tv britannico \"A for Andromeda\", diretto da John Strickland, dove tuttavia il personaggio non compare."}
{"id": "4704391", "revid": "6923", "url": "https://it.wikipedia.org/wiki?curid=4704391", "title": "Lotus Mk 6", "text": ""}
{"id": "4704395", "revid": "599013", "url": "https://it.wikipedia.org/wiki?curid=4704395", "title": "Serigne Saliou Mback\u00e9", "text": "Biografia.\nFu il quinto califfo di Chiekh Ahmadou Bamba, un cosiddetto \"Marabutto\". Era un figlio dello sceicco Akhmadou Bamba ed \u00e8 venerato come santo dalla comunit\u00e0 sufi senegalese.\nMback\u00e9 \u00e8 stato un consigliere influente del ex presidente senegalese Abdoulaye Wade ed era, secondo la rivista francese Jeune Afrique, uno dei 100 africani pi\u00f9 influenti. Col suo carisma ha reso Touba da un piccolo borgo provinciale la seconda citt\u00e0 pi\u00f9 grande in Senegal. Ha costruito numerose scuole islamiche e finanziato progetti prevalentemente agricoli. Mor\u00ec a Touba.\nIl suo successore \u00e8 stato il nipote Serigne Mouhamadou Lamine Bara Mback\u00e9, scelto personalmente da Serigne Saliou, diviene il primo nipote a essere eletto califfo della comunit\u00e0 muride."}
{"id": "4704396", "revid": "767487", "url": "https://it.wikipedia.org/wiki?curid=4704396", "title": "One Good Turn (film 1917 Christie)", "text": "One Good Turn \u00e8 un cortometraggio muto del 1917 scritto, prodotto e diretto da Al Christie.\nProduzione.\nIl film fu prodotto da Al Christie per la sua Christie Film Company.\nDistribuzione.\nIl film - un cortometraggio in due bobine - usc\u00ec nelle sale cinematografiche USA il 26 dicembre 1917."}
{"id": "4704399", "revid": "73843", "url": "https://it.wikipedia.org/wiki?curid=4704399", "title": "Palazzo presidenziale (Delhi)", "text": ""}
{"id": "4704402", "revid": "858648", "url": "https://it.wikipedia.org/wiki?curid=4704402", "title": "Con mia moglie \u00e8 un'altra cosa (film 1941)", "text": ""}
{"id": "4704403", "revid": "767487", "url": "https://it.wikipedia.org/wiki?curid=4704403", "title": "Fabrizio Levati", "text": "Biografia.\nLaureato in giurisprudenza, avvocato. Aveva giocato a calcio in societ\u00e0 dilettantistiche tra cui il Pergocrema in Serie D.\nAllenatore.\nNella stagione 1970-1971 il presidente della \"Polisportiva Fiamma Ceraso\" di Monza, Reno Ceraso, lo chiama nella neo costituita societ\u00e0 Fiamma Ceraso di calcio femminile. Allener\u00e0 la squadra brianzola per 25 anni, portandola in serie A nel 1979, disputando 16 campionati nella massima serie. Nel suo palmar\u00e8s il terzo posto in campionato nella stagione 1985 e 1986-1987, due scudetti Primavera nel 1983 e nel 1985 e classificandosi secondo in Coppa Italia nel 1990-1991 e 1991-1992.\nAttivit\u00e0 dirigenziale.\nLevati \u00e8 stato uno storico dirigente del Centro Nazionale Sportivo Fiamma.\n\u00c8 stato poi vice presidente della Federazione Italiana Giuoco Calcio Femminile e presidente della \"Lega Regionale\" femminile per la gestione delle societ\u00e0 partecipanti ai campionati regionali.\nLa moglie, Natalina Ceraso Levati, che ne ha proseguito l'opera come dirigente, nel 1997 \u00e8 stata eletta presidente della Divisione Calcio Femminile della FIGC, presidenza che ha mantenuto fino al 2009.\nMor\u00ec per un carcinoma del polmone.\nDal 1997 l'Alleanza Sportiva Italiana ha organizzato il \"Premio fedelt\u00e0 Fabrizio Levati\" all'atleta che dimostra maggior attaccamento alla propria societ\u00e0, mentre la Fiammamonza dal 1996 organizza un \"Memorial\" a lui intitolato."}
{"id": "4704405", "revid": "767487", "url": "https://it.wikipedia.org/wiki?curid=4704405", "title": "Giuseppe Gagliano", "text": "Biografia.\nGiuseppe Gagliano proveniva da una famiglia di musicisti: suo padre era direttore di banda, suo fratello era ispettore di musica nell'Armata Argentina e un altro fratello era molto noto come compositore tra i gruppi musicali newyorkesi.\nCominci\u00f2 la sua formazione presso il Conservatorio Vincenzo Bellini di Palermo, proseguendo a Roma dove studi\u00f2 pianoforte, violoncello e composizione con i Maestri Savasta, Pilati e Respighi. Contemporaneamente ai suoi studi, gi\u00e0 all'et\u00e0 di nove anni, debutt\u00f2 come concertista, diventando primo violoncello in varie orchestre sinfoniche italiane e viaggiando in qualit\u00e0 di orchestrale di teatro. Gagliano si iscrisse alla SIAE nel 1929; nel 1932 la sua opera lirica \u201cMercato del Villaggio\u201d and\u00f2 in scena negli Stati Uniti. Nel 1935 il proprio lavoro ottenne un pubblico riconoscimento e la sua opera \u201cQuintetto Pastorale\u201d venne eseguita durante il programma della notte di Natale della Radio Nazionale Italiana; in quest'occasione lo stesso Gagliano suon\u00f2 il pianoforte. Alla fine degli anni '30 si dedic\u00f2 alla direzione di una compagnia operistica e viaggiando oltre i confini nazionali si trov\u00f2, allo scoppio della seconda guerra mondiale, ad Asmara, diventando la guida dell'attivit\u00e0 musicale della citt\u00e0. Nel 1939 divenne ufficiale nell'Armata Italiana e nel 1941 fu fatto prigioniero di guerra dall'esercito inglese. A Nairobi fond\u00f2 la \u201cCentral Orchestra\u201d con altri prigionieri, anch'essi musicisti, e dal 1943 al 1946 ne fu direttore, esibendosi fra Nairobi e Mombasa. Al termine della guerra rientr\u00f2 in Italia e nell'agosto del 1946 risult\u00f2 fra i vincitori del \"I Concorso nazionale per direttori d'orchestra\" all'Accademia di Santa Cecilia, posizionandosi secondo in graduatoria. Nella primavera del 1948 fu contattato per dirigere uno degli spettacoli della stagione concertistica estiva dell'Accademia di Santa Cecilia alla Basilica di Massenzio, andato in scena in data 11 agosto. Tra il 1955 e il 1960 il Maestro Gagliano fu Direttore, in Colombia, del Conservatorio del Tolima, dirigendone anche l'Orchestra e il Coro durante le stagioni concertistiche e in alcune \u201ctourn\u00e9e\u201d; si ricorda, in particolare, la sua direzione del coro in occasione del Miami's Festival of the Americas, nel 1958. Al rientro dalla Colombia insegn\u00f2 nel Conservatorio Giuseppe Tartini di Trieste e, successivamente, composizione presso il Conservatorio del Cairo dove, nel giugno del 1963, diresse un concerto dell'Orchestra Sinfonica. Dal 1964 al 1973 fu docente di \"musica d'insieme per strumenti a fiato\" presso il Conservatorio Giovanni Battista Martini di Bologna e nello stesso periodo diresse in alcuni concerti le Orchestre Sinfoniche della RAI di Roma, Torino e Napoli. Autore di musica da camera e sinfonica \u00e8 stato premiato in concorsi internazionali e nella \u201crassegna italiana compositori 1965\u201d. A partire dal 1974 ha insegnato al Conservatorio Santa Cecilia di Roma, fino alla pensione. \u00c8 morto a Velletri il 15 maggio 1995."}
{"id": "4704406", "revid": "1226", "url": "https://it.wikipedia.org/wiki?curid=4704406", "title": "Sergio I di Napoli", "text": "Biografia.\nFiglio di Marino il Greco, conte di Cuma, e di Euprassia.\nGiovane, di nobilissimo casato, gi\u00e0 distintosi per il suo valore quanto per la sua bont\u00e0, rinunci\u00f2 a parte dei suoi beni per i bisogni dei poveri. \nEletto dai cittadini, dopo la morte prematura del franco Contardo, tenne il potere per oltre vent'anni. Con la sua salita al potere si chiuse un lungo periodo di lotta contro i barbari (260 anni) ed incominci\u00f2 veramente la storia del Ducato Napoletano.\nIl terzo figlio maschio, Cesario, fu protagonista della Battaglia di Ostia (849) come comandante della flotta napoletana."}
{"id": "4704408", "revid": "13976", "url": "https://it.wikipedia.org/wiki?curid=4704408", "title": "Sergio III di Napoli", "text": "Succeduto a Marino II di Napoli, nel 981 ospit\u00f2 suo malgrado Ottone II del Sacro Romano Impero in citt\u00e0."}
{"id": "4704411", "revid": "125047075", "url": "https://it.wikipedia.org/wiki?curid=4704411", "title": "Royal Mint", "text": "La Royal Mint (Zecca Reale) \u00e8 l'organismo autorizzato a coniare le monete nel Regno Unito. La zecca \u00e8 nata oltre 1100 anni fa, ma dal 2010 opera come Royal Mint Ltd, una societ\u00e0 al 100% di propriet\u00e0 del HM Treasury, anche se quest'ultimo delega le responsabilit\u00e0 di azionista allo \"Shareholder Executive\".\nLa Royal Mint Ltd ha un contratto in esclusiva con il ministero del tesoro britannico per la fornitura di tutte le monete per il Regno Unito \nOltre a coniare monete per il Regno Unito essa le esporta verso molti altri paesi, inoltre produce medaglie militari, commemorative e articoli simili per governi, scuole e imprese, come zecca esportatrice \u00e8 riconosciuta leader a livello mondiale.\nLa Royal Mint nel 1968 ha cominciato a spostare le sue attivit\u00e0 da Tower Hill a Londra verso il Galles del Sud a Llantrisant che dal 1980 \u00e8 l'unico sito dove opera,\nsu un'area di impiegando 813 persone.\nA Llantrisant essa ospita una vasta collezione di monete risalenti dal XVI secolo, custodita in ottanta armadi realizzati da Hugh Swann, mobiliere di Elisabetta II.\nLa responsabilit\u00e0 per la sicurezza del sito ricade sulla Ministry of Defence Police, che provvede con un contingente armato.\nAll'annuale \"Trial of the Pyx\" vengono verificate le dimensioni il peso e la composizione chimica delle monete prodotte per il governo del Regno Unito.\nStoria.\nLa London Mint divenne un'istituzione autonoma nell'886 durante il regno di Alfredo il Grande, ma era solo una delle tante zecche del regno. \nNel 1279 si trasfer\u00ec alla Torre di Londra dove rimase per i successivi 500 anni.\nOttenne il monopolio sulla produzione di monete del regno nel XVI secolo. \nSir Isaac Newton nel 1696 assunse la carica di \"Warden of the Mint\", responsabile delle indagini sui casi di contraffazione e successivamente, dal 1699 fino alla morte nel 1727, ricopr\u00ec la carica di \"Master of the Royal Mint\";\nnel 1717 pass\u00f2 ufficiosamente al sistema aureo dal \"silver standard\".\nAll'epoca dell'arrivo di Newton, la Zecca era stata ampliata occupando diversi edifici di legno traballante attorno alla Torre.\nNel XVII secolo i processi per battere moneta furono meccanizzati con l'installazione di laminatoi e presse.\nI nuovi macchinari e la domanda di spazio nella Torre di Londra che segu\u00ec lo scoppio della guerra con la Francia portarono alla decisione di spostare la Zecca in un sito adiacente, a East Smithfield.\nIl nuovo edificio, progettato da James Johnson e Robert Smirke, fu completato nel 1809 e disponeva di spazio per i nuovi macchinari e per i funzionari e il personale della Zecca.\nL'edificio fu ricostruito negli anni 1880 per ospitare nuovi macchinari, che aumentarono la produzione della Zecca.\nCon il cambiare della tecnologia, l'introduzione dell'energia elettrica e la crescita della domanda il processo di ricostruzione continu\u00f2 cos\u00ec che negli anni 1960 era rimasto poco della zecca originale, ad eccezione di parti dell'edificio di Smirke del 1809 e la guardiola nella parte anteriore.\nDurante la seconda guerra mondiale, il Royal Mint fu colpita in diverse occasioni dai bombardamenti tedeschi e una volta rimase fuori uso per tre settimane."}
{"id": "4704418", "revid": "13976", "url": "https://it.wikipedia.org/wiki?curid=4704418", "title": "Sergio VI di Napoli", "text": "Successe a Sergio V di Napoli, mantenendo il potere per pi\u00f9 di una decade."}
{"id": "4704423", "revid": "767487", "url": "https://it.wikipedia.org/wiki?curid=4704423", "title": "One Good Turn (film 1915)", "text": "One Good Turn \u00e8 un cortometraggio muto del 1917 diretto da Frank Wilson.\nTrama.\nUn artista salva una ragazza da un borseggiatore. Lei lo ricambia salvandolo da un rapinatore.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 152,4 metri - usc\u00ec nelle sale cinematografiche britanniche nel marzo 1914."}
{"id": "4704424", "revid": "124123", "url": "https://it.wikipedia.org/wiki?curid=4704424", "title": "Giovanni III di Napoli", "text": "Dopo aver attaccato senza successo Gisulfo II di Benevento si ribell\u00f2 ai Bizantini, venendo poi assediato a Napoli nel 955; lo stesso anno fu assaltato dai saraceni."}
{"id": "4704427", "revid": "1305772", "url": "https://it.wikipedia.org/wiki?curid=4704427", "title": "Al-Libi", "text": "La \"nisba\" araba al-L\u012bb\u012b \u2013 che significa \"il Libico\" \u2013 pu\u00f2 riferirsi a:"}
{"id": "4704428", "revid": "92723", "url": "https://it.wikipedia.org/wiki?curid=4704428", "title": "Stefano III di Napoli", "text": "Nipote del duca e vescovo Stefano II. Succedette al duca di Napoli Teodoro II nell'821. La sua elezione al ducato di Napoli port\u00f2 nuove minacce da parte dei Longobardi di Benevento, e la lotta con gli scomodi vicini si fece sempre pi\u00f9 costante, a tal punto che per imbastire una tregua i Longobardi di Benevento si fecero consegnare come ostaggi la madre e due figlie. Nel marzo dell'832 i Longobardi non potendo avere la meglio sul ducato napoletano riuscirono a comprare alcuni traditori per fare assassinare il duca, tra questi vi fu Bono (futuro duca), che fu a capo della congiura contro Stefano II: mentre si discuteva davanti agli ambasciatori mandati da Sicone, Stefano fu aggredito a tradimento e ammazzato."}
{"id": "4704429", "revid": "287204", "url": "https://it.wikipedia.org/wiki?curid=4704429", "title": "Lingua chickasaw", "text": "La lingua chickasaw (\"Chikashshanompa\", IPA ) \u00e8 una lingua nativa americana della famiglia muskogeana. \u00c8 una lingua agglutinativa e appartiene alla tipologia delle lingue Soggetto Oggetto Verbo. La lingua \u00e8 imparentata, ma non identica, alla lingua choctaw. \u00c8 parlata dalla tribu Chickasaw, che attualmente vive nell'Oklahoma sud-orientale, nei pressi della citt\u00e0 di Ada."}
{"id": "4704430", "revid": "761672", "url": "https://it.wikipedia.org/wiki?curid=4704430", "title": "Client di posta", "text": ""}
{"id": "4704435", "revid": "1543377", "url": "https://it.wikipedia.org/wiki?curid=4704435", "title": "Sergio II di Napoli", "text": "In lotta col fratello Atanasio, fu da questi catturato, accecato e spedito a Roma.\nBiografia.\nSergio successe al padre Gregorio III alla guida del ducato di Napoli nell'870.\nIn quegli anni era divenuta drastica la contrapposizione tra il potere ducale e la Chiesa napoletana guidata dal vescovo Atanasio, zio del duca: dopo varie razzie perpetrate dagli uomini di Sergio II, il vescovo emise una scomunica contro chiunque avesse tentato rubare il tesoro della cattedrale. \nA seguito di ci\u00f2, Sergio II fece incarcerare il prelato che, condannato all'esilio, mor\u00ec dopo 21 mesi di cattivit\u00e0 (fatto santo, Atanasio sarebbe diventato il copatrono di Napoli).\nSergio tollerava disinvoltamente che la zona costiera a poche miglia dalle mura di Napoli, fra le attuali citt\u00e0 di San Giorgio e Portici, fosse occupata da saraceni, con i quali aveva anzi stretto un'alleanza in chiave anti-longobarda, esigendo in cambio una gabella sui saccheggi. \nNell'871, dopo che l'imperatore Ludovico II il Giovane aveva notevolmente aumentato il suo potere e il prestigio sottraendo Bari ai Saraceni, Sergio si alle\u00f2 con Guaiferio di Salerno, Lamberto di Spoleto e Adelchi di Benevento, entrando in aperta rivolta contro l'imperatore. I Saraceni, tuttavia, sbarcarono con nuove forze e attaccarono Salerno. \nPapa Giovanni VIII cercava aiuto, per difendere Roma e il Lazio dalle scorrerie dei Saraceni: venuta a mancare il sostegno del nuovo imperatore, l'imbelle Carlo il Calvo, il papa, dopo aver fortificato Roma e presidiato Ostia (l'avamposto militare prese il nome di \"Giovannopoli\", convoc\u00f2 nell'877 a Traetto il principe di Salerno Guaiferio e i duchi Pulcario di Amalfi, Landolfo di Capua, Docibile di Gaeta e Sergio II di Napoli, cio\u00e8 le principali autorit\u00e0 politiche delle zone pi\u00f9 minacciate dalle invasioni degli arabi (alcune di esse erano state anche occupate), con l'intento di creare una lega comune per porre fine alle scorribande: solo Guaifiero e Pulcario si allearono con il pontefice (dietro pagamento di denaro), in quanto Sergio II aveva forti legami commerciali con i saraceni.\nCon le forze che riusc\u00ec a raccogliere, Papa Giovanni VIII si mise lui stesso alla testa di una flotta che batt\u00e9, sempre nell'877 e al largo di Capo Circeo, una flotta musulmana e pot\u00e9 quindi vendicarsi di Sergio, incitando alla ribellione il vescovo di Napoli e fratello del duca, Atanasio. Atanasio fece cavare gli occhi a Sergio e lo mand\u00f2 a Roma presso papa Giovanni VIII, che lo mise in carcere fino alla morte.\nGli successe nel ducato il fratello Atanasio."}
{"id": "4704436", "revid": "729019", "url": "https://it.wikipedia.org/wiki?curid=4704436", "title": "Aeroporto Internazionale Margaret Ekpo", "text": "L'Aeroporto Internazionale Margaret Ekpo , precedentemente noto come Aeroporto di Calabar, \u00e8 un aeroporto nigeriano situato nel tessuto urbano della citt\u00e0 di Calabar, capitale dello stato federale del Cross River.\nLa struttura, dedicata all'attivista per i diritti delle donne e poi politica nigeriana Margaret Ekpo, \u00e8 posta all'altitudine di 64\u00a0m (210\u00a0ft) sul livello del mare, dotata di un solo terminal ed una sola pista con fondo in asfalto lunga 2\u00a0451 m e larga 45 m (8\u00a0040 x 148 ft) con orientamento 03/21, e dotata di impianto di illuminazione ad bassa intensit\u00e0 (LIRL).\nL'aeroporto \u00e8 gestito dalla Federal Airports Authority of Nigeria (FAAN), effettua attivit\u00e0 secondo le regole e gli orari sia IFR che VFR ed \u00e8 aperto al traffico commerciale.\nLa struttura \u00e8 inoltre sede dell'207 Special Mobility Group (207 SMG) della Nigerian Air Force."}
{"id": "4704442", "revid": "1543377", "url": "https://it.wikipedia.org/wiki?curid=4704442", "title": "Scar the Martyr (album)", "text": "Scar the Martyr \u00e8 il primo album in studio del gruppo musicale statunitense Vimic (al tempo noti come Scar the Martyr), pubblicato il 30 settembre 2013 dalla Roadrunner Records.\nIl disco.\nDopo aver rivelato il nome del gruppo nel mese di giugno 2013, l'allora batterista degli Slipknot Joey Jordison annunci\u00f2 che il progetto parallelo da lui creato avrebbe pubblicato nei mesi successivi anche un album di debutto.\nAll'interno del disco, Jordison si \u00e8 occupato della batteria, del basso, delle parti ritmiche di chitarra e della stesura delle musiche, mentre i testi sono stati scritti dal cantante Henry Derek. Le parti di chitarra solista sono state eseguite da Kris Norris (ex-membro dei Darkest Hour) e da Jed Simon (ex-membro degli Strapping Young Lad), mentre l'ex-batterista dei Nine Inch Nails Chris Vrenna si \u00e8 occupato delle tastiere.\nSingoli.\nIl primo singolo ad essere estratto dall'album \u00e8 stato \"Blood Host\", reso disponibile per l'ascolto a partire dal 2 agosto. Per esso \u00e8 stato girato anche un videoclip, pubblicato il 18 settembre sul canale YouTube del gruppo.\nIl secondo singolo \u00e8 stato \"Soul Disintegration\", reso disponibile per l'ascolto il 18 agosto (data in cui \u00e8 stata rivelata anche la copertina dell'album) e pubblicato per il download digitale il 27 dello stesso mese. Il videoclip \u00e8 stato invece pubblicato il 5 novembre."}
{"id": "4704443", "revid": "599013", "url": "https://it.wikipedia.org/wiki?curid=4704443", "title": "Enrico Dall'Era", "text": "Calciatore.\nHa giocato 6 partite per il Foot Ball Club Brescia nei primi campionati di Prima Categoria disputati dopo il primo conflitto mondiale, esordendo nella sua prima partita il 12 ottobre 1919 in Brescia-Cremonese (1-0). Nel 1921 ha giocato a Modena, il 16 ottobre 1921 in Modena- Brescia (1-0) la sua ultima partita da calciatore, continuando a rimanere nella societ\u00e0 come dirigente. Nel 1923 si dimise il presidente Alberto Genna, vi fu un anno di vacanza della presidenza e venne eletto un Comitato di reggenza di cui fecero parte il Ragionier Spinelli, Battista Pisa e appunto Enrico Dall'Era, che rimasero in carica per il 1923-1924 e poi passarono la mano al nuovo presidente Gino Rovetta.\nArbitro.\nEnrico Dall'Era prese la tessera di arbitro nel 1923.\nDall'Era rivest\u00ec inoltre anche il ruolo di arbitro, dirigendo dieci incontri di Serie A fino alla stagione 1932-1933. Il suo primo incontro diretto nel campionato di Serie A \u00e8 stato il 7 dicembre 1930 Pro Patria-Livorno (0-0).\nL'ultima partita diretta in Serie A \u00e8 stata Padova-Torino (3-1) del 25 giugno 1933."}
{"id": "4704444", "revid": "599013", "url": "https://it.wikipedia.org/wiki?curid=4704444", "title": "H\u1ed3 Ch\u00ed Minh (citt\u00e0)", "text": ""}
{"id": "4704447", "revid": "61051", "url": "https://it.wikipedia.org/wiki?curid=4704447", "title": "Aeroporto di Calabar", "text": ""}
{"id": "4704448", "revid": "61051", "url": "https://it.wikipedia.org/wiki?curid=4704448", "title": "Margaret Ekpo International Airport", "text": ""}
{"id": "4704449", "revid": "61051", "url": "https://it.wikipedia.org/wiki?curid=4704449", "title": "Calabar Airport", "text": ""}
{"id": "4704450", "revid": "1226", "url": "https://it.wikipedia.org/wiki?curid=4704450", "title": "Saggio sul principio della popolazione", "text": ""}
{"id": "4704451", "revid": "61849159", "url": "https://it.wikipedia.org/wiki?curid=4704451", "title": "Discendenza comune", "text": ""}
{"id": "4704455", "revid": "1714743", "url": "https://it.wikipedia.org/wiki?curid=4704455", "title": "Stefano De Lisi", "text": "Biografia.\nFiglio d'arte, nacque da Giuseppa Cattarinich e dal celebre scultore Benedetto De Lisi, che lo introdusse alla materia fin da bambino iniziandolo alla lavorazione della creta. Grazie all'avvocato Puglia venne iscritto al collegio di San Rocco, dove usc\u00ec a diciott'anni con una formazione umanistica (lettere) e artistica (disegno e modellato).\nDivenne allievo del corso libero del nudo del pittore Salvatore Lo Forte.\nNon tard\u00f2 il suo ingresso nel mondo dell'arte (1881) che coll'opera, andata perduta, ritraente il filosofo greco antica \"Egesias\" (Egesia di Cirene) ottenne numerosi riscontri positivi, tra i quali le note di Giulio Monteverde e Domenico Morelli, e anche il bozzetto (oggi alla Galleria d'Arte Moderna di Palermo) di una scultura in bronzo \"San Tommaso incredulo\", parte di un gruppo di medaglioni da collocare al cimitero monumentale di Catania.\nPartecip\u00f2 al concorso internazionale indetto a Roma (1885) per la \"statua equestre di re Vittorio Emanuele II\" e al concorso a Palermo per la \"statua equestre di Garibaldi\", che non vinse.\nVinse il concorso per il rilievo \"L'entrata di re Vittorio Emanuele II a Roma\" collocato nel basamento della \"statua equestre di Vittorio Emanuele\" in piazza Giulio Cesare.\nSi fece conoscere come realizzatore di busti, medaglioni per monumenti funerari e bozzettista, questi ultimi andati quasi del tutto perduti.\nL'originalit\u00e0 della sua opera legate ad impressioni innovative gli fece meritare la fama che ebbe nella sua breve vita."}
{"id": "4704471", "revid": "591760", "url": "https://it.wikipedia.org/wiki?curid=4704471", "title": "Teatro di Porta Carinzia", "text": ""}
{"id": "4704475", "revid": "732240", "url": "https://it.wikipedia.org/wiki?curid=4704475", "title": "All Rites Reversed", "text": ""}
{"id": "4704485", "revid": "61849891", "url": "https://it.wikipedia.org/wiki?curid=4704485", "title": "Friedrich Hegel", "text": ""}
{"id": "4704495", "revid": "61850080", "url": "https://it.wikipedia.org/wiki?curid=4704495", "title": "Teoria delle forme", "text": ""}
{"id": "4704496", "revid": "1543377", "url": "https://it.wikipedia.org/wiki?curid=4704496", "title": "Fringuelli di Darwin", "text": "I fringuelli di Darwin (sottofamiglia \"Geospizinae\") sono un gruppo monofiletico di uccelli passeriformi che comprende 14-17 specie, a seconda delle classificazioni, tutte endemiche delle isole Gal\u00e1pagos tranne \"Pinaroloxias inornata\" che invece \u00e8 una specie endemica dell'Isola del Cocco, al largo della Costa Rica. I fringuelli di Darwin, insieme ai pesci ciclidi dei grandi laghi africani, costituiscono uno dei casi pi\u00f9 recenti e pi\u00f9 studiati di radiazione adattativa, essendo tutte specie evolutesi da un recente antenato comune e che si sono poi diversificate rapidamente nelle caratteristiche morfologiche ed ecologiche. Queste specie di uccelli vivono nello stesso territorio, ancora largamente indisturbato, in cui si sono evolute.\nLe informazioni provenienti dalle osservazioni sulla loro ecologia ed evoluzione sono una testimonianza estremamente preziosa dei processi di speciazione ed evoluzione in condizioni naturali. Popolazioni appartenenti alla stessa specie si possono trovare in isole diverse, condizione definita di allopatria, in alcuni casi mostrando anche una diversa ecologia. Al contrario, alcune di queste specie tra loro strettamente imparentate, convivono sulla stessa isola, permettendo quindi ai ricercatori di studiare la natura delle barriere riproduttive tra specie affini, come si possono essere formate e come si mantengano.\nStoria.\nViaggio di un naturalista intorno al mondo.\nIl periodo di permanenza presso le Isole Galapagos, nel settembre e ottobre del 1835, si \u00e8 rilevato a posteriori, per Charles Darwin uno dei momenti pi\u00f9 decisivi per il successivo sviluppo della sua teoria dell'evoluzione per selezione naturale, soprattutto grazie al fatto di aver potuto raccogliere esemplari appartenenti alle diverse specie animali che popolavano l'arcipelago. Egli fu anche il primo ad effettuare studi scientifici sull'arcipelago stesso.\nNel capitolo dedicato alla descrizione dell'arcipelago in \"Viaggio di un naturalista intorno al mondo\" (1839), a proposito dei fringuelli delle Isole Galapagos, Darwin il giorno 8 ottobre scrive:\nGli altri uccelli terricoli sono rappresentati da un singolarissimo gruppo di fringuelli, affini fra loro nella struttura del becco, nella brevit\u00e0 della coda, nella forma del corpo e nel piumaggio; ve ne sono tredici specie, che il signor Gould ha diviso in quattro sottogruppi. Tutte queste specie sono caratteristiche di questo arcipelago, e cos\u00ec pure l'intero gruppo, eccettuato una specie del sottogruppo \"Cactornis\", portato di recente dall'isola di Bow, nell'arcipelago Low.\nLe due specie di \"Cactornis\" si vedono spesso salire attorno ai fiori dei grandi cactus arborei; ma tutte le altre specie di questo gruppo di fringuelli vivono in stormi e trovano il loro cibo sull'asciutto e sterile terreno delle regioni pi\u00f9 basse. I maschi di tutte le specie, o certamente della maggior parte, sono di colore nero inchiostro, e le femmine (eccettuate forse una o due specie) sono marroni. Il fatto pi\u00f9 curioso \u00e8 la perfetta gradazione nelle dimensioni del becco delle differenti specie di \"Geospiza\", da uno grosso quanto quello di un frosone a quello di un fringuello, e (se il signor Gould ha ragione nell'includere il suo sottogruppo, \"Certhidea\", nel gruppo principale) anche a quello di una \"Sylvia\". Il becco pi\u00f9 grosso nel genere \"Geospiza\" si vede nella figura 1, e il pi\u00f9 piccolo nella figura 3; ma invece di esserci solo una specie intermedia con un becco delle dimensioni della figura 2, vi sono non meno di sei specie con becchi dalla gradazione impercettibile. Il becco del sottogruppo \"Certhidea\" si vede nella figura 4. Il becco del \"Cactornis\" ricorda in certo modo quello di uno stornello; e quello del quarto sottogruppo, \"Camarhynchus\", assomiglia vagamente a quello di un pappagallo. Osservando questa gradazione e diversit\u00e0 di struttura in un gruppo piccolo e molto affine di uccelli, si pu\u00f2 realmente immaginare che da uno scarso numero originario di uccelli di questo arcipelago, ogni singola specie di questo gruppo sia stata modificata per scopi differenti.\nCome scrive lo stesso Darwin, l'identificazione di ciascuna specie \u00e8 da attribuire all'ornitologo John Gould, della \"Zoological Society\" di Londra, il quale fu il primo ad identificare correttamente i fringuelli delle Galapagos come un gruppo di uccelli strettamente imparentati. Darwin, infatti, pensava in principio di avere a che fare con uccelli appartenenti a famiglie di molto diverse tra loro. Dopo molti mesi di ricerche, Gould si rese conto che il becco, che per molte famiglie di uccelli continentali era considerato uno dei caratteri pi\u00f9 stabili e distintivi di una famiglia , risultava fortemente variabile entro il gruppo ristretto di questi fringuelli. La livrea del piumaggio, al contrario, rimaneva pressoch\u00e9 identica. Il 10 gennaio 1837, Gould present\u00f2 alla \"Zoological Society\" i fringuelli delle Galapagos come nuovi alla scienza.\nL'origine delle specie.\nNel 1859 Darwin pubblica la prima edizione de \"L'origine delle specie\", dove dedica una sezione al caso della fauna delle Galapagos. Nel capitolo dedicato alla distribuzione geografica scrive:\nIl fatto pi\u00f9 importante e notevole riguardante gli abitatori di un'isola \u00e8 che, pur essendo affini agli abitatori del continente pi\u00f9 vicino, non sono esattamente le stesse specie. Di questo si potrebbe dare parecchi esempi. Io ne dir\u00f2 uno soltanto riguardante l'arcipelago delle Galapagos, situate in prossimit\u00e0 dell'equatore ad una distanza fra 500 e 600 miglia dalle coste dell'America Meridionale. In queste isole tutte le specie terrestri ed acquatiche portano chiari segni della parentela con il continente americano. Vi sono ventisei uccelli terrestri, venticinque dei quali sono considerati specie distinte dal sig. Gould, che le ritiene create sul posto. Tuttavia hanno uno stretto grado di parentela con le specie americane, che si manifesta in tutti i caratteri, nelle abitudini, nelle movenze e nel tono della voce. Lo stesso dicasi degli altri animali e di quasi tutte le piante, come risulta dall'ammirevole monografia del dott. Hooker sulla flora dell'arcipelago. Il naturalista che osserva gli abitanti di queste isole vulcaniche del Pacifico, distanti parecchie centinaia di miglia dal continente, si rende conto di trovarsi sempre in terra americana. E perch\u00e9? Perch\u00e9 le specie che si suppongono create nell'arcipelago delle Galapagos e in nessun altro luogo, sono chiaramente imparentate con quelle create in America? Nelle condizioni di vita delle isole, nella loro costituzione geologica, nell'altezza e nel clima, nelle proporzioni in cui sono associate le varie classi, non vi \u00e8 nulla che ricordi da vicino le coste sud americane e, in effetti, sotto questi aspetti, le discrepanze sono notevoli. D'altro canto vi \u00e8 un considerevole grado di rassomiglianza nella natura vulcanica del suolo, nel clima, nell'altezza e nell'estensione delle isole, fra l'arcipelago delle Galapagos e quello di Capo Verde. E invece la differenza fra gli abitanti \u00e8 totale ed assoluta! Gli abitanti delle isole di Capo Verde sono imparentati con quelli africani, mentre quelli delle Galapagos sono imparentati con l'America. Mi sembra che questo fatto fondamentale non trovi spiegazione di sorta nell'abituale teoria delle creazioni indipendenti, mentre, attenendosi alle opinioni che qui si sostengono, appare ovvio che le Galapagos debbano aver ricevuto degli immigrati dall'America, tramite occasionali mezzi di trasporto o su un preesistente ponte di terra, mentre a Capo Verde devono arrivare dall'Africa. \u00c8 anche naturale che tali coloni debbano arrivare incontro a modificazioni, sebbene il principio dell'ereditariet\u00e0 seguiti a rivelare qual \u00e8 la terra di origine.\nLa nascita del termine \"Fringuelli di Darwin\" e i primi studi nel XX secolo.\nIl termine \"Fringuelli di Darwin\" \u00e8 stato coniato nel 1936 da Lowe Percy, curatore della sezione ornitologica del \"London Natural History Museum\", nel suo libro \"The finches of the Galapagos in relation to Darwin's conception of species\". Il nome deve poi la sua fortuna ai lavori dell'ecologo e biologo evoluzionista britannico David Lack il quale, nel 1947, pubblica il libro \"Darwin's Finches: An essay on the general biological theory of evolution\", una vera e propria pietra miliare sull'argomento.\nLack ha inoltre fornito la prima classificazione ufficiale dei fringuelli; egli individu\u00f2 14 morfospecie (sei terricole, sei arboricole, il fringuello cantore e il fringuello dell'Isola del Cocco, a sud-ovest della Costa Rica) sulla base di un esaustivo studio su circa 8000 individui appartenenti a collezioni museali.\nNell'introduzione dell'articolo \"Evolution of the Galapagos finches\", pubblicato su \"Nature\" il 7 settembre 1940 (vol. 146), Lack scrive:\nLa fauna terrestre delle isole oceaniche ha sempre suscitato considerevoli speculazioni evolutive, e, iniziando da \"L\u2019Origine delle specie\", le \"Geospizinae\", i fringuelli endemici delle Galapagos, hanno probabilmente caratterizzato pi\u00f9 discussioni evolutive rispetto ad ogni altro gruppo di animali.\nGli studi dei coniugi Grant.\nA partire dall'anno 1973, i Fringuelli di Darwin sono stati protagonisti degli assidui studi e delle lunghe campagne di osservazione e monitoraggio su Daphne Major e altre isolette dell'arcipelago, da parte dei coniugi Peter e Rosmary Grant, della \"Princeston University\".\nLo scrittore Jonathan Weiner ebbe modo di seguire la loro carriera e nel 1994 pubblic\u00f2 \"The Beak of the Finches: A Story of Evolution in Our Time\" (Alfred A. Knopf, 1994), ISBN 0-679-40003-6 con il quale vinse il \"Pulitzer Prize for General Non-Fiction\" un anno pi\u00f9 tardi, nel 1995.\nNel 2008 i Grant pubblicarono un riassunto dei risultati ottenuti in trentaquattro anni di studi in \"How and Why Species Multiply\" (ISBN 978-0-691-14999-8), dedicato alla memoria di David Lack. Nel libro ricostruiscono la diversificazione delle varie specie dal punto di vista geografico, ecologico, comportamentale e genetico. In particolare, essi mostrano come tramite ripetuti cicli di speciazione possano originarsi cambiamenti adattativi per selezione naturale nella forma e dimensione del becco, e nel canto. Infine, chiariscono approfonditamente l'importanza di altri fattori che guidano l'evoluzione di queste specie.\nSpecie e popolazioni.\nSebbene le diverse specie appaiano come entit\u00e0 discrete quando si trovano in simpatria sulla stessa isola, i confini tra le stesse non risultano invece essere sempre ben definiti quando considerate nell'interezza della loro diffusione nell'arcipelago. La radiazione adattativa \u00e8 infatti molto recente e ancora in via di svolgimento. Darwin (1842), circa sette anni dopo aver raccolto insieme al capitano Fitzroy il primo esemplare di uno di quei fringuelli che poi prenderanno il suo nome, scrive:\nOsservazione che poi lo condusse alla sua anticipatoria ipotesi evoluzionistica:\nTradotto nel linguaggio della biologia evoluzionistica, \"modificata per finalit\u00e0 diverse\" significa adattamento per selezione naturale. Darwin descrive in questo passaggio una \"radiazione adattativa\". Tuttavia, quello di specie \u00e8 un concetto biologico molto complesso, difficile da definire in modo univoco e chiaro e sempre in qualche modo sfuggente. Per un biologo sistematico, la prima domanda a cui rispondere non \u00e8 come una specie evolva ma che cosa sia una specie (Cracraft 2002).\nI coniugi Peter e Rosmery Grant, definiscono la specie in modo simile alla definizione di specie biologica di Ernst Mayr ma con alcune estensioni alla demarcazione del concetto originale. Le specie, infatti, secondo la definizione dei Grant, comprendono una o pi\u00f9 popolazioni i cui membri sono in grado di accoppiarsi con una minima o nulla perdita di \"fitness.\" Questa definizione concede occasionali ibridazioni e introgressioni genetiche. E ancora pi\u00f9 importante, riconosce che l'isolamento riproduttivo possa insorgere e stabilirsi anche per ragioni diverse dall'incompatibilit\u00e0 genetica. Ci\u00f2 \u00e8 di fondamentale importanza nel\ncaso dei fringuelli di Darwin e in molti altri gruppi di uccelli terrestri perch\u00e9 una componente considerevole delle barriere riproduttive non ha una base genetica ma \u00e8 basata sul comportamento appreso. Tutte le specie di Fringuelli di Darwin condividono la capacit\u00e0 di apprendere il canto che evidentemente si fonda su identiche basi anatomiche e fisiologiche, ma poi differiscono in relazione alle differenti esperienze precoci di ascolto ed esercizio del canto (Grant 2007). \u00c8 quello che imparano, non l'abilit\u00e0 stessa di apprendere che separa le popolazioni. La speciazione per\u00f2 va sempre intesa come un processo e non un evento.\nIn alcuni casi il canto appare come l'equivalente culturale del cromosoma sessuale maschile W negli uccelli (l'Y nei mammiferi). \u00c8 infatti ereditato da un solo genitore, non \u00e8 soggetto a ricombinazione ma a cambiamenti per mutazione culturale, sebbene molto pi\u00f9 velocemente di qualsiasi gene del cromosoma W (Grant 2007). Con queste integrazioni al concetto di specie biologica, \u00e8 possibile aggiungere 3 specie alle 14 individuate da Lack.\nIl primo caso riguarda \"Certhidea olivacea\". \u00c8 infatti ancora oggetto di dibattito se si tratti di una specie sola oppure di due. Il gruppo basale della filogenesi dei fringuelli di Darwin \u00e8 composto da due linee, \"Certhidea olivacea\" e C. \"fusca\" (Petren et al. 1999). Queste sono state isolate tra loro per pi\u00f9 tempo (1.5 MY) che qualsiasi altro insieme di popolazioni, in accordo con i dati molecolari ottenuti da analisi su microsatelliti e DNA mitocondriale (Tonnis et al. 2004). Sebbene queste due linee siano morfologicamente molto simili, i loro canti sono evidentemente diversi, anche se quando questi sono stati registrati per ciascuna linea e poi emessi in playback in presenza dell'altra, hanno messo in evidenza una discriminazione del canto quasi nulla (Grant e Grant 2002). L'implicazione \u00e8 che le due linee si potrebbero accoppiare frequentemente se venissero a trovarsi in condizioni di simpatria, ma non \u00e8 tuttavia escluso che invece possano invece risultare geneticamente incompatibili.\nIl secondo caso riguarda \"Geospiza\" \"difficilis\". Come suggerisce il nome stesso, Lack battezz\u00f2 in questo modo questa specie a causa della evidente difficolt\u00e0 che incontr\u00f2 nel classificarla (Lack 1947). A differenza di \"Certhidea\", in questo caso la caratteristica evidente \u00e8 la grande variabilit\u00e0 morfologica tra popolazioni. Per esempio, gli individui dell'isola di Genovesa sono particolarmente piccoli. Quelli su Wolf e Darwin invece sono mediamente pi\u00f9 grossi, ma hanno un becco pi\u00f9 allungato, simile a quello di \"Geospiza scandens\". In esperimenti di playback, \"G. difficilis\" su Genovesa rispondeva ai canti degli individui di Pinta e di Darwin, dato che suggerirebbe che la simpatria non si sia mai stabilita su Genovesa, se \"G. difficilis\" fosse arrivato da Darwin o Pinta (Ratcliff e Grant 1985). Invece gli individui di Wolf hanno acquisito notevoli differenze nel canto rispetto agli individui di Genovesa. Tuttavia essi sono sostanzialmente identici agli individui di Darwin e potrebbero probabilmente andare incontro a fenomeni di ibridazione. Quello che\nemerge, quindi, \u00e8 che ognuna delle sei popolazioni di questa specie \u00e8 potenzialmente connessa riproduttivamente con almeno un'altra (Grant 2007).\nIl terzo caso si riferisce infine al fenomeno di ibridazione introgressiva tra \"Geospiza fortis\" e \"Geospiza scandens\".\nIbridazione e introgressione genica.\nSpecie diverse dei Fringuelli di Darwin possono ibridarsi, anche se succede raramente e gli ibridi sopravvivono. Ci\u00f2 dimostra come le barriere riproduttive non siano sempre complete ma in qualche misura permeabili (Grant 2007). In particolare sull'isola di Daphne major, studi a lungo termine hanno mostrato che l'interbreeding tra alcune specie avviene quasi tutti gli anni, con una frequenza del 1% o forse maggiore, quindi raramente ma in modo regolare. Su quest'isola \"G. fortis\" ibrida con la specie pi\u00f9 grande \"G. scandens\" e occasionalmente anche con specie immigrate e pi\u00f9 piccole come \"G. fuliginosa\" (Grant e Grant 1992). Questo fenomeno ha portato \"G. fortis\" e \"G.scandens\" a convergere morfologicamente e geneticamente. Tuttavia la direzione potrebbe facilmente invertirsi nuovamente, da fase di convergenza a fase di divergenza, se dovesse avvenire un cambiamento rispetto al clima o alla disponibilit\u00e0 di risorse alimentari.\nIn ogni caso, sebbene strettamente imparentate, queste due specie non sono \"sister species\". Ci\u00f2 mostra come la parentela filogenetica sia un indizio meno importante della diversit\u00e0 in morfologia e del canto per poter determinare quale specie si possano tra loro ibridare (Grant 2007). Questa \"fluidit\u00e0\" durante processi di speciazione non \u00e8 per\u00f2 troppo sorprendente, anzi sembrerebbe essere molto comune (Price 2007).\n\u00c8 sempre pi\u00f9 evidente, inoltre, come l'ibridazione con introgressione genetica abbia avuto notevole importanza nell'evoluzione di un tratto evolutivo chiave come la forma del becco (Lamichhaney et al.2015). Una simile forma di ibridazione introgressiva, in grado di condizionare un tratto adattativo (\"mimetismo Batesiano\") \u00e8 stato descritto anche nelle farfalle del genere \"Heliconius\".\nFilogenesi.\nUn recente lavoro di ricostruzione della filogenesi di queste specie (Lamichhaney et al. 2015) basata sul sequenziamento del loro intero genoma , ha confermato in gran parte le precedenti tassonomie e ricostruzioni filogenetiche, basate sull'analisi di loci micro-satelliti e del gene citocromo b del DNA mitocondriale (Petren 2005).\nCome nelle ricostruzioni precedenti, le linee evolutive che conducono a \"C. olivacea e C. fusca\" sono le pi\u00f9 basali, cio\u00e8 le prime a separarsi da tutte le altre. Tuttavia da quest'ultima analisi emergono anche delle differenze interessanti, rispetto alle ricostruzioni precedenti. La specie \"G. difficilis\" costituisce infatti un gruppo \"polifiletico\", separato in tre gruppi geneticamente tra loro diversi:\nInoltre la popolazione di \"G. conirostris\" presente sull'isola di Espanola mostra la maggiore similarit\u00e0 a livello genetico a un'altra specie, \"Geospiza magnirostris\", mentre la popolazione di \"G. conirostris\" dell'isola di Genevesa forma un cluster con Geospiza scandens. In questo caso, la somiglianza morfologica \u00e8 proporzionale a quella genetica.\n\"G. conirostris\" su Genovesa ha infatti un becco appuntito, simile a quello di \"G. scandens\", mentre la popolazione di Espanola ha un becco smussato simile a quello di \"G. magnirostris.\"\nTramite le datazioni ottenute sulla base della tecnica dell'orologio molecolare (di geni nucleari e mitocondriali), la separazione basale tra il genere \"Certhidea\" e tutti gli altri risalirebbe a 900.000 anni fa (Lamichhaney et al.2015), accorciando le distanze da quel primo evento, datato precedentemente a 1.5-2.0 MY (Petren 2005). \nTuttavia queste datazioni dovrebbero essere prese con cautela, perch\u00e9 in presenza di fenomeni di introgressione genetica la divergenza del DNA mitocondriale tra specie si pu\u00f2 fermare o addirittura invertire e il DNA mitocondriale introdotto tramite introgressione pu\u00f2 risultare favorito selettivamente (Bachtrog et al. 2006).\nL'identit\u00e0 dell'antenato comune dei Fringuelli di Darwin \u00e8 invece pi\u00f9 incerta. Tuttavia pare che potrebbe trattarsi di una appartenente ai generi \"Triaris, Melanospiza\" o \"Loxigilla\" che vivono sul continente (Burns et al. 2002). Quando i dati molecolari sono integrati con la distribuzione geografica di questi generi, \"Triaris\" risulta essere il genere da cui, con maggior probabilit\u00e0, discenderebbero i fringuelli di Darwin (Sato et al.2001).\nBasi molecolari dell'evoluzione del becco.\nAlcune ricerche hanno studiato quali sono le basi molecolari che operano nello sviluppo del becco nei fringuelli di Darwin (in particolare quelle degli individui appartenenti al genere \"Geospiza)\". La dimensione e la forma del becco sono un tratto diagnostico per riconoscere le specie, essendo questo uno dei tratti pi\u00f9 variabili e pi\u00f9 vincolato alla fonte di cibo che la specie sfrutta. \u00c8 quindi possibile osservare fringuelli terricoli con becco pi\u00f9 grande e tozzo e fringuelli arboricoli con becco pi\u00f9 allungato e sottile. Il becco \u00e8 il carattere pi\u00f9 variabile tra le 14 specie.\nLe proteine coinvolte nello sviluppo del becco sono anche proteine coinvolte nello sviluppo craniofacciale dei mammiferi e degli uccelli. Calmodulina (CaM), goosecoid homeobox (GSC), retinol dehydrogenase 14 (RDH14), Alx homeobox 1 (ALX1), fibroblast growth factor 10 (FGF10), forkhead box C1 (FOXC1) e bone morphogenetic protein (BMP4), sono i fattori di trascrizione coinvolti nello sviluppo del becco conosciuti finora. CaM, BMP4 e ALX1 sono proteine la cui funzione \u00e8 stata studiata in maniere pi\u00f9 approfondita, mentre per le altre proteine sopra citate \u00e8 noto il fatto che siano coinvolte nel processo di sviluppo del becco ma non \u00e8 conosciuta la modalit\u00e0 precisa. CaM e BMP4 agiscono in modo simile nel processo di sviluppo, mentre ALX1 \u00e8 coinvolta nella migrazione delle cellule della cresta neurale durante lo sviluppo embrionale. La migrazione di queste cellule \u00e8 associata allo sviluppo del becco. Ulteriori studi hanno mostrato che tra specie che possiedono differenti dimensioni e forme di questo allo stadio adulto, si osserva anche un'espressione differenziale dei geni coinvolti nella sua formazione durante le fasi di sviluppo. La regolazione risulta in questo modo molto precisa e anche piccole differenze in forma e dimensione hanno conseguenze in termini di fitness. Queste differenze, che sono dovute a piccole variazioni nel tempo e nel luogo con cui avviene l'espressione genica, producono una grande variabilit\u00e0 di forme ed \u00e8 possibile osservare evoluzione per quanto riguarda la struttura e le dimensioni del becco anche in poche generazioni."}
{"id": "4704511", "revid": "1965198", "url": "https://it.wikipedia.org/wiki?curid=4704511", "title": "Sergio Steve", "text": "Biografia.\nFiglio di Edoardo e da Dina Andreani, ha vissuto con la famiglia a La Spezia per poi trasferirsi a Genova.\nSi \u00e8 laureato in giurisprudenza all\u2019Universit\u00e0 di Genova nel 1936, con una tesi dal titolo \u201c\"La spesa pubblica in regime fascista\"\u201d, relatore Jacopo Tivaroni.\nNel 1937 consegue una seconda laurea in scienze politiche, con una tesi in diritto tributario, relatore Roberto Ago.\nCominci\u00f2 ad approfondire la teoria economica all'Universit\u00e0 di Pavia, dove divenne assistente di Benvenuto Griziotti, suo maestro, e fece amicizia con Ezio Vanoni. In questi anni ebbe modo di confrontarsi anche con monsignor Cesare Angelini, noto critico letterario.\nDocente nelle universit\u00e0 di Milano e Roma, fu a capo della sottocommissione delle finanze dell'assemblea Costituente. Le sue opere sono state raccolte nell'omnia \"Scritti vari\" (1997).\nNel 1985 l'Accademia dei Lincei gli ha conferito il Premio Feltrinelli per l'Economia. Dal 1967 al 1971 ha fatto parte del Comitato scientifico della Fondazione Luigi Einaudi di Torino."}
{"id": "4704513", "revid": "858648", "url": "https://it.wikipedia.org/wiki?curid=4704513", "title": "Piano, piano non t'agitare", "text": ""}
{"id": "4704515", "revid": "124604282", "url": "https://it.wikipedia.org/wiki?curid=4704515", "title": "Domenico De Lisi", "text": "Biografia.\nNacque da Giuseppa Cattarinich e Benedetto De Lisi, scultore di cui seguir\u00e0 le orme. Fratello minore di Stefano De Lisi, rimasero orfani durante l'infanzia. Dopo la severa podest\u00e0 impartitagli da Monsignor Di Giovanni, che lo render\u00e0 schivo e introverso, inizi\u00f2 la sua formazione artistica che concluder\u00e0 ottenuto il titolo all'Istituto di Belle Arti a Palermo, che gli diede qualifiche all'insegnamento.\nAppassionato di musica, apr\u00ec uno studio in via Cavour, che divenne celebre e frequentato da numerosi apprendisti e collaboratori che qui si faranno un nome (come il figlio Benedetto De Lisi e il cognato Antonio Ugo).\nNoto per la qualit\u00e0 della sua procedura, ancorata alla tradizione accademica, non disdegn\u00f2 modi e leggere tensioni di carattere moderno.\nOpere.\nNella sua grande e misconosciuta produzione busti, monumenti commemorativi e funerari fanno da padrone, tra questi alcuni degni di nota sono:\nAltre opere ritenute di minor valore costituiscono i tanti lavori di bronzetti e marmi molto apprezzati nei primi decenni del Novecento."}
{"id": "4704516", "revid": "287204", "url": "https://it.wikipedia.org/wiki?curid=4704516", "title": "Football Club Lugano 1933-1934", "text": "Questa voce raccoglie le informazioni riguardanti il Football Club Lugano nelle competizioni ufficiali della stagione 1933-1934.\nStagione.\nQuesto primo campionato a girone unico vide una brillante prestazione del FC Lugano, ottenente un terzo posto dietro la coppia in lotta per il titolo Servette, Grasshopper. Stagione regolare con una sola sbavatura: la partita persa contro il Young Fellows per 6 a 2 dopo che il primo tempo vedeva il Lugano in vantaggio per 2 a 0."}
{"id": "4704518", "revid": "287204", "url": "https://it.wikipedia.org/wiki?curid=4704518", "title": "Ljubica Vukomanovi\u0107", "text": "Famiglia e matrimonio.\nNacque nel settembre 1788 a Srezojevci in Serbia, figlia del facoltoso proprietario Radoslav Vukomanovi\u0107 e della prima moglie Marija Damjanovi\u0107; tuttavia, la data esatta \u00e8 sconosciuta. Nel 1805 spos\u00f2 Milo\u0161 Obrenovi\u0107, che il 6 novembre 1817 fu eletto Principe di Serbia, rendendola Principessa consorte. Ljubica fu attiva e molto influente nella politica serba. Il suo matrimonio, per\u00f2, era instabile, ella spesso in disaccordo con il marito, e una volta si separarono. Milo\u0161 le era spesso infedele; e una volta ella fu sul punto di uccidere una delle sue amanti in un attacco fisico violento.\nTra il 1819 ed il 1821 il Principe Milo\u0161 commission\u00f2 una bella villa in citt\u00e0 da costruire a Belgrado per Ljubica ed i loro figli. Questo edificio \u00e8 noto come Palazzo della Principessa Ljubica e fu disegnato dal noto architetto serbo Hadzi-Nikola Zivkovic.\nIl governo di suo marito fu duro e autocratico; nel giugno del 1839, fu costretto ad abdicare al trono in favore del loro figlio maggiore, Milan, che mor\u00ec poco dopo. Milan fu succeduto dal loro secondo figlio maschio, Mihailo.\nLjubica mor\u00ec a Vienna il 26 maggio 1843, e fu sepolta nel Monastero di Kru\u0161edol sulla montagna di Fru\u0161ka Gora.\nFigli.\nInsieme, Milo\u0161 e Ljubica ebbero almeno sette figli:"}
{"id": "4704519", "revid": "599013", "url": "https://it.wikipedia.org/wiki?curid=4704519", "title": "Canavese (vino)", "text": "Il Canavese \u00e8 una DOC riservata a tipologia di vini la cui produzione \u00e8 consentita nelle province di Torino, Biella e Vercelli.\nZona di produzione.\nLa zona di produzione comprende l'intero territorio dei seguenti comuni:\nStoria.\nIl disciplinare della DOC \"Canavese\" venne adottato nel 1996.\nDisciplinare.\nil Canavese \u00e8 stato istituito con DPR 12.09.1996 pubblicato sulla Gazzetta Ufficiale n. 227 del 27.09.1996&lt;br&gt; Successivamente \u00e8 stato modificato con \nTipologie.\nCanavese rosso.\n\u00c8 consentita la menzione \"novello\", purch\u00e9 con gradazione alcolica di almeno 11,00% vol.\nAbbinamenti consigliati.\nSi abbina bene con la pasta all'uovo, primi piatti, con la selvaggina, gli insaccati e i formaggi stagionati.\nCanavese bianco.\n\u00c8 prevista la tipologia \"spumante\", purch\u00e9 con gradazione alcolica minima di 11,00% vol.\nAbbinamenti consigliati.\nAntipasti leggeri, risotti, trota alla griglia, zuppe di pesce e formaggi delicati. Lo spumante \u00e8 ottimo aperitivo.\nCanavese Rosato.\n\u00c8 prevista la tipologia \"spumante\", purch\u00e9 con gradazione alcolica minima di 11,00% vol.\nAbbinamenti consigliati.\nMinestre in brodo e formaggi locali di breve stagionatura\nCanavese Barbera.\nAbbinamenti consigliati.\nPrimi con sughi di carne, formaggi stagionati, affettati.\nCanavese Nebbiolo.\nAbbinamenti consigliati.\nAntipasti di carne, primi con sughi di carne, secondi di carne."}
{"id": "4704522", "revid": "61850809", "url": "https://it.wikipedia.org/wiki?curid=4704522", "title": "Postal Market", "text": ""}
{"id": "4704528", "revid": "110157", "url": "https://it.wikipedia.org/wiki?curid=4704528", "title": "Universit\u00e0 della Tasmania", "text": "L'Universit\u00e0 della Tasmania (UTAS) \u00e8 una delle pi\u00f9 antiche dell'Australia. Ha due sedi, una a Hobart, nel sud dell'isola, e l'altra a Launceston, nella parte settentrionale.\nStruttura.\nI corsi principali sono: Contabilit\u00e0; Agricoltura; Acquacoltura; Architettura; Studi sull'Asia e lingue; Biochimica; Scienze Biomediche; Botanica; Ceramica; Chimica, Informatica; Televisione; Economia; Pedagogia; Ingegneria; Studi ambientali; Geologia; Design grafico; Discipline umanistiche; Affari internazionali; Diritto; Gestione; Marketing; Medicina; Musica; Scienze infermieristiche; Pittura; Farmacia; Fotografia; Fisica; Scienze politiche; Psicologia; Scienza; Scultura; Scienze sociali; ; Scienze dello sport; Topografia e zoologia."}
{"id": "4704529", "revid": "110157", "url": "https://it.wikipedia.org/wiki?curid=4704529", "title": "BRIT Awards 2013", "text": "La XXXIII edizione dei BRIT Awards si tenne il 20 febbraio 2013 per la terza volta presso l'O2 Arena di Londra. Lo show fu condotto per la terza volta da James Corden.\nVincitori.\nDi seguito \u00e8 elencata la lista di tutti gli artisti premiati."}
{"id": "4704532", "revid": "113144371", "url": "https://it.wikipedia.org/wiki?curid=4704532", "title": "Episodi di Sheena (prima stagione)", "text": "Gli episodi della prima stagione di Sheena sono andati in onda in negli U.S.A dal 7 ottobre 2000 al 26 maggio 2001; in Italia furono trasmessi nell'autunno del 2002."}
{"id": "4704535", "revid": "1543377", "url": "https://it.wikipedia.org/wiki?curid=4704535", "title": "Isaac Ridgeway Trimble", "text": "Di professione ingegnere ferroviario, allo scoppio della guerra civile si arruol\u00f2 nell'esercito confederato come colonnello del genio. Si distinse nella battaglia di Gettysburg dove partecip\u00f2 alla disperato attacco sulla Cemetery Hill, rimanendovi gravemente ferito.\nBiografia.\nIsaac Ridgeway Trimble nasce nella Contea di Culpeper, Virginia, il 15 maggio 1802, figlio di John e Rachel Ridgeway. Poco dopo la sua nascita la famiglia si trasfer\u00ec in Kentucky, dove suo zio, David Trimble, era stato nominato membro del locale Congresso. Entr\u00f2 successivamente nell'United States Military Academy di West Point, New York, dove si laure\u00f2 nel 1822. Sebbene eccellesse negli studi in ingegneria, ottenne un brevetto da sottotenente d'artiglieria. Prest\u00f2 servizio per i successivi dieci anni come tenente nel 3\u00b0, e poi nel 1\u00b0, Reggimento d'artiglieria dell'US Army. Abbandon\u00f2 l'esercito nel maggio 1832, insieme a cinque compagni di corso a West Point, per entrare nell'emergente business delle costruzioni ferroviarie.\nNel corso del 1831 aveva convolato a nozze con Maria Cattell Presstman di Charleston, Carolina del Sud, che purtroppo mor\u00ec nel 1855, e in secondo tempo spos\u00f2 la di lei sorella, Ann Ferguson Presstman. Dal primo matrimonio ebbe due figli, David Churchill Trimble e William Presstman Trimble, che gli sopravvisse. Poco dopo aver lasciato l'esercito, Trimble si trasfer\u00ec definitivamente nel Maryland, sotto la spinta della moglie, per tornare successivamente nel suo stato natale. Aiut\u00f2 a designare il percorso della Baltimore and Ohio Railroad. In seguito divenne ingegnere edile per la Boston e Providence Railroad, ingegnere capo per la Pennsylvania Railroad, e poi per Baltimora and Susquehanna Railroad, la Philadelphia, Wilmington and Baltimora Railroad, e la Philadelphia and Baltimora Central Railroad. Tra il 1859 e il 1861 fu sovrintendente presso la Baltimora and Potomac Railroad.\nLa guerra civile americana.\nAll'inizio della guerra civile partecip\u00f2 attivamente agli sforzi per limitare il movimento delle truppe dell'Unione da Washington, bruciando i ponti a nord di Baltimora. Quando si rese conto che il Maryland non voleva separarsi dagli Stati Uniti d'America, ritorn\u00f2 in Virginia e nel maggio 1861 si un\u00ec all'esercito provvisorio dello stato della Virginia con il grado di colonnello del genio. Il 9 agosto dello stesso anno fu nominato generale di brigata del Confederate States Army, e quindi assegnato alla costruzione di batterie d'artiglieria lungo il fiume Potomac e poi delle difese di Norfolk, Virginia. In seguito assunse il comando di una Brigata appartenente all'Armata Confederata del Potomac (progenitrice dell'Armata della Virginia del Nord). Tale brigata di fanteria disponeva di quattro reggimenti, ognuno appartenente ad uno stato diverso, ed egli oper\u00f2 tanto efficacemente da renderla un'efficiente unit\u00e0 da combattimento.\nTrimble entr\u00f2 in azione nel 1862 agli ordini del generale Thomas J. \"Stonewall\" Jackson durante la campagna della valle dello Shenandoah. Si distinse nella battaglia di Cross Keys, avvenuta l'8 giugno, respingendo un attacco delle truppe unioniste guidate dal maggior generale John C. Fremont, per poi prendere l'iniziativa contrattaccando e mettendole in rotta. Durante la battaglia di Seven Days combattuta da Jackson fuori Richmond, in Virginia, la sua brigata fu poco impegnata, ma si batt\u00e9 duramente in quella di Battaglia di Gaines Mill. Dopo l'infruttuoso attacco di Malvern Hill chiese l'autorizzazione a sferrare un attacco notturno, che per\u00f2 gli venne rifiutata.\nDurante la Campagna della Virginia settentrionale la brigata di Trimble combatt\u00e9 durante la battaglia di Cedar Mountain, e sconfisse una brigata unionista a Freeman's Ford verso la met\u00e0 del mese di agosto. La brigata marci\u00f2 assieme all'armata di Jackson contro le forze unioniste al comando del maggior generale John Pope, e Trimble svolse un ruolo importante durante le operazioni contro la stazione ferroviaria di Manassas. La sua Brigata si impadron\u00ec di importante deposito di approvvigionamenti posizionato nelle retrovie dell'armata unionista. La marcia forzata di Trimble e l'azione contro la stazione di Manassas ricevettero gli elogi di Jackson, che disse \"\u00e8 la pi\u00f9 brillante azione che sia venuta alla mia conoscenza durante l'attuale guerra\". Questa manovra costrinse il generale Pope ad attaccare le forti posizioni difensive di Jackson, subendo una dura sconfitta nel corso della seconda battaglia di Bull Run. Trimble fu gravemente ferito ad una gamba, a causa di un proiettile esplosivo, durante la battaglia del 29 agosto.\nAnche se evit\u00f2 l'amputazione dell'arto, la sua riabilitazione fu molto lenta. Per molti mesi i medici che curavano la ferita trovavano periodicamente frammenti ossei che dovevano essere estratti. A novembre svilupp\u00f2 una forma di erisipela e un probabile caso di osteomielite, e le sue ambizioni per la promozione al comando di divisione furono bloccate fino a quando non fosse stato in grado di tornare in servizio attivo. Il suo desiderio di ottenere una promozione era ormai abbondantemente chiaro ai suoi colleghi, e in un caso prima che l'esercito si trasferisse a nord di Manassas, egli disse (probabilmente scherzando): \"Generale Jackson, prima che questa guerra sia finita, ho intenzione di essere un importante Generale o un cadavere!\". Jackson scrisse una forte lettera di raccomandazione, anche se la temper\u00f2 includendo la frase: \"Io non lo considero dotato di buona disciplina\".\nDurante la convalescenza si impegn\u00f2 in una campagna di lettere di protesta, al fine di ottenere la sua promozione e di contestare l'affermazione di Jackson. Scrisse all'aiutante generale Samuel Cooper: \"se devo avere la promozione la voglio subito e ho una particolarmente richiesta, che la data possa essere il 26 agosto, giorno della cattura di Manassas\". Durante questo periodo Trimble ebbe dei contrasti anche con il maggior generale James Ewell Brown Stuart, per via dei loro divergenti rapporti sulla battaglia. Stuart si assegnava il merito principale della cattura del deposito di approvvigionamenti dell'Unione.\nOttenne la desiderata promozione a maggiore generale il 17 gennaio 1863, ed ebbe il comando della vecchia divisione di Jackson, ma continuava a non pot\u00e9 esercitarlo per via delle pessime condizioni di saluta in cui versava. Nella battaglia di Chancellorsville fu il brigadiere generale Raleigh E. Colston, il pi\u00f9 anziano generale di brigata in servizio, a comandare la Divisione di Trimble. Una recrudescenza della malattia lo costrinse a cedere il comando della Divisione, appartenente al II Corpo d'Armata, al maggior generale Edward \"Allegheny\" Johnson. come compensazione, il 28 maggio 1863, assunse il comando militare del Distretto della Valle, situato nella Valle dello Shenandoah.\nEntro giugno 1863 il generale Robert Edward Lee comandante dell'Armata Confederata della Virginia Settentrionale attravers\u00f2 il fiume Potomac per dare inizio alla Campagna di Gettysburg. Nel disperato tentativo di tornare in azione, soprattutto perch\u00e9 aveva familiarit\u00e0 con il sistema ferroviario della zona di operazioni, entr\u00f2 senza formale permesso nel Quartier Generale di Lee, perorando la sua causa. Venne mandato a nord, per raggiungere il II Corpo d'armata del tenente generale Richard S. Ewell che marciava sulla strada per Harrisburg, Pennsylvania, unendosi al suo Stato Maggiore come soprannumerario, o alto ufficiale senza un comando. Lui e il generale Ewell litigarono spesso a causa di questa strana disposizione, ma soprattutto per la mancanza di tatto di Trimble.\nNella battaglia di Gettysburg il II Corpo d'armata raggiunse il campo di battaglia all'inizio del pomeriggio del primo giorno, il 1\u00ba luglio 1863, sconfiggendo ad Oak Ridge l'XI Corpo d'armata unionista al comando del maggior generale Oliver Otis Howard. Dopo la parziale vittoria Ewell si diresse a sud, attraverso la citt\u00e0, verso la Cemetery Hill. Dopo aver esaminato la posizione ritenne di non doverla occupare, appoggiato in questa decisione da alcuni subordinati. Ewell e Trimble entrarono in aperto contrasto per via della mancata occupazione di una collina boscosa, la Culp's Hill, posta in posizione dominante su quella del Cimitero e lontana da essa circa mezzo miglio. Trimble spinse per un attacco da effettuarsi subito occupando la posizione, al fine di acquisire il vantaggio tattico, ma Ewell gli obiett\u00f2 di avere ricevuto esplici ordini da Lee di non impegnare battaglia fino a che tutte le forze confederate non fossero giunte in posizione. Per tanto egli avrebbe aspettato di ricevere ordini diretti prima di impegnare le sue truppe in un combattimento generale. Alle nuove obiezioni di Trimble, il generale Ewell fece terminare bruscamente la conversazione. Alcuni testimoni riferirono che la sua \"impaziente risposta\" fu: \"Quando ho bisogno dei consigli di un giovane ufficiale generalmente lo chiedo\". Essi dichiararono che Trimble, disgustato, gett\u00f2 la sua spada ai piedi di Ewell e se ne and\u00f2. Una versione pi\u00f9 colorata di questo racconto \u00e8 stato immortalata nel romanzo di Michael Shaara, The Killer Angels.\nIl 3 luglio 1863 fu uno dei tre comandanti di divisione che parteciparono alla carica di Pickett. Dovette sostituire alla testa della sua Divisione il maggiore generale William Dorsey Pender, che aveva sostituito a sua volta il tenente generale Ambrose Powell Hill, ferito il giorno precedente, al comando del III Corpo d'armata. Egli non conosceva assolutamente le sue nuove truppe, e ci\u00f2 gli procur\u00f2 un grande svantaggio nel comando. La sua divisione partecip\u00f2 all'attacco sul lato sinistro dello schieramento confederato, avanzando appena dietro la divisione guidata dal generale di brigata James Johnston Pettigrew. Durante le fasi dell'attacco, mentre guidava l'assalto montando il suo cavallo \"Jinny\", fu ferito alla gamba sinistra, la stessa colpita durante la seconda battaglia di Bull Run.\nNonostante la sensazione di svenimento, il sessantunenne generale fu in grado di camminare fino alla linea confederata sul Seminary Hill. La gamba venne amputata dal dottor Hunter McGuire, ma egli non pot\u00e9 seguire le forze confederate, a causa della paura di contrarre infezioni nel corso del lungo viaggio in ambulanza verso la Virginia. Quando il 6 luglio l'esercito confederato inizi\u00f2 la ritirata verso si decise di lasciarlo alle cure di una famiglia di Gettysburg. Trimble si lament\u00f2 amaramente che se la gamba non era stata amputata durante la seconda battaglia di Bull Run, il proiettile non l'aveva mancata in questa occasione. Fu trattenuto presso il Seminary Hospital di Gettysburg fino alla fine del mese di agosto, quando fu considerato formalmente prigioniero di guerra. Della carica effettuata a Gettysburg il terzo giorno Trimble disse: \"Se gli uomini che ho avuto l'onore di comandare quel giorno non poterono prendere quella posizione, neanche l'inferno c'\u00e8 l'avrebbe fatta\".\nDopo la guerra.\nLa battaglia di Gettysburg segn\u00f2 la fine della sua carriera militare. Trascorse l'anno e mezzo successivo nelle mani degli unionisti, dapprima sull'isola di Johnson e poi a Fort Warren. Egli non fu rilasciato sulla parola subito dopo la cattura, perch\u00e9 l'ex Segretario di Stato alla Guerra degli Stati Uniti Simon Cameron lo sconsigli\u00f2 vivamente, citando la formidabile conoscenza di Trimble del sistema ferroviario del nord. Nel marzo 1865 il tenente generale Ulysses S. Grant ordin\u00f2 a Trimble da portarsi a City Point, Virginia, per uno scambio di prigionieri, ma quando vi giunse l'esercito di Lee si era gi\u00e0 ritirato ad Appomattox. Venne finalmente rilasciato sulla parola a Lynchburg, Virginia, il 16 aprile 1865, subito dopo la resa di Lee.\nDopo la fine guerra, dotato di una protesi artificiale, torn\u00f2 a Baltimora, nel Maryland, per riprendere il suo lavoro di ingegnere. Si spense in quella citt\u00e0 il 2 gennaio 1888, e fu sepolto presso il Green Mount Cemetery, considerato forse il pi\u00f9 famoso abitante del Maryland che abbia combattuto per la Confederazione. In quella citt\u00e0, nel 1849, aveva costruito la storica \"President Street Station\", divenuta la pi\u00f9 antica stazione ferroviaria degli Stati Uniti d'America. Fu completamente restaurata nel 1997 per servire come Civil War Museum di Baltimora.\nNei media popolari.\nNei film \"Gettysburg\" e Gods and Generals il personaggio di Isaac Trimble \u00e8 stato interpretato dall'attore William Morgan Sheppard."}
{"id": "4704536", "revid": "599013", "url": "https://it.wikipedia.org/wiki?curid=4704536", "title": "Pierre Mony", "text": "Carriera.\nNazionale.\nHa collezionato 5 presenze con la propria Nazionale."}
{"id": "4704539", "revid": "61051", "url": "https://it.wikipedia.org/wiki?curid=4704539", "title": "Aeroporto di Abuja-Nnamdi Azikiwe", "text": ""}
{"id": "4704541", "revid": "212348", "url": "https://it.wikipedia.org/wiki?curid=4704541", "title": "Lunghezza di un modulo", "text": "In matematica, la lunghezza di un modulo \u00e8 una quantit\u00e0 (un numero naturale oppure infinito) che misura la \"grandezza\" di un modulo, generalizzando la nozione di dimensione degli spazi vettoriali.\nDefinizioni equivalenti.\nSia formula_1 un modulo su un anello formula_2. La lunghezza di una catena di sottomoduli \u00e8 definita come il numero massimo di inclusioni strette: cos\u00ec la catena\nha lunghezza formula_4. La \"lunghezza\" di formula_1 su formula_2, indicata come formula_7 (o formula_8 se non c'\u00e8 rischio di confusione) \u00e8 l'estremo superiore delle lunghezze delle catene di formula_2-sottomoduli di formula_1.\nEsempi.\nIl modulo formula_11 \u00e8 l'unico modulo ad avere lunghezza 0, mentre i moduli semplici (ovvero i moduli senza sottomoduli propri) sono gli unici ad avere lunghezza 1. Se l'anello formula_2 \u00e8 un campo, allora le catene di sottomoduli non sono altro che le catene di sottospazi vettoriali; di conseguenza, la lunghezza di formula_1 come formula_2-modulo coincide con la dimensione di formula_1 come spazio vettoriale.\nL'anello formula_16 (o, pi\u00f9 in generale, qualsiasi anello la cui dimensione di Krull \u00e8 maggiore di 1) non ha lunghezza finita su s\u00e9 stesso: ad esempio, nel caso di formula_16, dato un intero formula_4 arbitrario, la catena\nha lunghezza formula_4.\nModuli di lunghezza finita.\nUn modulo formula_1 \u00e8 di lunghezza finita se e solo se i suoi sottomoduli verificano contemporaneamente la condizione della catena ascendente e la condizione della catena discendente, ovvero se e solo se \u00e8 contemporaneamente un modulo noetheriano e un modulo artiniano; in particolare, un anello formula_2 \u00e8 di lunghezza finita su s\u00e9 stesso se e solo se \u00e8 artiniano, ovvero noetheriano e di dimensione 0. In tal caso, la lunghezza di formula_1 \u00e8 uguale alla lunghezza di una sua qualsiasi serie di composizione, ovvero di una catena di sottomoduli\ntale che ogni quoziente formula_25 sia un modulo semplice.\nIl teorema di Krull-Schmidt garantisce che ogni modulo di lunghezza finita pu\u00f2 essere espresso come somma diretta (finita) di una famiglia di moduli indecomponibili.\nSuccessioni esatte.\nSia\nuna successione esatta di formula_2-moduli. Allora formula_28, e in particolare formula_1 ha lunghezza finita se e solo se sia formula_30 che formula_31 hanno lunghezza finita. In particolare, i sottomoduli e i quozienti di un modulo di lunghezza finita sono di lunghezza finita, cos\u00ec come la somma diretta finita formula_32 di moduli di lunghezza finita; in quest'ultimo caso, la lunghezza della somma \u00e8 uguale alla somma della lunghezza degli formula_33.\nEsiste inoltre un analogo della formula di Grassmann: se formula_34 sono sottomoduli di formula_1, allora"}
{"id": "4704542", "revid": "599013", "url": "https://it.wikipedia.org/wiki?curid=4704542", "title": "Alfred Roth", "text": "Carriera.\nNazionale.\nHa collezionato una presenza con la propria Nazionale."}
{"id": "4704543", "revid": "599013", "url": "https://it.wikipedia.org/wiki?curid=4704543", "title": "Campionati mondiali di ginnastica artistica 2013 - Corpo libero femminile", "text": ""}
{"id": "4704544", "revid": "253269", "url": "https://it.wikipedia.org/wiki?curid=4704544", "title": "William Phipps", "text": "Ha recitato in oltre 70 film dal 1947 al 2000 ed \u00e8 apparso in oltre 140 produzioni televisive dal 1951 al 1990.\nBiografia.\nFece il suo debutto sul grande schermo nel 1947 nel film \"Leben des Galilei\" nel ruolo di Andrea Sarti e in televisione nell'episodio \"Lucy and the Stranger\" della serie televisiva \"Fireside Theatre\", andato in onda il 10 ottobre 1950. Interpret\u00f2 poi il ruolo di Curley Bill Brocius in 16 episodi della serie televisiva \"Le leggendarie imprese di Wyatt Earp\" dal 1956 al 1961, dello zio Link in 13 episodi della serie \"Boone\" dal 1983 al 1984 e di Jake Dodge in 6 puntate della soap opera \"Santa Barbara\" nel 1984.\nLa sua ultima apparizione sul piccolo schermo avvenne nell'episodio \"Complainin' in the Rain\" della serie televisiva \"Il cane di pap\u00e0\", andato in onda il 27 gennaio 1990, che lo vede nel ruolo di Otto, mentre per il grande schermo l'ultima interpretazione risale al film \"Sordid Lives\" del 2000 in cui interpreta il reverendo Barnes."}
{"id": "4704546", "revid": "921573", "url": "https://it.wikipedia.org/wiki?curid=4704546", "title": "Gianpiero Alicchio", "text": "Biografia.\nSi laurea in DAMS e Comunicazione presso l'Universit\u00e0 degli Studi Link Campus University. Frequenta corsi di sceneggiatura, regia e produzione presso la LUISS Creative Business Center - Writing School for Cinema &amp; Televisione di Roma. Dopo aver conseguito la laurea triennale scrive insieme a Stella Sacc\u00e0 e dirige il cortometraggio \"L'appuntamento\", trattando il tema dell'incomunicabilit\u00e0 tra i sessi. Il cortometraggio vince il Globo d'oro, il premio della stampa estera al cinema italiano e un Honorable Mention al Los Angeles Movie Awards. Nel 2014 riceve il premio come miglior attore dall'American Movie Awards per la sua interpretazione ne \"L'appuntamento\". Lo stesso cortometraggio ha vinto il premio \"Rai Cinema Channel\" al Festival Maremetraggio di Trieste."}
{"id": "4704558", "revid": "1543377", "url": "https://it.wikipedia.org/wiki?curid=4704558", "title": "Lilija Efremova", "text": "Biografia.\nMembro della nazionale russa dal 1999, nonostante i buoni risultati ottenuti ai Campionati europei solo raramente veniva convocata per le competizioni maggiori; dopo essere stata esclusa dai XIX Giochi olimpici invernali di pass\u00f2 alla nazionale bielorussa, ottenendo i primi podi in Coppa del Mondo. Dissidi con gli allenatori la portarono per\u00f2 a cambiare nuovamente nazionalit\u00e0 e dal 2004 fino a fine carriera vest\u00ec i colori della nazionale ucraina.\nIn Coppa del Mondo esord\u00ec il 9 dicembre 1999 a Pokljuka (77\u00aa) e ottenne l'unica vittoria, nonch\u00e9 primo podio, il 21 dicembre 2002 a Osrblie.\nIn carriera prese parte a un'edizione dei Giochi olimpici invernali, (3\u00aa nella sprint, 8\u00aa nell'inseguimento, 17\u00aa nella partenza in linea, 36\u00aa nell'individuale, 11\u00aa nella staffetta), e a cinque dei Campionati mondiali (6\u00aa nella staffetta mista a Pokljuka 2006 il miglior piazzamento).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4704561", "revid": "104458", "url": "https://it.wikipedia.org/wiki?curid=4704561", "title": "Lilija Jefremova", "text": ""}
{"id": "4704562", "revid": "104458", "url": "https://it.wikipedia.org/wiki?curid=4704562", "title": "Lilija Vajgina-Efremova", "text": ""}
{"id": "4704565", "revid": "599013", "url": "https://it.wikipedia.org/wiki?curid=4704565", "title": "Jean Batmale", "text": "Carriera.\nNazionale.\nHa collezionato 6 presenze con la propria Nazionale."}
{"id": "4704566", "revid": "104458", "url": "https://it.wikipedia.org/wiki?curid=4704566", "title": "Lilija Vajhina-Jefremova", "text": ""}
{"id": "4704569", "revid": "104458", "url": "https://it.wikipedia.org/wiki?curid=4704569", "title": "Liliya Yefremova", "text": ""}
{"id": "4704571", "revid": "436907", "url": "https://it.wikipedia.org/wiki?curid=4704571", "title": "ConVoi", "text": "ConVoi \u00e8 il sedicesimo album in studio del cantautore italiano Claudio Baglioni, pubblicato il 22 ottobre 2013 dalla Sony Music.\nDescrizione.\n\"ConVoi\" \u00e8 il primo disco di inediti del cantante dopo \"Sono io - L'uomo della storia accanto\", pubblicato nel 2003, e raccoglie gli undici singoli appartenenti all'omonimo progetto lanciato da Baglioni il 5 maggio 2013 (data di pubblicazione della title track \"Con voi\") e pubblicati con cadenza bisettimanale attraverso l'iTunes Store fino al 1\u00ba ottobre, data di pubblicazione dei singoli \"Gli anni della giovent\u00f9\" e \"Come un eterno addio\". A questi singoli si aggiungono anche il brano \"Una storia vera\" (pubblicato come singolo nello stesso giorno di pubblicazione dell'album) e tre interludi, intitolati semplicemente \"Introduzione\", \"Intermezzo\" e \"Finale\"."}
{"id": "4704572", "revid": "104458", "url": "https://it.wikipedia.org/wiki?curid=4704572", "title": "Lilia Vaygina-Efremova", "text": ""}
{"id": "4704573", "revid": "363629", "url": "https://it.wikipedia.org/wiki?curid=4704573", "title": "Sublussazione della mandibola", "text": "La sublussazione della mandibola \u00e8 una manovra che determina lo spostamento diretto, in avanti e in alto, degli angoli della mandibola del paziente, permettendo cos\u00ec di bloccarla senza dover mantenere manualmente la bocca aperta, in modo da ottenere il costante controllo della perviet\u00e0 delle vie aeree, favorire la respirazione e\\o il supporto artificiale alla respirazione. La manovra viene utilizzata dal personale soccorritore quando non vi \u00e8 la presenza di medico ed infermiere. \nA differenza della iperestensione del capo, utilizzata nelle normali linee guida per il BLS (\"Basic Life Support\"), si attua prevalentemente quando si ha che fare con paziente traumatizzato non cosciente per non compromettere la stabilizzazione del rachide cervicale. Essa viene illustrata ed insegnata anche alle persone comuni (dette laiche) durante i conseguimenti di corsi BLS e BLS-D aperti ai cittadini.\nProcedura.\nUna volta ottenuta la posizione supina del paziente:\nIl riposizionamento nella posizione regolare della mandibola avviene sollecitando in modo inverso le articolazioni della bocca, tale manovra viene eseguita da personale sanitario di pronto soccorso o di ortopedia."}
{"id": "4704599", "revid": "729019", "url": "https://it.wikipedia.org/wiki?curid=4704599", "title": "Gestione delle vie aeree", "text": "La gestione delle vie aeree \u00e8 l'insieme di quelle procedure atte a garantire la perviet\u00e0 delle vie aeree di un paziente in ambiti di rianimazione cardiopolmonare, anestesia, medicina d'urgenza, terapia intensiva e pronto soccorso.\nContesti applicativi.\nRianimazione cardiopolmonare.\nIl miglior metodo di gestione delle vie aeree durante la RCP \u00e8 controversa. Vi sono pareri diversi sulla gestione delle vie aeree (compresi i metodi di respirazione bocca a bocca o invasive semplici) durante la RCP, in quanto \u00e8 stato dimostrato che le persone che ricevono inizialmente le sole compressioni toraciche avevano pi\u00f9 probabilit\u00e0 di sopravvivere rispetto a coloro che avevano RCP standard. Tuttavia, nei bambini, o quando la causa dell'arresto era un problema delle vie aeree o la respirazione, o dove l'arresto \u00e8 prolungata, la gestione delle vie aeree \u00e8 ancora importante.\nTrauma fisico.\nIn ambienti preospedalieri, la gestione delle vie aeree \u00e8 controversa. Le vittime di traumi sono spesso a rischio di aspirazione di cibo, ma anche di sangue e altri materiali che possono rendere difficile vedere la laringe per intubare.\nManovre.\nIperestensione del capo.\nL'iperestensione della testa \u00e8 la manovra primaria utilizzata in qualsiasi paziente in cui non si abbia il sospetto di un rischio a carico del rachide cervicale. Il modo pi\u00f9 semplice per garantire una buona circolazione d'aria in un paziente incosciente \u00e8 di usare una tecnica di sollevamento del mento rispetto alla parte occipitale della testa, sollevando cos\u00ec la lingua evitando che stazioni verso la parete posteriore della faringe. Questo \u00e8 insegnato nei corsi di primo soccorso come il modo standard per la gestione delle vie aeree.\nSublussazione della mandibola.\nLa sublussazione della mandibola \u00e8 una tecnica efficace per mantenere le vie respiratorie attraverso il blocco delle articolazioni della mandibola, in particolare nel paziente in cui lesione del rachide cervicale \u00e8 una preoccupazione. La sublussazione della mandibola \u00e8 una tecnica utilizzata in pazienti con una sospetta lesione spinale ed \u00e8 utilizzato a paziente supino. Il professionista usa il dito indice e il medio spingendo la parte posteriore della mandibola verso l'alto, mentre il pollice spingere in basso il mento per aprire la bocca, questo fa s\u00ec di scongiurare l'occlusione con la lingua l'ingresso della trachea, contribuendo a garantire le vie aeree.\nDispositivi e procedure di gestione delle vie aeree.\nCannula oro-faringea.\nLe cannule orofaringee, nota anche come cannule di Guedel\",\" sono dei rigidi dispositivi curvi di plastica utilizzati per mantenere la perviet\u00e0 delle vie aeree, impedendo alla lingua di occludere l'epiglottide, cos\u00ec da scongiurare il rischio d'impedire alla persona di respirare. Quando una persona diventa incosciente, i muscoli orofaringei si rilassano permettendo alla lingua di ostruire le vie respiratorie. La cannula oro-faringea dovrebbe essere utilizzata solo in un paziente non cosciente perch\u00e9 in un paziente reattivo possono causare vomito e il rischio d'aspirazione.\nCannula nasale.\nLa cannula nasofaringea \u00e8 una gomma morbida o tubo cavo di plastica che passa attraverso il naso fino alla faringe posteriore. Si consiglia l'utilizzo quando l'uso di una cannula oro-faringea \u00e8 difficile, ad esempio con trisma, o se il paziente \u00e8 semicosciente e non pu\u00f2 tollerare una cannula oro-faringea. Le nasofaringee sono generalmente sconsigliate se c'\u00e8 il sospetto di una frattura alla base del cranio, a causa della possibilit\u00e0 del tubo entrare nel cranio; tuttavia, i rischi effettivi di questa complicanza rispetto ai rischi di danno da ipossia se non viene usato una via aerea sono discutibili.\nMaschera laringea.\nUna maschera laringea \u00e8 un tubo munito di una cuffia distale gonfiabile e che viene inserito in faringe. Questo tubo non entra nella trachea. La LMA \u00e8 utile nelle situazioni in vittime di un trauma.\nIntubazione endotracheale.\nL'intubazione endotracheale \u00e8 il posizionamento di un tubo di plastica flessibile o gomma nella trachea per mantenere una via aperta per la respirazione artificiale con pallone di ambu o autoespandibile o per servire come un condotto attraverso il quale somministrare alcuni farmaci. \u00c8 spesso eseguita in pazienti criticamente malati, feriti o anestetizzati per facilitare la ventilazione dei polmoni, compresa la ventilazione meccanica, e per evitare la possibilit\u00e0 di asfissia o di ostruzione delle vie aeree. Il percorso pi\u00f9 utilizzato \u00e8 orotracheale, in cui un tubo endotracheale viene passato attraverso la bocca e apparato vocale nella trachea.\nCricotirotomia.\nUna cricotirotomia \u00e8 un'incisione fatta attraverso la pelle e la membrana crico-tiroidea per stabilire una perviet\u00e0 delle vie aeree durante alcune situazioni di pericolo di vita, come ostruzione delle vie aeree da un corpo estraneo, angioedema, o forte trauma facciale. La cricotirotomia \u00e8 quasi sempre eseguita come ultima risorsa nel caso in cui l'intubazione oro-tracheale e nasotracheale siano impossibili o controindicate. La cricotirotomia \u00e8 pi\u00f9 facile e pi\u00f9 rapida da eseguire rispetto tracheotomia, non richiede la manipolazione della colonna cervicale ed \u00e8 associato con meno complicazioni.\nTracheotomia.\nUna tracheotomia \u00e8 un'apertura creata chirurgicamente dalla pelle del collo fino alla trachea. Una tracheotomia pu\u00f2 essere considerata in una persona che dovr\u00e0 essere collegata ad un ventilatore meccanico per lungo tempo."}
{"id": "4704602", "revid": "767487", "url": "https://it.wikipedia.org/wiki?curid=4704602", "title": "Pierre Gastiger", "text": "Era il fratello di Maurice Gastiger.\nCarriera.\nClub.\nCon il Stade rennais ha perso la finale di Coupe de France 1921-1922.\nNazionale.\nHa partecipato con la Nazionale francese ai Giochi olimpici del 1920 senza scendere in campo."}
{"id": "4704606", "revid": "400694", "url": "https://it.wikipedia.org/wiki?curid=4704606", "title": "Terry Frost (attore)", "text": "Ha recitato in oltre 140 film dal 1941 al 1962 ed \u00e8 apparso in oltre 70 produzioni televisive dal 1951 al 1966.\nBiografia.\nTerry Frost nacque a Bemidji, in Minnesota, il 26 ottobre 1906.\nFece il suo debutto sul grande schermo nel 1941, non accreditato, nel film \"Cyclone on Horseback\" nel ruolo di uno scagnozzo e in televisione nell'episodio \"Gunman's Game\" della serie televisiva \"The Range Rider\", andato in onda il 1\u00ba gennaio 1951, nel ruolo di Joe Matson. Trascorse gli anni 1940 e 1950 apparendo in decine di B-movie western per gli studios Monogram e PRC. Cominci\u00f2 poi a lavorare massivamente per la televisione apparendo in numerosi episodi delle serie televisive pi\u00f9 in voga dell'epoca, a cominciare da quelle di genere western. Nel corso degli anni 60 la sua carriera di attore ha rallentato considerevolmente. A partire da questo periodo, Terry ha insegnato recitazione a Los Angeles, ed \u00e8 stato autore di un testo sull'arte della recitazione. Ha inoltre continuato a recitare in teatro ed ha partecipato a diversi convegni sui film western di serie B.\nLa sua ultima apparizione sul piccolo schermo avvenne nell'episodio \"The Wrong Man\" della serie televisiva \"Gunsmoke\", andato in onda il 29 ottobre 1966, che lo vede nel ruolo di in cocchiere, mentre per il grande schermo l'ultima interpretazione risale al film \"I selvaggi della prateria\" del 1962 in cui interpreta Ashley Cartwright.\nMor\u00ec a Los Angeles, in California, il 1\u00ba marzo 1993, per un attacco di cuore."}
{"id": "4704608", "revid": "599013", "url": "https://it.wikipedia.org/wiki?curid=4704608", "title": "Maurice Gastiger", "text": "Era il fratello di Pierre Gastiger.\nCarriera.\nNazionale.\nHa collezionato 3 presenze con la propria Nazionale."}
{"id": "4704615", "revid": "1929898", "url": "https://it.wikipedia.org/wiki?curid=4704615", "title": "Fabio Contestabile", "text": "Biografia.\nFabio Contestabile \u00e8 nato a Maroggia, nel Canton Ticino, nel 1954. Dopo gli studi ginnasiali e liceali a Lugano, si \u00e8 laureato presso l'Universit\u00e0 di Zurigo in lingua e letteratura italiane e francesi nel 1979. Per quasi un ventennio ha insegnato in diverse scuole medie del Cantone.\nCarriera.\nEsordio e \"Con parole semplici\".\nIl suo esordio letterario \u00e8 relativamente tardo: del 2007 la pubblicazione della prima raccolta poetica \"Con parole semplici\" presso l'Ulivo di Balerna. Si tratta di un'opera in cui il tema dominante \u2013 il rapporto conflittuale tra il poeta-personaggio e il mondo \u2013 si articola attraverso immagini e soluzioni espressive equilibrate e suggestive per l'attenzione a ritmi e sonorit\u00e0.\n\"Non c'\u00e8 che il fluire crescente\".\nOpera pubblicata nel 2009, si tratta di una piccola silloge di dodici componimenti incentrati sul senso del limite di cui necessitiamo per potere immaginare ci\u00f2 che ci circonda: spazio, tempo, vita e morte. La parola, come suggerisce il componimento da cui \u00e8 derivato il titolo, sembra quasi imporsi nel cercare di delimitare ci\u00f2 che \u00e8 informe per definizione: un paradosso della mente, ma anche una condizione esistenziale. Sempre nel corso del 2010 alcuni testi appaiono su \"La clessidra\", Jocker.\n\"Spazi e tempi\", \"Alla chiara fonte\" e \"Screziato di metallo il suono\".\nPresso l'editore Manni di Lecce compare nel 2011 \"Spazi e tempi\". La nuova raccolta affronta secondo prospettive diverse (come mostra la struttura interna delle sezioni - intitolate \"Il disordine\", \"I nomi dei luoghi\", \"Trasparenze\", \"Curvature del tempo\", \"Storie\" \u2013 che procede dal \"disordine immaginativo/emozionale\" alla concretezza del quotidiano) il tema esistenziale dell'individuo calato nella realt\u00e0, realt\u00e0 che per\u00f2, seppur delimitata e descrivibile nello spazio e nel tempo, sfugge quando lo sguardo si fa pi\u00f9 acuto: l'indagine sui contorni ed i limiti dell'esperienza finisce col proiettare l'immaginazione in spazi inconoscibili, quasi lungo la \"curvatura\" del tempo e la moltiplicazione delle dimensioni. Sorge cos\u00ec una sorta di dialogo tra presente e ci\u00f2 che la fisica chiama spaziotempo, tra storia individuale e visione esistenziale assoluta. E l'esperienza sconfina allora nello smarrimento, poich\u00e9 pare che nulla trovi pi\u00f9 un posto fisso, o viva solo in un tempo.\nLa raccolta gli vale l'invito presso le giornate letterarie di Soletta del 2012 e presso la Seetaler Poesiesommer lucernese; da qui l'idea di una pubblicazione con traduzione tedesca a fronte, indirizzata al pubblico della Svizzera tedesca. Esce cos\u00ec nel 2013, sempre per \"Alla chiara fonte\", la piccola raccolta \"Screziato di metallo il suono\", con traduzione in tedesco di Marisa Rossi. Una scelta di questi testi (solo in italiano) sono su \"L'immaginazione\", 274, marzo-aprile 2013.\n\"Il senso incerto\".\nNel febbraio del 2018 esce una nuova e corposa raccolta poetica: \"Il senso incerto,\" Manni, San Cesario di Lecce, pp. 147, che \u00e8, in certo qual modo, una \"summa\" dei temi prediletti: l\u2019indagine ai confini del subconscio, l\u2019osservazione della realt\u00e0 che spesso porta allo straniamento (tema che trova a sua volta un\u2019eco nei testi dedicati al viaggio) o alla percezione di un \"altrove\" intimo e non di rado inquietante, il tempo (che non sempre scorre secondo le leggi che conosciamo), la memoria e i luoghi (intesi, questi ultimi, come entit\u00e0 che vanno oltre la loro percezione fisica).\nOpere minori.\nUlteriori contributi dell'autore sono: \"Soliloquio d'autore\", in: Sempre, senza misura. Omaggio a Giovanni Orelli, a c. di P. De Marchi e F. Pusterla, Edizioni Sottoscala, Bellinzona, 2013 e sette inediti in: AA.VV., Le carte dei poeti, Museo Civico Villa dei Cedri, Bellinzona, 2015. Da ultimo, nel 2015 viene dato alle stampe il volume \"La mappa per P\u00e9tur\", ADV Alla Chiara Fonte, Lugano, 2015, pp.\u00a0233, primo lavoro in prosa dell'Autore ed originale insieme narrativo che va oltre le classiche e correnti definizioni di generi letterari quali romanzo o racconto autobiografico."}
{"id": "4704616", "revid": "253269", "url": "https://it.wikipedia.org/wiki?curid=4704616", "title": "Bartlett Robinson", "text": "Ha recitato in 21 film dal 1956 al 1973 ed \u00e8 apparso in oltre 110 produzioni televisive dal 1953 al 1982. \u00c8 stato accreditato anche con il nome Bart Robinson.\nBiografia.\nBartlett Robinson nacque a Manhattan, New York il 9 dicembre 1912. Cominci\u00f2 la sua carriera di attore in diversi radiodrammi, dalle serie antologiche alla serie radiofonica di \"Perry Mason\" (1943).\nFece il suo debutto sul grande schermo nel 1956 nel film \"Le tre notti di Eva\" in un piccolo ruolo e in televisione nell'episodio \"Ski Story\" della serie televisiva \"Armstrong Circle Theatre\", andato in onda il 13 gennaio 1953. A partire da quell'anno la sua carriera di attore si concentr\u00f2 principalmente nella caratterizzazione dei personaggi per episodi di serie televisive. Tra gli altri, interpret\u00f2 il ruolo di Frank Caldwell in 26 episodi della serie televisiva \"Mona McCluskey\" dal 1965 al 1966 ed \u00e8 apparso come guest star in moltissimi altri episodi.\nLa sua ultima apparizione sul piccolo schermo avvenne nell'episodio \"Law\" della serie televisiva \"Lou Grant\", andato in onda il 12 aprile 1982, che lo vede nel ruolo di Jacob Bauman (personaggio gi\u00e0 interpretato nella stessa serie nell'episodio \"Witness\" del 12 novembre 1979), mentre per il grande schermo l'ultima interpretazione risale al film \"Il dormiglione\" del 1973 in cui interpreta il dottor Orva.\nMor\u00ec a Fallbrook, in California, il 26 marzo 1986."}
{"id": "4704618", "revid": "1543377", "url": "https://it.wikipedia.org/wiki?curid=4704618", "title": "Io non appartengo pi\u00f9", "text": "Io non appartengo pi\u00f9 \u00e8 un album in studio del cantautore italiano Roberto Vecchioni, pubblicato l'8 ottobre 2013, prodotto e arrangiato da Lucio Fabbri."}
{"id": "4704620", "revid": "599013", "url": "https://it.wikipedia.org/wiki?curid=4704620", "title": "Aglianico del Vulture Superiore DOCG", "text": "Aglianico del Vulture Superiore \u00e8 la denominazione relativa al disciplinare di alcuni vini a DOCG prodotti nei comuni di Acerenza, Atella (escluse le tre isole amministrative di Sant'Ilario, Riparossa e Macchia), Banzi, Barile, Forenza, Genzano di Lucania, Ginestra, Lavello, Maschito, Melfi, Palazzo San Gervasio, Rapolla, Rionero in Vulture, Ripacandida, Venosa in provincia di Potenza.\nInformazioni sulla zona geografica.\nLa zona di produzione di questi vini comprende un territorio di alta e media collina, sulle pendici del Monte Vulture, vulcano spento alto m e che digrada progressivamente verso ovest lungo il fiume Ofanto e verso Est verso la piana della Puglia.\nSi tratta di suoli diversi che vanno dal tipo sabbioso, sabbioso pozzolanico al limoso-argilloso, ma tutti ricchi di colloidi e quindi di nutrienti.\nI vigneti si trovano a quote variabili dai 200 ai 700\u00a0m s.l.m. con pendenza variabile ed esposizione a est e sud-est.\nIl clima \u00e8 arido nei mesi di luglio ed agosto, temperato nei mesi di giugno e settembre, subumido e/o umido nei mesi di ottobre e novembre, periodo di vendemmia.\nIn estate la temperatura media \u00e8 di 25\u00a0\u00b0C, ma con punte di 35\u00a0\u00b0C a causa dei venti africani che, fra l'altro, producono anche una accentuata disidratazione delle foglie. Il tutto ulteriormente complicato dal regime di brezze dovute alla presenza del massiccio del Vulture. La conseguente accentuata escursione termica giornaliera allunga il periodo di maturazione dell'uva, ma determina anche il ricco \u201cbouquet\u201d dei vini.\nAnche il regime delle precipitazioni agisce in questo senso: infatti cadono mediamente 650\u2013750\u00a0mm di pioggia, ma sono concentrati nel periodo autunno vernino con spinta siccit\u00e0 nel periodo estivo.\nStoria.\nLa viticoltura ha nel Vulture origini antiche. I primi riscontri si trovano negli scritti di autori latini: Plinio, Strabone, Virgilio, Marziale ad iniziare dal VII secolo a.C.\nOrazio, poeta di Venosa, decanta le qualit\u00e0 dei vini del Vulture nelle sue Odi. Sono presenti nel territorio, numerosi reperti inerenti alla produzione del vino e risalenti a quell'epoca\nLa viticoltura della zona \u00e8 stata fortemente condizionata dalla spinta frammentazione fondiaria indirizzando la produzione verso la qualit\u00e0: la \u201cvigna\u201d viene sentita come il giardino \u201cdi casa\u201d e le si presta cure meticolose, estranee alle \u201ccoltivazioni da reddito\u201d.\nSolo in questo modo, d'altronde, la vite pu\u00f2 sopravvivere in una zona climaticamente avversa a causa delle eccessive piogge autunnali che ostacolano i normali processi di maturazione oltretutto in un vitigno ricco di tannino qual \u00e8 l'Aglianico.\nIl risultato finale consiste in vini di qualit\u00e0 nettamente superiore che possono reggere il confronto con i vini dell'Italia settentrionale.\nPrecedentemente all'attuale disciplinare questa DOCG era stata:"}
{"id": "4704621", "revid": "767487", "url": "https://it.wikipedia.org/wiki?curid=4704621", "title": "Il segreto del giurato", "text": "Il segreto del giurato (\"The Jury's Secret\") \u00e8 un film del 1938 diretto da Edward Sloman.\nProduzione.\nIl film fu prodotto dall'Universal Pictures e girato negli studi della societ\u00e0, al 100 di Universal City Plaza.\nDistribuzione.\nDistribuito dall'Universal Pictures, il film usc\u00ec nelle sale cinematografiche USA il 16 gennaio 1938. Nel Regno Unito, fu presentato dalla General Film Distributors (GFD). Usc\u00ec anche in Portogallo il 1\u00ba settembre 1939 con il titolo \"O Segredo dos Jurados\"."}
{"id": "4704622", "revid": "767487", "url": "https://it.wikipedia.org/wiki?curid=4704622", "title": "Maurice Gravelines", "text": "Carriera.\nNazionale.\nHa collezionato 2 presenze con la propria nazionale."}
{"id": "4704623", "revid": "709406", "url": "https://it.wikipedia.org/wiki?curid=4704623", "title": "Idrazinio", "text": ""}
{"id": "4704625", "revid": "709406", "url": "https://it.wikipedia.org/wiki?curid=4704625", "title": "Idrazinio dicatione", "text": ""}
{"id": "4704627", "revid": "300067", "url": "https://it.wikipedia.org/wiki?curid=4704627", "title": "Nikolaj Baglej", "text": ""}
{"id": "4704643", "revid": "124794451", "url": "https://it.wikipedia.org/wiki?curid=4704643", "title": "La sovrana lettrice", "text": "La sovrana lettrice (\"The Uncommon Reader\") \u00e8 un romanzo breve scritto da Alan Bennett nel 2007. \nTrama.\nA una cena ufficiale, circostanza che generalmente non si presta a un disinvolto scambio di idee, la regina d\u2019Inghilterra chiede al presidente francese se ha mai letto Jean Genet. Ora, se il personaggio pubblico noto per avere emesso, nella sua carriera, il minor numero di parole arrischia una domanda del genere, qualcosa deve essere successo. E in effetti \u00e8 successo qualcosa di semplice, ma dalle conseguenze incalcolabili: per un puro accidente, la sovrana ha scoperto quegli oggetti strani che sono i libri, non pu\u00f2 pi\u00f9 farne a meno e cerca di trasmettere il virus della lettura a chiunque incontri sul suo cammino. Con quali ripercussioni sul suo entourage, sui sudditi, sui servizi di sicurezza e soprattutto sui lettori lo scoprir\u00e0 solo chi arriver\u00e0 all\u2019ultima pagina, anzi all\u2019ultima riga. Perch\u00e9 oltre alle irrefrenabili risate questa storia ci regala un sopraffino colpo di scena \u2013 uno di quei lampi di genio che ci fanno capire come mai Alan Bennett sia considerato un grande maestro del comico e del teatro contemporaneo.\nCuriosit\u00e0.\nIl Primo Ministro del Regno Unito che compare nel romanzo \u00e8 individuabile in Tony Blair (seppure mai citato per nome); viene definito uomo d'azione, ma di scarsa cultura, che pensa al futuro senza aver fatto tesoro delle esperienze storiche. "}
{"id": "4704644", "revid": "287204", "url": "https://it.wikipedia.org/wiki?curid=4704644", "title": "Grand Ar\u00e9a", "text": "La Grand Ar\u00e9a (2.869 ) \u00e8 una montagna del Massiccio dei Cerces nelle Alpi Cozie. Si trova nel dipartimento francese delle Alte Alpi.\nGeologia.\nIl crinale che separa le vallate della Clar\u00e9e e della Guisane, dove \u00e8 collocata la Grand Ar\u00e9a, \u00e8 noto ai geologi per la presenza di rocce calcaree di origine triassica.\nCaratteristiche.\nLa montagna si trova tra la Valle della Guisane e la Valle della Clar\u00e9e, a nord-ovest del Colle del Granon. Il crinale continua verso ovest scendendo al col de Buff\u00e8re e proseguendo poi in direzione della Pointe des Cerces.\nSalita alla vetta.\nSi pu\u00f2 raggiungere il Grand Ar\u00e9a per sentiero con partenza da varie localit\u00e0 circostanti. La salita dalla Valle della Clar\u00e9e per il Col de Buff\u00e8re \u00e8 considerata di difficolt\u00e0 escursionistica \"E\".\nLa montagna \u00e8 anche una classica meta di escursioni scialpinistiche."}
{"id": "4704646", "revid": "775372", "url": "https://it.wikipedia.org/wiki?curid=4704646", "title": "Operazione Cyrene", "text": "L'operazione Cyrene \u00e8 un'operazione compiuta dalle Forze armate italiane all'interno del territorio della Libia, a partire dall'aprile 2011, nel contesto dell'Intervento militare in Libia del 2011.\nL'operazione.\nScopo dell'operazione \u00e8 di dare supporto al Consiglio Nazionale di Transizione (CNT) e supportare le operazioni per la riorganizzazione e ricostruzione della Libia.\nSi possono ricapitolare in tre punti gli obiettivi:\nIl gruppo ha avuto il suo mandato d'inizio nell'aprile 2011 e si stabil\u00ec a Bengasi. Il 21 novembre invece ha cambiato sede, spostandosi a Tripoli.\nForze utilizzate.\nIn Libia sono stati inviati come supporto alle operazioni personale proveniente da diversi reparti:"}
{"id": "4704648", "revid": "119146501", "url": "https://it.wikipedia.org/wiki?curid=4704648", "title": "Episodi di Sheena (seconda stagione)", "text": "Gli episodi della seconda stagione di Sheena sono andati in onda negli U.S.A dal 6 ottobre del 2001 al 23 febbraio del 2002."}
{"id": "4704650", "revid": "767487", "url": "https://it.wikipedia.org/wiki?curid=4704650", "title": "Fair to Midland", "text": "I Fair to Midland sono stati un gruppo musicale statunitense progressive rock formatosi nel 1998 e risiedente a Dallas (Texas). Avevano un contratto con E1 Music. La band ha registrato due album auto-prodotti, mentre ha pubblicato un album ed un EP sotto contratto con Serjical Strike. Il loro quarto album, intitolato Arrows &amp; Anchors \u00e8 stato pubblicato nel luglio 2011. Nel 2011, la band ha pubblicato due live DVD indipendenti. Comunque, dal 13 giugno 2013, il dominio del sito della band e del loro forum \u00e8 scaduto e non \u00e8 pi\u00f9 attivo.\nStoria.\nGli inizi e gli album indipendenti.\nI Fair to Midland vennero fondati nel 1998 dagli amici Darroh Sudderth e Cliff Campbell, entrambi nati a Sulphur Springs (Texas). Dopo il loro primo album indipendente pubblicato nel 2001, \"The Carbon Copy Silver Lining\", il batterista della band Jason Pintler lasci\u00f2 la band e venne rimpiazzato da Brett Stowers. Per il loro secondo album, \"inter.funda.stifle\" (2004), il tastierista Matt Langley entra ufficialmente nella band. Anche se pubblicati indipendentemente, entrambi gli album vennero acclamati dalla critica e la band and\u00f2 in tour per promuoverli, diventando estremamente popolari sulla scena di Deep Ellum a Dallas (Texas). Nel 2005, il bassista Nathin Seals lasci\u00f2 il gruppo e venne sostituito da un altro nativo di Sulphur Springs, Jon Dicken. Nel 2009, \"inter.funda.stifle\" venne pubblicato di nuovo attraverso il loro negozio online.\nSerjical Strike.\n\"inter.funda.stifle\" e gli animati concerti dei Fair to Midland attirarono l'attenzione del cantante dei System of a Down, Serj Tankian, che nel 2006 scrittur\u00f2 i Fair to Midland nella sua etichetta Serjical Strike. \"The Drawn and Quartered EP\" venne presto pubblicato, con tracce demo da \"inter.funda.stifle\", registrazioni live, e un mini-documentario intitolato \"The Drawn and Quartered Kinescope\", che includeva riprese dei concerti e interviste con la band. \"\", il primo album sotto etichetta dei Fair to Midland, venne pubblicato nel giugno 2007. Per esso, la band decise di ri-registrare alcune delle canzoni di \"inter.funda.stifle\" che pensava potessero beneficiare della pi\u00f9 articolata produzione art-rock che il mega produttore David Bottrill propose di attuare. Cos\u00ec come i loro precedenti album, \"Fables From a Mayfly\" venne acclamato dalla critica, e li aiut\u00f2 ad espandere il loro pubblico.\nAl Coachella 2007 la band suon\u00f2 un'improvvisata versione live della loro canzone \"The Walls of Jericho\" insieme al cantante Serj Tankian. Attraverso la prima met\u00e0 del 2008, i Fair to Midland partirono per un tour lungo tutti gli Stati Uniti insieme ai 10 Years, i Chevelle, i Flyleaf, i Dir En Grey, cos\u00ec come varie date negli US e in Europa con Serj Tankian. Hanno inoltre suonato con band come i Rage Against The Machine, i Queens of the Stone Age, gli Smashing Pumpkins, gli Alice In Chains e i Muse ed ai festival gemelli Rock am Ring e Rock im Park, due importanti eventi, sia nel 2007 che nel 2008.\nI Fair to Midland vinsero il premio \"Dallas Observer\" per la categoria Best Metal sia nel 2007 che nel 2008.\n\"For What It's Worth\".\nIl 9 gennaio 2010 la band ebbe un incidente che li costrinse a cancellare lo show al Clubhouse Music Venue a Tempe, Arizona.\nIl bassista Jon Dicken venne trasportato in ospedale per precauzione, ma venne presto dimesso senza particolari danni. I membri della band erano illesi, ma lo schianto che fece ribaltare la loro carovana distrusse la maggior parte della loro attrezzatura. Quattro giorni dopo la band pubblic\u00f2 un corto con riprese post-incidente, intitolato \"FWIW\" (che sta per \"For What It's Worth\", \"Per Quel Che Vale\") ed includeva un piccolo video per la demo di una nuova canzone intitolata \"A Loophole in Limbo\".\n\"Arrows &amp; Anchors\".\nNell'agosto 2008, i Fair to Midland iniziarono a scrivere il loro quarto studio album. Ad ottobre, il batterista Brett Stowers scrisse sul forum ufficiale della band che avevano scritto 4-6 canzoni che erano in \"vari stati di completamento\". Scrisse anche che la band voleva prendere tempo e pubblicare il lavoro quand'era pronto. Il 15 novembre l'account su Myspace della band venne aggiornato con foto della band in studio. Nel post del blog era scritto: \"Il sound fin ora sembra aver preso una piega pi\u00f9 oscura e cinica, probabilmente il risultato di due anni di sgrossatura sulla strada, ma non rimarr\u00e0 senza qualche bel momento tongue-in-cheek\".\nIn tempi pi\u00f9 recenti, il cantante Darroh Sudderth scrisse su Facebook \"un nuovo album \u00e8 all'orizzonte.\"\nLe tracce per l'album inclusero \"Musical Chairs\", \"Pour the Coal to 'er\" (entrambe registrate come demo durante le sessioni per Fables from a mayfly), \"Rikki Tikki Tavi\", \"A Loophole in Limbo\", \"Bright Bulbs and Sharp Tools\", \"Uh-Oh\", \"Coppertank Island\", \"Amarillo Sleeps on My Pillow\", \"Golden Parachutes\" e \"The Greener Grass\".\nL'8 novembre 2010 venne annunciato che la band firm\u00f2 un contratto mondiale con E1 Music e che l'album sarebbe stato pubblicato nella primavera del 2011. L'album verr\u00e0 prodotto da Joe Barresi. La pre-produzione ufficiale inizi\u00f2 il 15 novembre. Il 23 novembre la band annunci\u00f2 che stavano registrando le percussioni e che il 19 dicembre avrebbe finito di registrare. Nelle recenti newsletter la band annunci\u00f2 che Joe Barresi avrebbe mixato l'album durante la prima met\u00e0 di gennaio, mentre la pubblicazione dell'album sarebbe avvenuta nella tarda primavera o ad inizio estate. La band dichiar\u00f2 anche che quello sarebbe stato \"il disco pi\u00f9 oscuro e pesante\" mai registrato da loro.\nIl 10 dicembre la band annunci\u00f2 che aveva deciso il nome per il nuovo album, ma non lo rivelarono. Il 4 marzo annunciarono che il nome sarebbe stato \"Arrows &amp; Anchors\". Il disco verr\u00e0 pubblicato il 12 luglio 2011 e verranno organizzate varie feste in occasione della pubblicazione del CD. La prima il 12 luglio a Dallas, Texas, nel Curtain Club.\nIl 18 aprile, \"Musical Chairs\" venne pubblicato come singolo su iTunes, insieme all'annuncio che presto ci sarebbe stato un video musicale. A maggio, la versione studio di \"Amarillo Sleeps on My Pillow\" venne offerta come download gratuito sul sito della band.\nIl 9 giugno venne pubblicato il video per \"Musical Chairs\", in cui la band eseguiva il brano in una casa malmessa mentre distruggeva un pianoforte. \u00c8 il primo video in cui sono i membri della band ad essere ripresi, al contrario di \"Dance of the Manatee\" che era animato.\nIl 26 ottobre venne annunciato che Jon dicken aveva deciso di lasciare la band. Il suo ultimo show fu al Rockin Rodeo a Denton, TX il 24 ottobre 2011. Ryan Collier, che aveva suonato precedentemente con gli Opus Dei, divenne il suo rimpiazzo per il tour seguente.\nIl 4 novembre, \"Amarillo Sleeps on My Pillow\" venne pubblicato come singolo su iTunes, insieme alle versioni live di \"Rikki Tikki Tavi\" e \"Uh-Oh\".\nIl 26 novembre, Brett Stowers annunci\u00f2 di non essere pi\u00f9 un membro della band. Logan Kennedy divenne quindi il nuovo batterista.\nA novembre, la band pubblic\u00f2 il suo primo DVD, Welcome to the Dirt, che consisteva per lo pi\u00f9 di foto della band e riprese dei fan di show dal vivo. Il DVD \u00e8 distribuito esclusivamente sul negozio online della band. I profitti del DVD aiutarono a raccogliere i fondi per delle riprese professionali dello show al The Machine Shop a Flint il 17 dicembre, che venne poi pubblicato nel primo DVD ufficiale del gruppo, \"Live at the Machine Shop\" nel marzo 2012. Simultaneamente, la band pubblic\u00f2 dei vinili in edizione limitata di \"Arrows &amp; Anchors\".\nNel settembre 2012, la band fin\u00ec il tour per il loro quarto album e sta ora lavorando ad un seguito.\nIl 9 ottobre la band annunci\u00f2 la pubblicazione del loro secondo DVD, insieme ad un audio CD, \"Live at Andy's Bar\", contenente le riprese di un live acoustico della band del marzo 2012, incluse delle riprese dietro le quinte e le versioni acustiche registrate in studio di \"Amarillo Sleeps on My Pillow\", \"A Loophole in Limbo\" e \"Musical Chairs\" registrate per il Violinitionist Sessions lo stesso anno. Il pacchetto DVD/CD verr\u00e0 poi pubblicato il 12 novembre.\nSilenzio mediatico e voci sullo scioglimento (2013).\nCon solo due post nel 2013 sulla pagina Facebook della band (il pi\u00f9 recente \u00e8 del 26 marzo), e il fatto che il sito ed il forum della band non erano pi\u00f9 attivi, l'ex batterista Brett Stowers scrisse la seguente affermazione sulla sua pagina Facebook personale: \nIn Tour coi 10 Years, quando ha suonato al Machine Shop a Flint, Michigan il 20 maggio 2013, il bassista Ryan Collier aveva scritto sul basso \"RIP FTM\"."}
{"id": "4704661", "revid": "599013", "url": "https://it.wikipedia.org/wiki?curid=4704661", "title": "Moncho Gil", "text": "Carriera.\nGiocatore.\nClub.\nInizia la carriera da calciatore nel Fortuna Vigo, passando nel 1920 al Real Vigo; disput\u00f2 alcune delle prime partite della storia del club, con cui gioc\u00f2 fino al 1923, anno in cui Real e Fortuna si fusero dando origine al Celta Vigo, con cui Gil continu\u00f2 a giocare fino al 1927. Per tutta la carriera continu\u00f2 a giocare come dilettante.\nNazionale.\nNei Giochi Olimpici di Anversa 1920 ha contribuito alla vittoria della medaglia d'argento giocando 2 partite, il 2 settembre 1920 contro l'Italia (0-2) ed il 5 settembre contro l'Olanda (1-3)."}
{"id": "4704663", "revid": "767487", "url": "https://it.wikipedia.org/wiki?curid=4704663", "title": "Maurice Leroux (calciatore)", "text": "Carriera.\nNazionale.\nPartecip\u00f2 ai Giochi olimpici del 1920 con la propria Nazionale senza scendere in campo."}
{"id": "4704675", "revid": "1543377", "url": "https://it.wikipedia.org/wiki?curid=4704675", "title": "Elisabetta Bavagnoli", "text": "Caratteristiche tecniche.\nGiocatrice.\nNel corso della carriera ha cambiato ruolo diverse volte: inizialmente ala destra, ha poi giocato come terzino, laterale di centrocampo e, nella sua ultima stagione, anche come libero. Tatticamente ordinata e diligente, era dotata di facilit\u00e0 di corsa e buona tecnica di base.\nAllenatrice.\nInsieme a Milena Bertolini e Carolina Morace, \u00e8 una delle tre allenatrici italiane a possedere il titolo necessario per allenare una squadra di Serie A maschile. Predilige il 4-4-2, pur non disdegnando altri moduli in base alle caratteristiche tecniche della squadra. Richiede normalmente un pressing alto, all'altezza del centrocampo.\nCarriera.\nGiocatrice.\nClub.\nEsordisce giovanissima nel Piacenza, la squadra della sua citt\u00e0, dove rimane per cinque stagioni, fino allo scioglimento della squadra, nel 1983. In seguito milita per diverse stagioni nel Modena e nella Lazio: in quest'ultima societ\u00e0 vince il primo dei suoi sette scudetti, nel campionato 1987-1988, e conosce Carolina Morace, con la quale instaura un rapporto di amicizia e di collaborazione professionale. In coppia con la Morace milita in seguito nella Reggiana e nel Milan, che lascia nel corso della stagione 1993-1994 per i problemi economici della societ\u00e0. Si trasferisce quindi alla Torres, ricostituendo poi il duo con la Morace nell', nel Verona e di nuovo nel Modena.\nChiude la carriera nel 1999 all'et\u00e0 di 36 anni, dopo un biennio di nuovo alla Lazio: nella prima stagione \u00e8 allenatrice-giocatrice, mentre nel campionato successivo lascia la panchina alla Morace, appena ritirata dal calcio giocato, mantenendo il ruolo di vice allenatore oltre che giocatrice. Con la formazione capitolina vince la Coppa Italia 1998-1999, battendo in finale il Milan per 4-0.\nNazionale.\nEsordisce con la maglia azzurra il 3 maggio 1986, a Potenza, nella vittoria per 1-0 sull'Ungheria. Viene successivamente convocata anche per quattro campionati europei e per il Mondiale del 1991; ha fatto parte della Nazionale giunta seconda negli Europei 1993, miglior risultato assoluto ottenuto dalle Azzurre.\nCon la maglia dell'Italia ha totalizzato 80 presenze e un gol, chiudendo la sua esperienza con la rappresentativa nel 1997 con la vittoria per 2-0 sull'Inghilterra.\nAllenatrice.\nSubito dopo il ritiro entra nello staff di Carolina Morace, come allenatore in seconda: ricopre questo incarico nella di Luciano Gaucci (Serie C1), prima esperienza di conduzione tecnica femminile nel calcio maschile. Dopo una sconfitta nella seconda giornata di campionato, Gaucci manifesta l'intenzione di sostituire lo staff tecnico (tra cui proprio la Bavagnoli), inducendo la Morace alle dimissioni; la Bavagnoli si dimette a sua volta pochi giorni dopo.\nNel 2000 segue la Morace come vice sulla panchina della Nazionale italiana, occupandosi nello stesso tempo anche della Nazionale Under-18. Dal 2003 \u00e8 commissario tecnico della Nazionale Under-19, con cui partecipa al campionato europeo di categoria e ai Mondiali in Thailandia.\nIn seguito torna alla Lazio come direttore tecnico, insieme ad Antonello Belli, e collabora con il settore giovanile femminile della Lodigiani e con il Fiano Romano, di cui \u00e8 anche allenatrice nella stagione 2008-2009. Tra il 2009 e il 2011 affianca la Morace come commissario tecnico della Nazionale di calcio femminile del Canada, ottenendo la vittoria nella Gold Cup e partecipando ai Mondiali del 2011.\nIl 10 dicembre 2012 inizia a frequentare a Coverciano il corso di abilitazione per il master di allenatori professionisti Prima Categoria-UEFA Pro, conseguendo il \"patentino\" il 5 luglio 2013 (unica donna tra i promossi). Nello stesso periodo torna a collaborare con la Morace in varie attivit\u00e0 legate al calcio giovanile.\nIn seguito ricopre il ruolo di Responsabile della Scuola Calcio del Monterosi FC.\nStatistiche da allenatrice.\n\"Statistiche aggiornate al 18 marzo 2019.\""}
{"id": "4704676", "revid": "833946", "url": "https://it.wikipedia.org/wiki?curid=4704676", "title": "In eminenti apostolatus", "text": ""}
{"id": "4704678", "revid": "1494169", "url": "https://it.wikipedia.org/wiki?curid=4704678", "title": "Thonet", "text": ""}
{"id": "4704680", "revid": "599013", "url": "https://it.wikipedia.org/wiki?curid=4704680", "title": "Giovanni Trapletti", "text": "Caratteristiche tecniche.\nAttaccante rapido e scattante, pur se non molto tecnico, giocava come centravanti o ala destra.\nCarriera.\nProdotto del vivaio atalantino, debutta in Serie A con la maglia nerazzurra il 27 ottobre 1957, nella sconfitta per 5-0 subita sul campo del . Rimane l'unica sua presenza stagionale, e l'unica con la maglia dell'Atalanta, che a fine stagione retrocede in Serie B; con gli orobici partecipa anche al Torneo di Viareggio 1958, concluso con l'eliminazione agli ottavi di finale.\nNel 1959 passa in prestito al Bellinzona, con cui partecipa al campionato di Lega Nazionale A 1959-1960, concluso dai ticinesi con l'ultimo posto e la retrocessione, totalizzando 19 presenze e 3 reti. Nella stagione successiva l'Atalanta lo presta al , in Serie C, dove sostituisce Albino Cella passato al Brescia, con risultati deludenti. Realizza 10 reti in 32 partite, senza evitare la terza retrocessione della sua carriera.\nNegli anni successivi milita con alterni risultati nelle serie minori. Dopo una stagione nel Pordenone, ancora in Serie C, viene ingaggiato dallo Spezia. Qui ritrova la via della rete, andando a segno in 12 occasioni e risultando il capocannoniere della squadra, giunta terza nel girone A di Serie D, e nella stagione successiva viene acquistato dalla Casertana. In seguito milita per un'annata nel Del Duca Ascoli, in Serie C, e per due stagioni in Serie D nel Brindisi: nella seconda ottiene la promozione in terza serie, vanificata da una penalizzazione di 15 punti per illecito sportivo. Chiude la carriera con tre stagioni nel Campobasso, sempre in Serie D."}
{"id": "4704684", "revid": "228587", "url": "https://it.wikipedia.org/wiki?curid=4704684", "title": "Mort Mills", "text": " Ha recitato in oltre 40 film dal 1952 al 1970 ed \u00e8 apparso in un centinaio di produzioni televisive dal 1951 al 1973. \u00c8 stato accreditato anche con il nome Mort Hall.\nBiografia.\nMort Mills nacque a New York l'11 gennaio 1919.\nFece il suo debutto sul grande schermo nel 1952 nel film noir \"Trinidad\" nel ruolo di Martin, uno scagnozzo di uno dei cattivi, e in televisione nell'episodio \"Crash Landing\" della serie televisiva \"Biff Baker, U.S.A.\", andato in onda il 27 novembre 1952. Interpret\u00f2 poi il ruolo dello sceriffo Frank Tallman in 23 episodi della serie televisiva \"Man Without a Gun\" dal 1957 al 1959, del sergente Ben Landro in 7 episodi della serie \"Perry Mason\" dal 1961 al 1965 (pi\u00f9 un altro credito nel 1960 nelle vesti di un altro personaggio), dello sceriffo Fred Madden in 6 episodi della serie \"La grande vallata\" dal 1965 al 1966, di Ben Adams in due episodi della serie \"Il grande teatro del West\" nel 1969, e vari altri personaggi in numerosi episodi di serie televisive dagli anni 50 ai primi anni 70, compresi diversi crediti come guest star. Interpret\u00f2 anche una parte nel film di Hitchcock \"Psycho\", nel 1960, dove \u00e8 presente nel ruolo del poliziotto della stradale che insegue Marion Crane.\nLa sua ultima apparizione sul piccolo schermo avvenne nell'episodio \"Questione di vita o di morte\" della serie televisiva \"Le strade di San Francisco\", andato in onda il 13 gennaio 1973, che lo vede nel ruolo di Victor W. Snyder, mentre per il grande schermo l'ultima interpretazione risale al film \"Soldato blu\" del 1970 in cui interpreta il sergente O'Hearn.\nMor\u00ec a Ventura, in California, il 6 giugno 1993 e fu cremato."}
{"id": "4704685", "revid": "599013", "url": "https://it.wikipedia.org/wiki?curid=4704685", "title": "Aung Moe Thin", "text": "Carriera.\nClub.\nHa giocato al Construction Corp.\nNazionale.\nNel 1968 partecipa alla Coppa d'Asia.\nNel 1972 viene convocato dalla nazionale olimpica."}
{"id": "4704689", "revid": "767487", "url": "https://it.wikipedia.org/wiki?curid=4704689", "title": "Ulderico Meanti", "text": "Caratteristiche tecniche.\nHa giocato come mediano, centromediano e, nel finale di carriera, come terzino.\nCarriera.\nInizia l'attivit\u00e0 calcistica nel 1934 nel Crema, a cui legher\u00e0 la maggior parte della propria carriera. Dopo aver esordito nel campionato di Serie C 1936-1937, si trasferisce al , sempre in terza serie, per svolgere il servizio militare; in Emilia disputa una stagione come riserva con 10 presenze senza reti.\nRientrato al Crema, vi rimane fino al 1940 quando viene ingaggiato dal o: con i rossoneri non disputa partite ufficiali, ma viene incluso nella formazione riserve per una sola annata. Al termine della stagione viene ceduto al insieme ai compagni Menti e Berra, come contropartita per l'acquisto di Luigi Rosellini, e anche in questo caso viene impiegato esclusivamente nel campionato riserve; nei primi mesi del 1942 torna in prestito al Crema, con cui conclude il campionato.\nTerminata la guerra, ritorna definitivamente al Crema, con cui partecipa al campionato Serie B-C Alta Italia 1945-1946 e viene ammesso alla Serie B 1946-1947: con i nerobianchi rimane per due stagioni tra i cadetti, totalizzando 55 presenze in campionato. Nel 1948, dopo la retrocessione in Serie C, passa alla Trevigliese, con cui conclude la carriera."}
{"id": "4704691", "revid": "486946", "url": "https://it.wikipedia.org/wiki?curid=4704691", "title": "Strada delle ossa", "text": ""}
{"id": "4704698", "revid": "1853647", "url": "https://it.wikipedia.org/wiki?curid=4704698", "title": "Cloruro di tionitrosile", "text": "Il cloruro di tionitrosile \u00e8 un composto inorganico formato dall'anione cloruro Cl\u2212 e dal catione tionitrosonio NS+, isostero del nitrosonio NO+, impegnati in un legame covalente S-Cl."}
{"id": "4704700", "revid": "773636", "url": "https://it.wikipedia.org/wiki?curid=4704700", "title": "Mlada", "text": "Mlada fu un progetto concepito nel 1870 da Stepan Gedeonov, all'epoca direttore dei teatri imperiali di San Pietroburgo, mai terminato e messo in scena. \nStoria della composizione.\n\"Mlada\" era stata originariamente immaginata da Gedeonov come un balletto, la cui composizione era stata affidata ad Aleksandr Serov, con la coreografia di Marius Petipa. La trama era stata adattata, con un tempo e un luogo diversi, da un balletto di Filippo Taglioni intitolato \"L'Ombre\". Tuttavia Serov mor\u00ec nel 1871, prima di aver composto alcunch\u00e9: Gedeonov trasform\u00f2 quindi il progetto in un'op\u00e9ra-ballet, su libretto di Viktor Krylov, e nel 1872, per mezzo di Vladimir Stasov, propose un lavoro collettivo a quattro dei componenti del \"Gruppo dei Cinque\": Kjui, Musorgskij, Rimskij-Korsakov e Borodin, che avrebbero dovuto scrivere la musica per le parti cantate e l'azione drammatica. Ludwig Minkus, che era primo compositore di balletto al teatro Bol'\u0161oj Kamennyj, fu incaricato di scrivere la musica per il balletto inserito in vari momenti. Sebbene la musica fosse stata per la maggior parte completata, l'opera non venne mai messa in scena. Ad oggi i manoscritti originali che contengono tutte le parti composte per la \"Mlada\" del 1872 non sono mai stati pubblicati insieme.\nTrama.\nL'azione si svolge tra il nono e il decimo secolo d.C. nelle terre slave tra la costa del mar Baltico e il fiume Elba.\nAtto I.\nNel castello di Mstivoj, Principe di Retra. Vojslava ha ucciso Mlada, sposa di Jaromir, per averlo per s\u00e9. Con l'aiuto di Morena, dea dell'oltretomba, ha conquistato Jaromir, ma egli vede l'assassinio in sogno.\nAtto II.\nLa pianura dietro Retra, sulle rive del lago Dolinskoe. Alla festa di mezza estate il popolo danza, ma lo spirito di Mlada interviene tra Jaromir e Vojslava.\nAtto III.\nUna gola sul monte Triglav, di notte. Mlada conduce Jaromir sul monte Triglav, dove si riuniscono i morti, prima di un sabba, durante il quale Jaromir ha una visione di Cleopatra.\nAtto IV.\nFuori dal tempio di Radegast a Retra. Gli spiriti mostrano a Jaromir che Vojslava \u00e8 colpevole. Lei confessa il suo peccato e Jaromir la uccide. Morena, con cui Vojslava aveva stretto un patto, distrugge il tempio e la citt\u00e0 di Retra, ma Jaromir \u00e8 unito a Mlada nell'aldil\u00e0.\nUtilizzi successivi del materiale musicale.\nI compositori perlopi\u00f9 utilizzarono la musica composta per il progetto del 1872 in lavori successivi. \nLa sola musica non successivamente utilizzata fu quella composta da Cesar' Kjui per il primo atto. Sebbene egli ne prese un terzetto per la revisione dell'opera \"Il prigioniero del Caucaso\" nel 1881-82, il resto dell'atto non fu riutilizzato in altri lavori. Pi\u00f9 tardi, nel 1911, pubblic\u00f2 il primo atto, dedicandolo alla memoria di Borodin, Musorgskij e Rimskij-Korsakov.\nMusorgskij contribu\u00ec con quattro pezzi: due presi da lavori precedenti e due creati ex-novo. Tutti e quattro furono poi riutilizzati come segue:\nDopo la morte di Borodin, Rimskij-Korsakov pubblic\u00f2 il finale dal quarto atto come brano orchestrale. \nOpere correlate.\n\"Mlada\" (1879) di Ludwig Minkus.\nUn adattamento di solo balletto fu realizzato dal coreografo Marius Petipa e da Ludwig Minkus, e fu rappresentato per la prima volta il 2 dicembre 1879, un anno dopo la morte di Gedeonov.\n\"Mlada\" (1890), di Nikolaj Rimskij-Korsakov.\nTra il 1889 e il 1890 Rimskij-Korsakov rispolver\u00f2 il libretto del 1872 e compose un'opera interamente sua, la cui prima and\u00f2 in scena al teatro Mariinskij il 1 novembre 1892."}
{"id": "4704707", "revid": "36426", "url": "https://it.wikipedia.org/wiki?curid=4704707", "title": "Tomba di Leonardo Bruni", "text": ""}
{"id": "4704710", "revid": "256896", "url": "https://it.wikipedia.org/wiki?curid=4704710", "title": "Palazzo Uffici INPDAP", "text": ""}
{"id": "4704712", "revid": "767487", "url": "https://it.wikipedia.org/wiki?curid=4704712", "title": "Darroh Sudderth", "text": "Biografia.\nNel 1998, Darroh fonda i Fair to Midland assieme agli amici Cliff Campbell, Jason Pintler, e Nathin Seals.\nInizialmente suonava il Basso, ma con l'entrata nel gruppo di Nathin pass\u00f2 alla voce.\nSudderth \u00e8 conosciuto soprattutto per la sua presenza scenica, che include danze sfrenate e occasionalmente arrampicate su varie parti del palcoscenico, cos\u00ec come per la sua estensione vocale, che varia dal growl al falsetto, facendo anche uso del Throat Singing come ha dimostrato nella canzone \"Dance of the Manatee\".\nDiscografia.\nDarroh Sudderth ha pubblicato quattro album studio e un EP con i Fair to Midland. Ha anche prestato la sua voce facendo i cori per la canzone \"Regret/The Grieving\" dei South FM nel 2009, per le tracce \"Look\", \"Stars\" e \"Time Is Nothing\" dell'album \"Look dei Resident Hero\" e per \"Red Shelter\" nell'EP \"Red Shelter\" dei Moving Atlas. Darroh sta attualmente lavorando su un album solista.\nVita privata.\nEra fidanzato con l'ex cantante dei Iwrestledabearonce Krysta Cameron da cui ha avuto un figlio, Finn Darroh Sudderth. Nel 2020 Krysta annuncia il divorzio, accusando il cantante di essere violento ed un alcolista. \nDal 2014 \u00e8 il General Manager della School Of Rock di Fort Worth, Texas."}
{"id": "4704719", "revid": "767487", "url": "https://it.wikipedia.org/wiki?curid=4704719", "title": "Conversazioni all'aria aperta", "text": "Conversazioni all'aria aperta \u00e8 un documentario del 2012 diretto da Aurelio Laino e Elena Alessia Negriolli e prodotto da OH!PEN Productions in associazione con Decima Rosa Produzioni.\nIl documentario si propone di sviluppare i temi toccati dal cortometraggio \"Il turno di notte lo fanno le stelle\" scritto da Erri De Luca e diretto da Edoardo Ponti, ovvero la donazione degli organi, il trapianto ed il rapporto tra l'uomo e la montagna.\nTrama.\nAmbientato in Trentino, l'obbiettivo del documentario \u00e8 quello di diffondere consapevolezza sul tema della donazione degli organi. Erri de Luca, attraverso il documentario invita a riflettere sulle tematiche del dono, inteso in senso ampio, dal trapianto e la donazione d'organi, alla montagna, al rapporto tra uomo e natura. Lo scrittore \u00e8 il punto di partenza di una serie di incontri con i protagonisti che appariranno nel documentario, il tutto con le montagne Trentine sullo sfondo. Nel documentario prestano la loro immagine tra gli altri gli attori Nastassja Kinski ed Enrico Lo Verso, lo scalatore Pietro Dal Pra, donatore di midollo osseo e testimonial di ADMO ed i noti alpinisti Nives Meroi e Romano Benet.\nIn \"Conversazioni all'aria aperta\" appare inoltre un estratto dell'incontro di Erri De Luca e il cast al rifugio Vajolet, nell'ambito degli eventi \u201cI Suoni delle Dolomiti\u201d, il tutto unito da incontri casuali e suggestivi scenari.\nRiconoscimenti.\n\"Conversazioni all'aria aperta\" \u00e8 stato premiato come \"Miglior Documentario\" alla decima edizione del Premio citt\u00e0 di Imola in occasione del festival Internazionale del Trentino promosso dal Comune di Imola, dalla Fondazione Cassa di Risparmio e dalla sezione del CAI con il contributo della Coop."}
{"id": "4704720", "revid": "1605525", "url": "https://it.wikipedia.org/wiki?curid=4704720", "title": "L\u00e9on-L\u00e9vy Brunswick", "text": "Biografia.\nCominci\u00f2 come giornalista prima di rivolgersi al teatro. \u00c8 autore di molte commedie con Jean-Fran\u00e7ois Bayard, Louis-\u00c9mile Vanderburch, e Arthur de Beauplan, come \"Boccaccio, o il Principe di Palermo\" poi utilizzato da Franz von Supp\u00e9. Ma \u00e8 soprattutto in coppia con Adolphe de Leuven che \u00e8 conosciuto, e specialmente per i libretti delle opere comiche di Adolphe Adam (\"Le Brasseur de Preston,\" \"Le postillon de Lonjumeau\", \"Le Roi d'Yvetot\"). Ha pubblicato anche con lo pseudonimo di Leo Lh\u00e9rie."}
{"id": "4704725", "revid": "547034", "url": "https://it.wikipedia.org/wiki?curid=4704725", "title": "Giuseppe Vittorio Ugo", "text": "Biografia.\nNacque in una famiglia d'artisti, secondogenito dell'architetto Antonio Ugo e di Teresa De Lisi, figlia dello scultore Benedetto De Lisi.\nSi diplom\u00f2 al corso speciale di architettura presso il Regio Istituto di Belle Arti, e prosegu\u00ec gli studi in ingegneria laureandosi nel 1921 alla Regia Scuola d'Applicazione (all'epoca entrambe istituzioni collegate).\nFu tra i discepoli del celebre architetto Ernesto Basile, e assieme ad altri continuatore della sua scuola.\nPartecip\u00f2 a numerosi concorsi in tutta Italia, e ader\u00ec al movimento architettonico razionalista.\nDurante la seconda guerra mondiale prest\u00f2 servizio militare, per due anni fu esposto sul fronte greco.\nSi trasfer\u00ec a Roma lavorando negli studi di Cinecitt\u00e0, e collaborando con Gino Morici alle scenografie di alcuni film di Domenico Paolella (\"Gli ultimi della strada\" e \"Angelica fra i paladini\"), di Pino Mercanti (\"All'ombra della gloria\" e \"I ragazzi di Vallecroce\") e di Erminio Macario.\nInsieme continueranno presso le strutture cinematografiche della \u201cFavorita Film - cinematografica Palermo\u201d, grazie ai capitali del Conte Enrico Cassina.\nNel secondo dopoguerra impegn\u00f2 la sua attivit\u00e0 nella ricostruzione in Sicilia.\nL'\"Archivio Ugo\", che contiene le carte, i progetti e la documentazione di Antonio (1870-1950), Giuseppe Vittorio\n(1897-1987) e Vittorio (1938-2005), si trova nel villino Ugo, disegnato nel 1908 da Ernesto Basile, in via Sammartino a Palermo.\nOpere.\nNel 1950 lavor\u00f2 in collaborazione per i piani regolatori di alcune aree di Palermo (Mondello, parco della Favorita e parco di Monte Pellegrino)."}
{"id": "4704727", "revid": "729019", "url": "https://it.wikipedia.org/wiki?curid=4704727", "title": "Yamam", "text": "Yamam (ebraico: \u05d9\u05de\"\u05de, un acronimo per Unit\u00e0 Speciale Centrale (\u05d9\u05d7\u05d9\u05d3\u05d4 \u05de\u05e8\u05db\u05d6\u05d9\u05ea \u05de\u05d9\u05d5\u05d7\u05d3\u05ea, Ye\u1e25ida Merkazit Meyu\u1e25edet) \u00e8 una unit\u00e0 speciale della polizia di frontiera israeliana, nata nel 1974, con un organico di circa 200 persone.\nTra le varie operazioni cui ha partecipato, la pi\u00f9 nota \u00e8 l'intervento contro il massacro della Strada costiera. Molti dei suoi membri sono ex militari delle Forze di Difesa Israeliane, provenienti anche da forze di \"\u00e9lite\". Pur non avendo uno status militare, l'addestramento \u00e8 quello di tipo SWAT, con sessioni di tipo Close Quarters Combat, di neutralizzazione di bombe umane e liberazione di ostaggi; nelle sue file figurano specialisti di irruzione, artificieri e bonificatori di ordigni esplosivi."}
{"id": "4704728", "revid": "858648", "url": "https://it.wikipedia.org/wiki?curid=4704728", "title": "Uno, patata, due, patata...", "text": ""}
{"id": "4704732", "revid": "858648", "url": "https://it.wikipedia.org/wiki?curid=4704732", "title": "Eran trecento", "text": ""}
{"id": "4704733", "revid": "901830", "url": "https://it.wikipedia.org/wiki?curid=4704733", "title": "CSHVSM Kairat", "text": "Il CSHVSM-Kairat, nome usato dalla UEFA, o SShVSM-Kairat (russo: \u0421\u0428\u0412\u0421\u041c - \u0421\u043f\u0435\u0446\u0438\u0430\u043b\u0438\u0437\u0438\u0440\u043e\u0432\u0430\u043d\u043d\u0430\u044f \u0448\u043a\u043e\u043b\u0430 \u0432\u044b\u0441\u0448\u0435\u0433\u043e \u0441\u043f\u043e\u0440\u0442\u0438\u0432\u043d\u043e\u0433\u043e \u043c\u0430\u0441\u0442\u0435\u0440\u0441\u0442\u0432\u0430, ovvero \"scuola specializzata in alto apprendimento sportivo\") \u00e8 una societ\u00e0 calcistica femminile kazaka con sede nella citt\u00e0 di Almaty."}
{"id": "4704737", "revid": "61854428", "url": "https://it.wikipedia.org/wiki?curid=4704737", "title": "Franchino Gafori", "text": ""}
{"id": "4704741", "revid": "767487", "url": "https://it.wikipedia.org/wiki?curid=4704741", "title": "Aspirante vedovo", "text": "Aspirante vedovo \u00e8 un film del 2013 diretto da Massimo Venier e interpretato da Luciana Littizzetto e Fabio De Luigi. \u00c8 un remake del film di Dino Risi \"Il vedovo\" (1959).\nTrama.\nAlberto Nardi \u00e8 un fallimentare imprenditore, il cui successo pi\u00f9 importante \u00e8 stato sposarsi con la ricca e potente industriale Susanna Almiraghi. Per Susanna l'unico errore della propria vita \u00e8 stato invece quello di sposare Alberto, ed \u00e8 altres\u00ec convinta di dover pagare questa scelta infelice fino a che morte non li separi, rifiutandosi di divorziare (persino il prete che la confessa vorrebbe vederla finalmente divorziata, stufo della loro sterile e cinica relazione).\nAlberto manda avanti una relazione clandestina con la giovane e avvenente cacciatrice di dote Giada, mentre Susanna manda avanti l'impero di famiglia e coltiva amicizie altolocate con conoscenza di vecchia data, le quali ignorano del tutto e ridicolizzano Alberto.\nIn seguito a un incidente aereo di cui si suppone sia stata vittima anche Susanna durante un viaggio di lavoro in Romania, Alberto si ritrova all'improvviso milionario, erede di tutte le ricchezze della defunta moglie. La fortuna di Alberto ha tuttavia vita breve: Susanna infatti non \u00e8 mai salita sull'aereo incidentato. Determinato a sbarazzarsi definitivamente della moglie, Alberto inizia a escogitare insieme a due complici un modo per liberarsi per sempre di lei. Mentre il piano per uccidere Susanna va in atto, si verificano una serie di imprevisti e una jeep investe Alberto accidentalmente.\nDopo qualche tempo si scopre che Alberto \u00e8 costretto sulla sedia a rotelle, mentre Susanna ha rilevato a titolo gratuito tutti i cantieri di Alberto che erano sull'orlo del fallimento. \nDurante un sopralluogo in cantiere, si scopre che Alberto ha finto di essere paraplegico ingannando tutti. Origliando una conversazione di Susanna con un presunto amante, in cui il marito viene denigrato e insultato, Alberto si palesa camminando a Susanna e tenta di farla precipitare da un palazzo in costruzione. Ancora una volta colpito dalla sfortuna, Alberto precipita dal palazzo e muore.\nLa scena finale mostra Susanna, accompagnata da una nuova fiamma totalmente succube della donna, mentre visitano la tomba del marito defunto.\nDistribuzione.\nIl film \u00e8 stato distribuito nelle sale italiane il 10 ottobre 2013."}
{"id": "4704743", "revid": "858648", "url": "https://it.wikipedia.org/wiki?curid=4704743", "title": "Non aprite prima di Natale", "text": ""}
{"id": "4704746", "revid": "287204", "url": "https://it.wikipedia.org/wiki?curid=4704746", "title": "Orte Calcio a 5", "text": "L'Associazione Sportiva Dilettantistica Orte Calcio a 5, nota come B&amp;A Sport per ragioni di sponsorizzazione, \u00e8 stata una squadra italiana di calcio a 5 con sede a Orte.\nStoria.\nL'entusiasmo suscitato dai successi dell'Ortana Griphus e il vuoto lasciato dal suo scioglimento avvenuto nel 1990, spingono Luciano Nesta, gi\u00e0 dirigente della \"Griphus\" a fondare nel 1996 l\"Associazione Sportiva Penta Orte\".\nL'attivit\u00e0 iniziale si limita ad un torneo amatoriale, ma gi\u00e0 l'anno successivo arriva l'affiliazione alla FIGC e l'iscrizione al campionato regionale umbro di Serie C (concluso all'ottavo posto) ed alla Coppa Italia Dilettanti. \nCon la riforma dei campionati del 1998 e la divisione della serie C in due categorie, nella stagione 1998-99 l'Orte viene ammesso al campionato di serie C1 in virt\u00f9 del piazzamento ottenuto nella precedente stagione.\nLa stagione 1999-00 vede la Penta Orte lottare fino alla fine per l'accesso alla serie B, sogno svanito solamente alla penultima giornata. Il 2000 \u00e8 l'anno dei cambiamenti, sia a livello societario che strutturale, infatti per esigenze economiche e pubblicitarie la Penta Orte, sulla linea adottata dal basket, acquisisce il nome dello sponsor principale, denominandosi \"Associazione Sportiva Disegno Ceramica C5\".\nNella stagione 2001-02 l'A.S. Disegno Ceramica si piazza all'ottavo posto evitando i play-off ed i play-out.\nLa stagione 2003-04 vede centrare l'obiettivo di una tranquilla salvezza (obiettivo raggiunto con tre giornate di anticipo) condita dalla nascita dell'Under 18 e la crescita di alcuni giovani.\nIl campionato 2004-05 ha visto la Disegno Ceramica confermarsi per il settimo anno consecutivo nella serie C1, ma soprattutto \u00e8 riuscita a qualificarsi con l'Under 21 alle fasi finali nazionali.\nNel 2006 la societ\u00e0 si fonde con l'esperta formazione di calcio a 5 del CUS Viterbo, gi\u00e0 protagonista negli anni precedenti sia in Serie A sia in Serie A2. La societ\u00e0 assume quindi la denominazione \"Orte CUS Cantina Falasco\", iscritta al campionato di serie C1 umbro. \nLa nuova societ\u00e0 conclude il campionato al primo posto appaiata alla Virtus Gualdo ma \u00e8 sconfitta da questa in entrambe le partite di spareggio per assegnare la promozione in Serie B.\nLa promozione \u00e8 tuttavia rimandata di appena un anno. Alla prima stagione in Serie B l'Orte retrocede concludendo la stagione regolare all'ultimo posto, ma la seconda vittoria del massimo campionato regionale la riporta nel 2010-11 nuovamente in Serie B.\nSconfitta nei play-out dal Miracolo Piceno e quindi nuovamente retrocessa, grazie alla rinuncia alla categoria di alcune societ\u00e0, nella stagione seguente la squadra partecipa per la terza volta alla Serie B. \nGuadagnata la salvezza solamente dopo i vittoriosi play-out contro i sardi della Pro Capoterra, nel 2012-13 il \"team\" guidato da Everton Pires stravince invece il girone E di Serie B, venendo promossa in Serie A2. Al termine della stagione 2017-18 il presidente Massimiliano Brugnoletti si accorda con Marco Ciardi per assumere l'identit\u00e0 della storica Roma Calcio a 5, sprofondata negli anni in Serie D. A sciogliersi \u00e8 formalmente la societ\u00e0 capitolina, per permettere alla B&amp;A Orte di trasferirsi nella Capitale e assumere la denominazione \"Roma Calcio a 5\"."}
{"id": "4704747", "revid": "486946", "url": "https://it.wikipedia.org/wiki?curid=4704747", "title": "Non dite a mamma che la babysitter \u00e8 morta", "text": ""}
{"id": "4704756", "revid": "1543377", "url": "https://it.wikipedia.org/wiki?curid=4704756", "title": "Linee di Blaschko", "text": "Le linee di Blaschko sono presenti normalmente, sebbene non siano visibili, nella cute. Diventano visibili in certe malattie delle pelle e delle mucose, assumendo una forma a V sulla schiena, una forma a S su torace, addome e fianchi, una forma ondulata sulla testa.\nPrendono il nome dal dermatologo tedesco Alfred Blaschko che per primo ne document\u00f2 l'esistenza nel 1901.\nEziologia.\nSi ritiene che le linee siano una traccia della migrazione delle cellule embrionali e che possano rappresentare un tipo di mosaicismo. Non corrispondono a elementi dei sistemi nervoso, muscolare o linfatico e sono presenti anche in altri animali, come cani e gatti.\nCondizioni cliniche associate.\nLe lesioni della cute che portano a sviluppare linee di Blaschko visibili sono numerose e possono essere congenite, genetiche o acquisite. Tra queste:"}
{"id": "4704758", "revid": "256896", "url": "https://it.wikipedia.org/wiki?curid=4704758", "title": "Scavi archeologici di Palazzo Martinengo Cesaresco Novarino", "text": ""}
{"id": "4704761", "revid": "729019", "url": "https://it.wikipedia.org/wiki?curid=4704761", "title": "Dibbuk (fumetto)", "text": "Dibbuk \u00e8 una graphic novel italiana pubblicata da Edizioni BD, uscita nel 2010, genere horror-fantasy, scritta da Andrea Cavaletto e disegnata da Luca Maresca.\nTrama.\nLa vicenda \u00e8 ambientata a Watts, un violento quartiere di Los Angeles controllato da diverse bande di malavitosi sempre in guerra tra di loro. In questo contesto vive il protagonista della storia, Norman un ragazzo di origine ebraica , molto suggestionato dai racconti cabalistici del nonno e molto innamorato di una bellissima ragazza di nome Amanda che dopo aver iniziato una relazione con lui, finisce nel giro sbagliato e lo lascia per uno spietato e potente capo di una gang. A questo punto Norman chieder\u00e0 aiuto a forze arcane pur di riconquistarla e salvarla da un destino segnato ed infelice. Cos\u00ec entra in scena Dibbuk, potente demone sanguinario e vendicativo che camminer\u00e0 sulla terra lasciando dietro di s\u00e9 una scia di sangue e dolore legandosi in modo indissolubile ai due ragazzi."}
{"id": "4704765", "revid": "584834", "url": "https://it.wikipedia.org/wiki?curid=4704765", "title": "Soda Lake", "text": ""}
{"id": "4704771", "revid": "61854994", "url": "https://it.wikipedia.org/wiki?curid=4704771", "title": "Colette Willy", "text": ""}
{"id": "4704772", "revid": "729019", "url": "https://it.wikipedia.org/wiki?curid=4704772", "title": "Piaggio P.9", "text": "Il Piaggio P.9 fu un aereo da turismo monomotore ad ala alta sviluppato dall'azienda aeronautica italiana S.A. Piaggio &amp; C. nei tardi anni venti e rimasto allo stadio di prototipo.\nDestinato al mercato dell'aviazione generale italiana del periodo venne realizzato in un solo esemplare utilizzato come aereo da addestramento nelle scuole di volo civili della Reale Unione Nazionale Aeronautica (RUNA).\nStoria del progetto.\nNel gennaio 1928 il Ministero dell'Aeronautica emise una specifica per la realizzazione di un velivolo leggero da utilizzarsi nel ruolo di addestratore basico per le scuole di volo, ad esempio la Reale Unione Nazionale Aeronautica (RUNA), come aereo da collegamento e da turismo. Al bando di concorso parteciparono la quasi totalit\u00e0 delle aziende di produzione aeronautica del territorio nazionale che presentarono il loro prototipo nelle prove comparative del febbraio 1929. Alla fine furono ben dieci i progetti che vennero ritenuti all'altezza dei requisiti richiesti, sviluppati dalla Ansaldo, poi realizzata dalla Fiat Aviazione, dalla divisione aeronautica della Ernesto Breda, dalla Cantieri Aeronautici Bergamaschi, azienda del gruppo Caproni, dalla divisione aeronautica della Cantieri Riuniti dell'Adriatico, dalla Caproni stessa, dalla Meridionali (IMAM), dall'Aeronautica Macchi, dalla Piaggio &amp; C. e dalla Piero Magni aviazione.\nLa Piaggio affid\u00f2 il progetto al proprio ufficio tecnico, curato dall'ingegnere Giovanni Pegna che qualche tempo dopo ricever\u00e0 l'incarico di direttore tecnico, il quale disegn\u00f2 un velivolo monomotore, monoplano ad ala alta dalla struttura lignea, caratterizzato principalmente dalla cabina di pilotaggio chiusa.\nIl prototipo venne ultimato nel 1929, inizialmente in configurazione idrovolante a scarponi, e portato in volo per la prima volta nel corso di quello stesso anno, quindi modificato con un carrello d'atterraggio fisso per poter operare da terra. In quest'ultima configurazione inizier\u00e0 una serie di prove decollando dal nuovo campo di aviazione di Villanova d'Albenga.\nAvviato a test comparativi con i concorrenti Bonomi B-2, Breda Ba.15, CAB C.4, CANT 26, Caproni Ca.100 \"Caproncino\", Fiat-Ansaldo A.S.1, Gabardini B.7, Romeo Ro.5 e Macchi M.70, nonostante fosse riuscito ad esprimere risultati giudicati interessanti, la commissione esaminatrice dichiar\u00f2 vincitrice la proposta della Fiat-Ansaldo e la Piaggio decise di abbandonarne lo sviluppo."}
{"id": "4704773", "revid": "584834", "url": "https://it.wikipedia.org/wiki?curid=4704773", "title": "Topaz Lake", "text": ""}
{"id": "4704774", "revid": "584834", "url": "https://it.wikipedia.org/wiki?curid=4704774", "title": "Lower Klamath Lake", "text": ""}
{"id": "4704776", "revid": "30297", "url": "https://it.wikipedia.org/wiki?curid=4704776", "title": "Associazione Sportiva Mastini Varese Hockey 2008-2009", "text": ""}
{"id": "4704777", "revid": "30297", "url": "https://it.wikipedia.org/wiki?curid=4704777", "title": "Associazione Sportiva Mastini Varese Hockey 2007-2008", "text": ""}
{"id": "4704779", "revid": "481666", "url": "https://it.wikipedia.org/wiki?curid=4704779", "title": "Rudolph DeValentino", "text": ""}
{"id": "4704781", "revid": "339392", "url": "https://it.wikipedia.org/wiki?curid=4704781", "title": "FC Ravenna", "text": ""}
{"id": "4704782", "revid": "339392", "url": "https://it.wikipedia.org/wiki?curid=4704782", "title": "Ravenna fc", "text": ""}
{"id": "4704783", "revid": "584834", "url": "https://it.wikipedia.org/wiki?curid=4704783", "title": "Upper Klamath Lake", "text": ""}
{"id": "4704786", "revid": "287204", "url": "https://it.wikipedia.org/wiki?curid=4704786", "title": "Michael Pereira", "text": ""}
{"id": "4704787", "revid": "339392", "url": "https://it.wikipedia.org/wiki?curid=4704787", "title": "RAVENNA FC", "text": ""}
{"id": "4704791", "revid": "116489606", "url": "https://it.wikipedia.org/wiki?curid=4704791", "title": "Aleksej Fedor\u010denko", "text": "Biografia.\nIl suo film \"Nebesnye zeny lugovykh mari\" (2012) \u00e8 stato selezionato per la sezione Vanguard al Toronto International Film Festival del 2013.\nDal 2013 \u00e8 impegnato con la produzione di \"Space Mowgli\", adattamento del romanzo di fantascienza \"Malysh\" scritto dai fratelli Strugatsky."}
{"id": "4704792", "revid": "1123126", "url": "https://it.wikipedia.org/wiki?curid=4704792", "title": "Cavazza", "text": ""}
{"id": "4704793", "revid": "584834", "url": "https://it.wikipedia.org/wiki?curid=4704793", "title": "Censimento degli Stati Uniti del 1790", "text": ""}
{"id": "4704801", "revid": "584834", "url": "https://it.wikipedia.org/wiki?curid=4704801", "title": "Censimento degli Stati Uniti del 1800", "text": ""}
{"id": "4704803", "revid": "584834", "url": "https://it.wikipedia.org/wiki?curid=4704803", "title": "Censimento degli Stati Uniti del 1810", "text": ""}
{"id": "4704804", "revid": "584834", "url": "https://it.wikipedia.org/wiki?curid=4704804", "title": "Censimento degli Stati Uniti del 1820", "text": ""}
{"id": "4704806", "revid": "584834", "url": "https://it.wikipedia.org/wiki?curid=4704806", "title": "Censimento degli Stati Uniti del 1830", "text": ""}
{"id": "4704809", "revid": "729019", "url": "https://it.wikipedia.org/wiki?curid=4704809", "title": "Arisa Sat\u014d", "text": "Gioca nel ruolo di libero nell'Hitachi Rivale.\nCarriera.\nLa carriera di Arisa Sat\u014d inizia nei tornei scolastici giapponesi. Una volta finite le scuole superiori, continua a giocare per la squadra della propria universit\u00e0, la Tohoku Fukushi University, nella quale trascorre quattro stagioni. Nella stagione 2012-13 fa il suo esordio da professionista in V.Challenge League con le Hitachi Rivale, ottenendo la promozione in V.Premier League e ricevendo il premio di miglior ricevitrice della categoria; nel 2013 viene convocata per la prima volta nella nazionale giapponese, vincendo la medaglia d'argento al campionato asiatico e oceaniano e quella di bronzo alla Grand Champions Cup."}
{"id": "4704811", "revid": "339392", "url": "https://it.wikipedia.org/wiki?curid=4704811", "title": "Rifugio Cavazza", "text": ""}
{"id": "4704813", "revid": "584834", "url": "https://it.wikipedia.org/wiki?curid=4704813", "title": "Censimento degli Stati Uniti del 1840", "text": ""}
{"id": "4704814", "revid": "1543377", "url": "https://it.wikipedia.org/wiki?curid=4704814", "title": "Orogenesi acadiana", "text": "L'orogenesi acadiana \u00e8 un evento creatore di complessi montagnosi iniziato nel medio devoniano e che raggiunse il massimo dell'intensit\u00e0 nel tardo devoniano. Fu attivo per circa cinquanta milioni di anni ed inizi\u00f2 intorno a 375 milioni di anni addietro, con deformazioni della crosta terrestre, plutoni e rocce metamorfiche proseguendo fino al primo mississippiano. L'orogenesi acadiana fu la terza di quattro orogenesi che diedero vita agli Appalachi. Le precedenti orogenesi furono quelle del Potomac Taconic, a cui fece seguito una fase di spaccature nel tardo neoproterozoico. L'orogenesi acadiana coinvolse la collisione di una serie di frammenti continentali dell'Avalonia con la Laurasia. Geograficamente l'orogenesi acadia si estese dalle province marittime canadesi che migrarono in direzione sud-ovest verso l'Alabama. Tuttavia, la regione settentrionale degli Appalachi, dalla Nuova Inghilterra fino alla penisola Gasp\u00e9 nel Canada, \u00e8 stata quella pi\u00f9 fortemente influenzata dalla collisione.\nFu all'incirca contemporanea alla fase bretonica dell'orogenesi Varisica dell'Europa, con eventi metamorfici nel sud-ovest del Texas e del nord Messico, e con la orogenesi Antler del Gran Bacino.\nPaleogeografia.\nAll'epoca dell'orogenesi acadiana, medio Devoniano (385 Ma), il paleomagnetismo di Laurentia era nell'emisfero meridionale vicino all'equatore, con latitudine fra 0\u00b0 e 30\u00b0 S. Laurentia non mut\u00f2 molto, rispetto al paleomagnetismo durante il Devoniano, mentre Gondwana si spost\u00f2 molto, tanto che nell'Ordoviciano il polo sud si trovava in nord Africa, spostandosi nel sud del Cile durante il Siluriano, tornando nell'Africa centrale durante il Devoniano. Comunque ricerche recenti, di Scotese &amp; McKerrow, suggeriscono che nel tardo Devoniano il polo sud si trovava nel centro-nord dell'Argentina piuttosto che in Nord Africa, supportato da evidenze paleoclimatiche. Il paeleomagnetismo di Gondwana, dal medio al tardo devoniano, si mantenne intorno a 50\u00b0 S.\nLa collisione che diede vita all'orogenesi acadiana determin\u00f2 la chiusura dell'Oceano Giapeto e la formazione di una cintura di alte montagne. Dopo la collisione acadiana, Gondwana inizi\u00f2 a ritirarsi dalla Laurentia lasciandosi alle spalle i nuovi accresciuti terreni dell'Avalonia. Con l'allontanamento di Gondwana si cre\u00f2 un nuovo oceano, l'Oceano Reico, fra il medio e il tardo Devoniano, e successivamente la sua chiusura comport\u00f2 la formazione dell'orogenesi alleganiana. \nLaurentia.\nLaurentia era il paleocontinente Nord Americano, che includeva gli attuali Irlanda, Scozia, Groenlandia, il nord dell'Alaska, e la penisola dei Ciukci nel nord-est della Russia. Durante l'ordoviciano-devoniano, la Laurentia rimase alla stessa paleolatitudine, poco a sud dell'equatore nell'emisfero sud, con relativamente la stessa paleolongitudine. Grandi eventi tettonici comprendono la sequenza di spaccature del neoproterozoico, dalla frattura dell'orogenesi di Grenville, alla subsidenza termica relativa al primo Cambriano e al medio Ordoviciano, sequenza registrata durante l'apertura dell'oceano Giapeto e gli eventi di crescita degli Appalachi al margine continentale orientale.\nTerre avaloniane.\nLe terre avaloniane che costituivano Avalonia sono le attuali Francia e Ardenne del Belgio, Inghilterra, Galles, sud dell'Irlanda, est di Terranova, Nuova Scozia, sud Nuovo Brunswick e alcune zone costiere del New England. Il basamento \u00e8 relativo a rocce del tardo Precambriano, e si pensa derivi dal margine di Gondwana e talvolta all'inizio dell'Ordoviciano. Avalonia si stacc\u00f2 da Gondwana, durante l'inizio dell'attivit\u00e0 eruttiva nelle Ardenne, nel Galles e nel sud-est dell'Irlanda che riemp\u00ec il mare Tornquist. Esso and\u00f2 alla deriva in direzione nord e, probabilmente, si scontr\u00f2 con Baltica nel tardo ordoviciano, e poi con Laurentia nel tardo devoniano. La prova di ci\u00f2 \u00e8 coerente con i dati paleomagnetici, che pongono Avalonia ad un latitudine temperata durante l'Ordoviciano e in una subtropicale durante il periodo fra il tardo Ordoviciano e il Devoniano.\nPanoramica sugli eventi orogenetici.\nL'orogenesi acadiana fu il risultato di una convergenza obliqua o grande movimento di scorrimento lungo una grande faglia scorrevole, rappresentata dalla zona di convergenza tra Lauruassia / Laurentia (America del Nord) e terre avaloniane. Uno o pi\u00f9 delle terre avaloniane si unirono con il margine orientale di Laurentia, molto probabilmente all'inizio della fine del primo devoniano.\nLa prova dell'orogenesi acadiana \u00e8 abbondante e diffusa negli Appalachi settentrionali, registrata dal plutonismo e dalla migrazione della deformazione degli Appalachi settentrionali verso il cratone. Negli Appalachi centrali e meridionali, la prova dell'orogenesi acadiana \u00e8 minima, e si trova principalmente nel plutonismo delle Blue Ridge Mountains e nel metamorfismo del Cat Square. \nL'orogenesi acadiana ebbe almeno tre principali fasi di deformazione, in luoghi in cui le discordanze sono state rilevate. Queste fasi sono state chiamate tectofasi, e rappresentano la sequenza di collisioni che si sono verificate dalle terre avaloniane saldatesi a Laurentia. Come risultato di questi fenomeni, si svilupparono dei delta sulle parti adiacenti del cratone stabile, al margine orientale di Laurentia. Questi delta determinarono l'accumulo di una enorme massa di sedimenti che diedro vita al bacino appalachiano. \nCollisione.\nCome accennato in precedenza, l'orogenesi acadiana si form\u00f2 dalla convergenza obliqua o grande movimento di scorrimento lungo una grande faglia che si muoveva in direzione sud-est. Le terre avaloniane si unirono al margine orientale della Laurentia nel periodo fra il medio e tardo devoniano. Questa fu una collisione fra continenti con Baltica/Avalonia che entrarono obliquamente in subduzione al di sotto del margine orientale di Laurentia causando la chiusura dell'oceano Giapeto che port\u00f2 alla costituzione di una elevata catena montuosa.\nLa collisione avvi\u00f2 una serie di eventi a cui vennero sottoposte le rocce pi\u00f9 antiche su Laurentia e Avalonia: deformazioni, plutonismo, metamorfismo e sollevamento che si verificarono su una vasta area della Laurentia orientale (Naylor). Durante il corso dell'orogenesi si formarono nuove faglie mentre quelle pi\u00f9 antiche vennero sanate. La deformazione e il metamorfismo acadiani furono asimmetrici a causa degli urti dell'orogenesi. I plutoni acadiani si insinuarono in ogni cintura, a differenza della deformazione/metamorfismo, e quindi Avalonia sfugg\u00ec a gran parte dei danni subiti dalle rocce in altre localit\u00e0 (Bradley). Nel corso del medio devoniano, crateri vulcanici e sollevamenti si crearono nella regione del New England e cumuli di materiale clastico a grana fine nell'entroterra che copriva gran parte degli Appalachi centrali e meridionali.\nOggi, porzioni delle antiche terre emerse di Avalonia si trovano in cinture di affioramento sparse lungo il margine orientale del Nord America. Una cintura si trova a Terranova e un'altra costituisce il fondamento di gran parte della regione costiera del New England dal Connecticut al Maine.\nLa collisione tra Laurentia e le terre avaloniane \u00e8 in realt\u00e0 pi\u00f9 complessa di quanto descritto sopra. La collisione \u00e8 spezzata in tre, o forse quattro tectofasi, che rappresentano una collisione successiva delle terre avaloniane con Laurentia orientale.\nTectofasi.\nPoich\u00e9 i maggiori cunei clastici e depositi bacinali sono distribuiti in una progressione verso sud-ovest, si presume che provenissero da zone vicine a promontori, le zone lungo il margine continentale dove era concentrata la deformazione. Come menzionato in precedenza, \u00e8 stato postulato che ci sono state tre, forse quattro, tectofasi che hanno accresciuto le collisione o convergenze possibili tra i promontori del margine continentale e le terre avaloniane. La prima tectofase ebbe luogo presso il promontorio di San Lorenzo nel nord del New England e nelle Province marittime del Canada. Essa fu attiva fra il primo e il medio devoniano con intense deformazioni compressive che diedero vita al bacino della penisola Gasp\u00e9 nel nord del Nuovo Brunswick e del New England. Cunei clastici erano presenti in quest'area, ma la loro evidenza \u00e8 stata quasi completamente distrutta da successivi eventi tettonici. \nLa seconda tectofase, avvenuta nel medio devoniano, riguard\u00f2 la collisione con il promontorio di New York. La migrazione verso sud della deformazione riflette la terza tectofase, che segn\u00f2 la collisione delle terre avaloniane con il promontorio della Virginia nel medio e tardo devoniano. Gli effetti sui promontori di New York e Virginia diedero vita alla formazione Catskill. \nPoich\u00e9 la migrazione della deformazione continu\u00f2 verso sud lungo la zona della faglia, durante il mississippiano, lo scontro finale avvenne con il promontorio dell'Alabama. Ettensohn poi si riferisce alla quarta tectofase come tectofase mississippiana dell'orogenesi acadiana, dal momento che ha dimostrato una durata estremamente lunga (mississippiano-primo pennsylvaniano). Successivamente, il Pocono e i cunei clastici equivalenti riempirono il mare epicontinentale. La deposizione dei carbonati del medio mississippiano segna la fine dell'orogenesi acadiana e della formazione Catskill."}
{"id": "4704815", "revid": "584834", "url": "https://it.wikipedia.org/wiki?curid=4704815", "title": "Censimento degli Stati Uniti del 1850", "text": ""}
{"id": "4704817", "revid": "584834", "url": "https://it.wikipedia.org/wiki?curid=4704817", "title": "Keane Wonder Mine", "text": ""}
{"id": "4704819", "revid": "584834", "url": "https://it.wikipedia.org/wiki?curid=4704819", "title": "Argonaut Mine", "text": ""}
{"id": "4704822", "revid": "584834", "url": "https://it.wikipedia.org/wiki?curid=4704822", "title": "Il Progresso Italo-Americano", "text": ""}
{"id": "4704824", "revid": "288300", "url": "https://it.wikipedia.org/wiki?curid=4704824", "title": "FC Santiago de Cuba", "text": ""}
{"id": "4704826", "revid": "729019", "url": "https://it.wikipedia.org/wiki?curid=4704826", "title": "Alex MacDowall", "text": "Attualmente corre nel World Touring Car Championship per la bamboo-engineering.\nCarriera.\nGli inizi.\nMacDowall inizi\u00f2 la sua carriera nelle T Cars nel 2005 e rimase l\u00ec nel 2006. Nel 2007 sal\u00ec nella Renault Clio Cup con la Total Control Racing, concludendo 32\u00ba assoluto. Poi fin\u00ec 3\u00ba alla fine della serie Invernale. Nel 2008 miglior\u00f2 nella main series, arrivando 7\u00ba in assoluto e chiudendo nuovamente 3\u00ba nella serie Invernale. Nel 2009 ottenne quattro vittorie e concluse 2\u00ba dietro a Phil Glew.\nBritish Touring Car Championship (BTCC).\nSilverline Chevrolet (2010-2011).\nLe performance di MacDowall nella Clio Cup del 2009 impressionarono i top team del British Touring Car Championship (BTCC), il campionato Turismo inglese, l'RML e il West Surrey Racing, che gli offrirono dei test nell'inverno 2010, prima dell'inizio della stagione. In marzo dello stesso anno fu annunciato che MacDowall avrebbe corso con una Chevrolet Cruze per RML, supportato dal team ufficiale Chevrolet, come compagno di Jason Plato. In una sessione di qualifica bagnata a Snetterton divent\u00f2 il pi\u00f9 giovane pilota della storia a segnare una pole position nel campionato, ma in gara-1 la leva del cambio si ruppe al via, rimanendo bloccata in seconda marcia. Non riusc\u00ec a entrare in zona punti in nessuna delle due gare. Il suo anno del debutto fu un successo, con due podi, due pole position e un giro veloce, concludendo 11\u00ba assoluto in campionato. MacDowall continu\u00f2 con Chevrolet nel BTCC nel 2011, chiudendo la stagione al 9\u00ba posto in classifica con 100 punti e tre arrivi a podio.\nWorld Touring Car Championship (WTCC).\nBamboo-engineering (2012\u2013).\nNel febbraio 2012 venne annunciato che MacDowall avrebbe corso per bamboo-engineering nel WTCC per il 2012, dove il suo compagno sarebbe stato Pasquale Di Sabatino. Arriv\u00f2 a punti subito in entrambe le gare in Gara di WTCC d'Italia 2012, comandando anche nel Trofeo Yokohama insieme ad altri due piloti. Vinse la sua prima gara come Indipendente in Austria. Di Sabatino fu sostituito da Michel Nykj\u00e6r in Brasile e MacDowall non riusc\u00ec a vincere tra gli Indipendenti in gara-1, vittoria ottenuta dal compagno di squadra. Il suo risultato in gara-1, combinato con i due non arrivi a punti del rivale per il Trofeo Yokohama, Franz Engstler, lo fecero salire al 4\u00ba posto, 12 punti dietro Stefano D'Aste. Vinse per la seconda volta tra gli Indipendenti in questa stagione in Giappone. Arriv\u00f2 all'ultimo weekend di gara a Macao con una piccola possibilit\u00e0 di vincere il Trofeo Yokohama. Nelle qualifiche si assicur\u00f2 la pole position per la griglia invertita in gara-2; alla partenza, perse la prima posizione in favore di Norbert Michelisz, ma lo ripass\u00f2 e torn\u00f2 in testa. Entrambi i piloti furono poi sorpassati da Alain Menu e MacDowall scese al 4\u00ba posto, quando venne tamponato da Yvan Muller, che fece finire il britannico contro le barriere all'uscita della velocissima curva Mandarin. Muller poi si scus\u00f2 per l'incidente, ma non ci furono sanzioni per nessuno dei due piloti. MacDowall scese al 5\u00ba posto nel Trofeo Yokohama e arriv\u00f2 11\u00ba nel campionato piloti assoluto, a pari punti con Mehdi Bennani ma dietro di lui a causa del podio del marocchino in Ungheria.\nMacDowall rimase alla bamboo-engineering per il 2013, accanto al nuovo compagno James Nash. Concluse sul podio assoluto per la prima volta in WTCC, al 3\u00ba posto, in gara-1 a Monza, ottenendo anche la vittoria tra gli Indipendenti.\nRisultati.\nRisultati nel campionato SEAT Cupra.\n\u2020 Pilota ospite\nRisultati in WTCC.\n\u2020 \u2014 Non ha concluso la gara, ma \u00e8 stato classificato per aver coperto almeno il 90% della distanza."}
{"id": "4704827", "revid": "287204", "url": "https://it.wikipedia.org/wiki?curid=4704827", "title": "Guaratinguet\u00e1 Futebol", "text": "Il Guaratinguet\u00e1 Futebol, noto anche semplicemente come Guaratinguet\u00e1, \u00e8 stata una societ\u00e0 calcistica brasiliana con sede nella citt\u00e0 di Guaratinguet\u00e1, nello stato di San Paolo.\nStoria.\nIl 1\u00ba ottobre 1998, il club \u00e8 stato fondato come Guaratinguet\u00e1 Esporte Clube da un gruppo tra cui il dottor M\u00e1rio Augusto Rodrigues Nunes (soprannominato Marinho).\nIl 4 novembre 1999, il Cons\u00f3rcio de Guaratinguet\u00e1 venne creato, a co-gestire il club insieme al C.S.R Futebol e Marketing, di propriet\u00e0 dell'imprenditore Carlos Arini e dei calciatori C\u00e9sar Sampaio e Rivaldo.\nIl 26 novembre 1999, il club si \u00e8 affiliato alla Federa\u00e7\u00e3o Paulista de Futebol, partecipando al Campeonato Paulista S\u00e9rie B2 dell'anno successivo.\nNel 2002, il Cons\u00f3rcio de Guaratinguet\u00e1 fu chiuso, e il club era di propriet\u00e0 degli imprenditori Od\u00e1rio Mardegan Dur\u00e3es e Elmiro Aparecido de Faria.\nDal 2004, il club \u00e8 di propriet\u00e0 dell'imprenditore Sony Alberto Douer. Nel 2005, l'imprenditore era Carlos Arini, che ha fondato la Sony Sports, una societ\u00e0 creata per gestire il club. Qualche tempo dopo, gli imprenditori Clementino Bolan e Gustavo Gazzolla si sono uniti alla Sony Sports. Il club ha poi ricevuto il suo nome attuale, Guaratinguet\u00e1 Futebol, dopo che diventato una societ\u00e0 a responsabilit\u00e0 limitata.\nNel 2006, il Guaratinguet\u00e1 fu eliminato nelle semifinali del Campeonato Paulista S\u00e9rie A2, ma ha terminato al secondo posto nel suo gruppo, ed \u00e8 stato quindi promosso nel Campeonato Paulista S\u00e9rie A1 dell'anno successivo.\nNel 2007, il club ha partecipato al Campeonato Paulista S\u00e9rie A1 per la prima volta. Il Guaratinguet\u00e1 fu sconfitto dal S\u00e3o Caetano con il risultato di 2-0 all'Est\u00e1dio Anacleto Campanella nella partita di debutto nella massima divisione statale.\nIl 15 ottobre 2010, il club ha annunciato di trasferirsi da Guaratinguet\u00e1 ad Americana, e con il conseguente cambio di nome in Americana Futebol.\nIl 28 novembre 2011, dopo pi\u00f9 di un anno ad Americana, l'amministratore del club, Sony Sports, ha annunciato il ritorno della squadra a Guaratinguet\u00e1 per partecipare al Campionato Paulista 2012 e altre competizioni, dato che la citt\u00e0 di Americana e lo stadio principale, l'Est\u00e1dio D\u00e9cio Vitta, non erano in grado di sostenere il club e il principale club della citt\u00e0, il Rio Branco, e anche perch\u00e9 la maggior parte dei tifosi provenivano da Guaratinguet\u00e1."}
{"id": "4704829", "revid": "599013", "url": "https://it.wikipedia.org/wiki?curid=4704829", "title": "The Magic Mirror", "text": ""}
{"id": "4704830", "revid": "104458", "url": "https://it.wikipedia.org/wiki?curid=4704830", "title": "Popolo malese", "text": ""}
{"id": "4704832", "revid": "1305772", "url": "https://it.wikipedia.org/wiki?curid=4704832", "title": "Birkebeiner", "text": "Birkebeiner o Fazione dei Birkebein (norreno: \"Birkibeinar\"; norvegese: Birkebeinarane (nynorsk) o Birkebeinerne (bokm\u00e5l)) \u00e8 una fazione ribelle norvegese nata nel 1174 attorno al pretendente al trono di Norvegia Eystein Meyla. Il nome deriva dalla propaganda della fazione inizialmente al potere, legata ad Erling Skakke, secondo cui i Birkebeiner fossero cos\u00ec poveri da avere le scarpe fatte di corteccia di betulla (in norreno \"birken\" significava betulla e \"beiner\" gambe). Anche se concepito come soprannome dispregiativo i Birkebeiner stessi continuarono ad usare questo nome anche dopo aver conquistato il potere nel 1184.\nOggigiorno i Birkebeiner vengono celebrati per aver tratto in salvo dai Bagler Haakon Haakonsson, erede al trono di Norvegia, all'et\u00e0 di due anni, da Lillehammer a \u00d8sterdalen in un lungo e pericoloso viaggio durante una bufera di neve viaggiando con degli sci. Questo evento viene ancora ricordato in uno degli eventi pi\u00f9 importanti della Norvegia: il Birkebeinerrennet, la gara di sci Birkebeiner. Lo stesso evento viene celebrato anche negli Stati Uniti dove prende il nome di American Birkebeiner (Birkie).\nAntefatti.\nIl termine Guerre civili norvegesi o Epoca delle guerre civili (\"borgerkrigstida\") \u00e8 un termine usato per definire quel periodo storico che va dal 1130 al 1240 della Storia della Norvegia. Durante questo periodo ci furono numerosi conflitti di differente scala e intensit\u00e0. Anche se i Birkebeiner partirono nettamente pi\u00f9 deboli e svantaggiati nel conflitto riuscirono in breve ad ottenere maggior potere della fazione rivale e a mantenere il controllo del conflitto durante l'intera sua durata. Re Haakon IV di Norvegia fu colui che condusse definitivamente alla vittoria i Birkebeiner nel 1217 quando si dichiar\u00f2 Re di Norvegia a Nidaros. All'inizio del suo regno, per\u00f2, gran parte del potere era nelle mani di Skule B\u00e5rdsson. Nel 1239 il conflitto tra i due si evolse in una guerra aperta che, con la sconfitta e la morte di Skule nel 1240, porto alla fine delle Guerre civili.\nLe cause di questi conflitti vanno ricercate nella poco chiara legge di successione norvegese, nella condizione sociale del regno e nelle lotte tra il Papato e l'Impero. Nacquero due fazioni che inizialmente ebbero svariati nomi ma che col passare degli anni si identificarono in Bagler e Birkebeiner. Le due fazioni si scontrarono sempre attorno alle dispute sulla discendenza reale. Infatti i capi delle due fazioni furono sempre dei pretendenti al trono."}
{"id": "4704836", "revid": "767487", "url": "https://it.wikipedia.org/wiki?curid=4704836", "title": "The Magic Mirror (film 1917)", "text": "The Magic Mirror \u00e8 un cortometraggio muto del 1917 diretto da E.H. Calvert e prodotto dalla Essanay di Chicago.\nSettimo cortometraggio della serie \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche degli Stati Uniti il 27 gennaio 1917."}
{"id": "4704837", "revid": "1896180", "url": "https://it.wikipedia.org/wiki?curid=4704837", "title": "Olate", "text": "Olate (\"Olaa\" in dialetto lecchese, : ) \u00e8 un rione di Lecco posto nella zona nordorientale del centro abitato.\n\u00c8 identificata come paese di Renzo e Lucia, protagonisti de I Promessi Sposi.\nGeografia fisica.\nOlate comprende l'area delimitata a nord-ovest da corso Matteotti, che lo divide dal rione di San Giovanni, include via Villette, via Zucco, via Bellavista e via Griso, mentre non comprende via Cavalesine (che appartiene a San Giovanni); include il tratto pi\u00f9 basso di via Luera (fino all'incrocio con via Don L. Monza) e di via Galileo Galilei, mentre il confine a sud-est \u00e8 costituito dal torrente Caldone e dalla via Ugo Foscolo, che \u00e8 considerata appartenente per intero a Olate. A sud-ovest, Olate arriva fino alla via Solferino esclusa (quest'ultima, infatti, appartiene al rione Castello).\nStoria.\nPer molto tempo, al tempo delle pievi, \u00e8 stato una parrocchia e un comune indipendente inserito nella pieve di Lecco, fino al 1786 parte della Provincia di Milano. Insieme alla frazione \"Bonacina\", al censimento del 1771 aveva fatto registrare 286 residenti, saliti a 325 nel 1803. Al 1809 risale la prima esperienza d'unione con Lecco su decreto di Napoleone, ma il ritorno degli austriaci comport\u00f2 la restaurazione dell'autonomia municipale nel 1816. Nel 1853 si registrarono 498 residenti, che aumentarono ulteriormente a quota 544 all'atto dell'unificazione italiana nel 1861. La fine dell'autonomia comunale risale al 1869, allorquando il borgo fu unito a Castello sopra Lecco, che poi nel secolo successivo confluir\u00e0 a sua volta dentro Lecco.\nArchitetture.\nLa Chiesa dei Santi Vitale e Valeria \u00e8 creduta come la chiesa di don Abbondio; costruita fra il Quattrocento e il 1765 con un ulteriore prolungamento della navata nel 1934, quando si ripristin\u00f2 la facciata in stile barocchetto.\nAl civico 19 di via Caldone \u00e8 ubicato uno dei due edifici che rivendicano di essere la presumibile casa di Lucia Mondella (l'altro si trova ad Acquate). Nel XVIII secolo tale costruzione era una masseria della famiglia Airoldi Marchesini, peraltro lontani parenti del Manzoni. Un'Annunciazione di epoca cinquecentesca decora il portale, mentre nel cortile svetta una torre."}
{"id": "4704838", "revid": "104458", "url": "https://it.wikipedia.org/wiki?curid=4704838", "title": "Bielorussa", "text": ""}
{"id": "4704839", "revid": "92723", "url": "https://it.wikipedia.org/wiki?curid=4704839", "title": "The New School", "text": "The New School \u00e8 un'universit\u00e0 di New York, situata principalmente nel Greenwich Village. Fondata nel 1919 da educatori progressisti di New York venne chiamata \"New School for Social Research\", nel il 1997 prese il nome di \"New School University\" e dal 2005 divenne \"New School\".\nLa scuola \u00e8 rinomata per i suoi insegnamenti, ospita il think tank internazionale, il World Policy Institute, il prestigioso National Book Award e la Parsons The New School For Design che \u00e8 una scuola artistica universitaria altamente competitiva.\nCirca 9.300 studenti sono immatricolati in programmi per laureati e non laureati organizzati in parecchie scuole differenti che insegnano una variet\u00e0 di discipline, tra cui scienze sociali, arti liberali, scienze umanistiche, architettura, belle arti, \"design\", musica, drammaturgia, finanza, psicologia e politiche pubbliche.\nLa scuola di laurea della The New School incominci\u00f2 nel 1933 come \"University in Exile\", un programma di emergenza per studenti minacciati in Europa. Nel 1934 fu istituita dallo Stato di New York come \"board of regents\" e il suo nome fu cambiato in \"Graduate Faculty of Political and Social Science\", un nome che tenne sino al 2005 quando fu rinominata \"New School for Social Research\".\nStoria.\nOrigini.\nLa \"New School for Social Research\" fu fondata da un gruppo di professori e intellettuali nel 1919 come una scuola moderna, progressista e libera dove adulti potessero cercare \u201cun'imparziale comprensione dell'ordine esistente, la sua origine, crescita e il suo presente funzionamento\u201d. Tra i fondatori c'erano studiosi di letteratura come Alvin Johnson, storici come Charles A. Beard, economisti come Thorstein Veblen e James Harvey Robinson e filosofi come Horace M. Kallen e John Dewey. Parecchi fondatori erano ex professori alla Columbia University.\nNell'ottobre 1917, dopo che la Columbia University approv\u00f2 una risoluzione che imponeva un \"loyalty oath\" (giuramento di fedelt\u00e0) al governo degli Stati Uniti dell'intera facolt\u00e0 e del corpo degli studenti, il consiglio di amministrazione licenzi\u00f2 il professore di psicologia e capo del dipartimento James McKeen Cattel per aver mandato una petizione a tre membri del congresso chiedendogli di non sostenere la legge per la coscrizione militare. Altri professori furono licenziati: Henry Wadsworth Longfellow Dana (nipote del poeta) e Leon Fraser. Charles A. Beard, professore di scienze politiche si dimise in segno di protesta. James Harvey Robinson, un professore associato di Beard alla Columbia e professore di storia comment\u00f2 le sue dimissioni: \u201cNon \u00e8 che noi siamo pro Germania o sleali. Semplicemente noi temiamo che una repressione possa emergere in questo paese simile a quella che deploriamo in Germania.\u201d. Robinson si dimise nel 1919 per raggiungere la facolt\u00e0 alla New School.\nUno dei fondatori, Charles A. Beard, nel 1899 collabor\u00f2 con Walter Vrooman a Oxford per organizzare l'istituto Ruskin Hall, una scuola di alto livello per studenti lavoratori. La \"New School\" avrebbe offerto il rigore di un'educazione per laureati, ma senza l'obbligo di una laurea o lauree specifiche. Teoricamente era aperta a tutti, come \u00e8 ancora oggi la divisione per adulti chiamata \"The New School for Public Engagement\". La prima classe della \"New School\" segu\u00ec una serie di letture seguite da discussioni per grandi gruppi e piccole conferenze per \u201cquelli equipaggiati per specifiche ricerche\u201d. Nel primo semestre furono offerti 100 corsi, principalmente di economia e scienze politiche, curati da docenti come: Thomas Sewall Adams, Charles A. Beard, Horace M. Kallen, Harold Laski, Wesley Clair Mitchell, Thorstein Veblen, James Harvey Robinson, Graham Wallas, Charles B. Davenport, Elsie Clews Parsons, Roscoe Pound e John Cage pi\u00f9 tardi apr\u00ec la strada alla Experimental Composition alla scuola.\nUniversity in Exile.\nLa \"University in Exile\" fu fondata nel 1933 come divisione della \"New School for Social Research\" per studiosi che erano stati obbligati a lasciare l'insegnamento dai fascisti italiani, dalla Spagna franchista o avevano dovuto fuggire dai nazisti tedeschi. La \"University in Exile\" fu inizialmente fondata dal direttore della scuola, Alvin Johnson, grazie alla generosa contribuzione di Hiram Halle ed alla Rockefeller Foundation. Fu pi\u00f9 tardi rinominata \u201c\"Graduate Faculty of Political and Social Science\"\u201d e port\u00f2 questo nome sino al 2005. \nLa \"University in Exile\" e le sue susseguenti incarnazioni sono state il cuore intellettuale della \"New School\". Vi furono associati importanti studiosi come Erich Fromm, Max Wertheimer, Aron Gurwitsch, Hannah Arendt, Franco Modigliani, Leo Strauss e Hans Jonas.\nLa \"New School\" gioc\u00f2 un ruolo simile a quello della fondazione dell\"'\u00c9cole Libre des Hautes \u00c9tudes\" dopo l'invasione nazista della Francia. Ricevette una autorizzazione dal governo francese in esilio di De Gaulle a Londra, \"l'\u00c9cole\" attir\u00f2 gli studiosi rifugiati che insegnarono in francese. Tra questi Jacques Maritain, Claude L\u00e9vi-Strauss, Roman Jakobson. \"L'\u00c9cole Libre\" evolvette gradualmente in un'istituzione di ricerca a Parigi, l'\u00c9cole des Hautes \u00c9tudes en Sciences Sociales, con cui la \"New School\" mantiene legami stretti.\nTra il 1940 e il 1949 la \"New School\" ospit\u00f2 il \"Dramatic Workshop\", un'officina teatrale che precedette il \"The New School for Drama\" che fu fondata dall'emigrante tedesco Erwin Piscator, direttore teatrale. Importanti attori di recitazione in questo periodo furono Stella Adler ed Elia Kazan. Tra gli studenti del \"Dramatic Workshop\" ci furono: Beatrice Arthur, Harry Belafonte, Marlon Brando, Tony Curtis, Ben Gazzara, Michael V. Gazzo, Rod Steiger, Elaine Stritch, Shelley Winters e Tennessee Williams.\nIn seguito al crollo dei regimi totalitari in Europa\", l'University in Exile\" fu rinominata \"Graduate Faculty of Political and Social Science\". Nel 2005 divenne la \"New School for Social Research\", riprendendo il nome originale della scuola.\nTradizione filosofica.\nLa \"New School\" continua la tradizione delle facolt\u00e0 universitarie di sintetizzare il pensiero intellettuale americano di sinistra e la filosofia europea critica. Fedele alla sua origine e con le sue radici nell\"'University in Exile\", la \"New School\" e particolarmente il suo dipartimento di filosofia, \u00e8 una delle poche universit\u00e0 che offrono una formazione approfondita nella tradizione filosofica dell'Europa continentale conosciuta come \"Continental philosophy\". Cos\u00ec, sono evidenziati gli insegnamenti di Parmenide, Aristotele, Leibniz, Spinoza, Hume, Kant, Hegel, Kierkegaard, Marx, Nietzsche, Husserl, Heidegger, Arendt, Freud, Benjamin, Wittgenstein, Foucault, Derrida, Deleuze, e altri Il pensiero della Teoria critica della Scuola di Francoforte: Max Horkheimer, Walter Benjamin, Theodor Adorno, Herbert Marcuse, J\u00fcrgen Habermas, e altri, mantiene una forte influenza su tutte le divisioni della scuola. Dopo la morte di Hannah Arendt nel 1975, il dipartimento di filosofia ruota intorno a Reiner Sch\u00fcrmann e \u00c1gnes Heller.\nAnni 2000.\nL'ex senatore degli USA, Bob Kerrey, divenne presidente della \"New School\" nel 2000. Kerrey ebbe lodi e critiche per la sua razionalizzazione dell'universit\u00e0, tanto quanto forti critiche per il suo appoggio all'invasione dell'Irak nel 2003 a cui erano contrari i docenti dell'universit\u00e0. Nel 2004, Kerry nomin\u00f2 Arjun Appadurai come \"provost\" (amministratore accademico anziano). Appadurai dimise come \"provost\" agli inizi del 2006 ma si tenne una \"tenure faculty position\" (diritto contrattuale accademico). A lui successe Joseph Westphal e nel 2008 Kerrey annunci\u00f2 che Westphal si sarebbe dimesso per accettare l'incarico offertogli da Barack Obama al gruppo di transizione Dipartimento della Difesa. Kerrey fece l'altamente non ortodosso passo di proporre se stesso alla posizione di 'provost' rimanendo presidente. Questa decisione fu fortemente criticata dai docenti e da altri membri della comunit\u00e0 universitaria come una presa di potere con potenziali conflitti di interessi. Ci\u00f2 fu visto come una minaccia all'integrit\u00e0 scientifica poich\u00e9 il ruolo di \"provost\" nel supervisionare le funzioni accademiche di un'universit\u00e0 \u00e8 tradizionalmente stato isolato dalla raccolta di fondi e da altre responsabilit\u00e0 di un presidente di collegio. Dopo una serie di spaccature, scontri con studenti, occupazioni di edifici universitari, Kerrey nomin\u00f2 poi Tim Marshall, decano del Parsons The New School For Design come \"provost\" ad interim sino a giugno 2011 e in seguito gli \u00e8 stato riconfermato l'incarico.\nIl 7 maggio 2009 Bob Kerrey annunci\u00f2 che avrebbe terminato la sua presidenza dell'Universit\u00e0 alla scadenza del mandato e espresse il suo intento di dimettersi nel giugno 2011. Comunque egli si dimise un semestre prima, a gennaio 2011 e il suo successore fu David E. Van Zandt.\nOrganizzazione.\nLa \"New School\" \u00e8 suddivisa in sette college autonomi chiamati 'divisioni'. Ciascuno \u00e8 guidato da un preside e ha i propri studenti, i propri requisiti di ammissione e le proprie tasse universitarie."}
{"id": "4704840", "revid": "922639", "url": "https://it.wikipedia.org/wiki?curid=4704840", "title": "New School for Social Research", "text": ""}
{"id": "4704841", "revid": "606039", "url": "https://it.wikipedia.org/wiki?curid=4704841", "title": "Gufo reale di Verreaux", "text": ""}
{"id": "4704842", "revid": "606039", "url": "https://it.wikipedia.org/wiki?curid=4704842", "title": "Strix lactea", "text": ""}
{"id": "4704844", "revid": "1543377", "url": "https://it.wikipedia.org/wiki?curid=4704844", "title": "Johannes Ringk", "text": "Biografia.\nNato nel 1717 in Turingia, studi\u00f2 organo con Johann Peter Kellner a Gr\u00e4fenroda e con Gottfried Heinrich St\u00f6lzel a Gotha. Dal 1740 fu insegnante di musica a Berlino, e, nel 1754, venne nominato organista della Marienkirche, posto che occup\u00f2 per il resto della vita.\nFu abbastanza famoso, all'epoca, per la sua abilit\u00e0 come esecutore e improvvisatore. Compose lavori per organo, concerti e forse opere, ma \u00e8 ricordato principalmente per le copie manoscritte di composizioni di altri autori che realizz\u00f2.\nFra queste copie si ricordano la cantata \"Weichet nur, betr\u00fcbte Schatten\" BWV 202 e la toccata e fuga in Re minore BWV 565, entrambe di Johann Sebastian Bach. \u00c8 possibile che molte copie siano state realizzate basandosi su manoscritti di Kellner, che fu allievo di Bach."}
{"id": "4704845", "revid": "288300", "url": "https://it.wikipedia.org/wiki?curid=4704845", "title": "Juan Cruz Respuela", "text": ""}
{"id": "4704846", "revid": "1305772", "url": "https://it.wikipedia.org/wiki?curid=4704846", "title": "Hockey Club Varese 2013-2014", "text": "Questa pagina raccoglie i dati riguardanti l'Hockey Club Varese nelle competizioni ufficiali della stagione 2013/14.\nLe gare della stagione.\nClassifica.\nLegenda:\nNote:\n\"aggiornato al 25 febbraio 2014\"\nPresenze e gol.\n\"aggiornato al 25 febbraio 2014\""}
{"id": "4704848", "revid": "104458", "url": "https://it.wikipedia.org/wiki?curid=4704848", "title": "Lyudmila Lysenko", "text": ""}
{"id": "4704849", "revid": "111319", "url": "https://it.wikipedia.org/wiki?curid=4704849", "title": "Ljudmila Arlo\u016dskaja", "text": "\u00c8 indicata anche con la variante russa del suo nome, \u041b\u044e\u0434\u043c\u0438\u043b\u0430 \u041e\u0440\u043b\u043e\u0432\u0441\u043a\u0430\u044f (Ljudmila Orlovskaja).\nBiografia.\nIn Coppa del Mondo ottenne il primo risultato di rilievo il 9 dicembre 1993 a Bad Gastein (19\u00aa) e ottenne l'unica vittoria, nonch\u00e9 primo podio, il 21 dicembre 2002 a Osrblie.\nIn carriera prese parte a due edizioni dei Giochi olimpici invernali, (50\u00aa nella sprint) e (51\u00aa nell'individuale, 7\u00aa nella staffetta), e a cinque dei Campionati mondiali (4\u00aa nella gara a squadre a Ruhpolding 1996 il miglior piazzamento).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4704850", "revid": "287204", "url": "https://it.wikipedia.org/wiki?curid=4704850", "title": "Ljudmila Arlouskaja", "text": ""}
{"id": "4704851", "revid": "104458", "url": "https://it.wikipedia.org/wiki?curid=4704851", "title": "Lyudmila Arlouskaya", "text": ""}
{"id": "4704852", "revid": "104458", "url": "https://it.wikipedia.org/wiki?curid=4704852", "title": "Ludmila Arlouskaya", "text": ""}
{"id": "4704856", "revid": "112110614", "url": "https://it.wikipedia.org/wiki?curid=4704856", "title": "San Giovanni alla Castagna", "text": "San Giovanni alla Castagna \u00e8 un rione della citt\u00e0 di Lecco posto sulle alture della zona nordorientale del nucleo urbano.\nStoria.\nPer molto tempo, al tempo delle pievi, \u00e8 stato una parrocchia ed un comune indipendente inserito nella pieve di Lecco, fino al 1786 parte della Provincia di Milano. Al censimento del 1771 aveva fatto registrare 471 residenti, saliti a 740 nel 1803. Al 1809 risale la prima esperienza d'unione con Lecco su decreto di Napoleone, ma il ritorno degli austriaci comport\u00f2 la restaurazione dell'autonomia municipale nel 1816. Nel 1853 si registrarono 1283 residenti, che aumentarono ulteriormente a quota 1433 all'atto dell'unificazione italiana nel 1861, a 2039 all'inizio del nuovo secolo, e a 2152 nel 1921. La fine dell'autonomia comunale risale al 1923, allorquando il borgo fu unito definitivamente a Lecco.\nArchitetture.\nLa Chiesa di San Giovanni Evangelista si trova nel rione di San Giovanni alla Castagna in Piazza Felice Cavallotti; fu ricostruita alla fine del XVII secolo e contiene vari arredi lignei risalenti al Seicento, una pala con la \"Deposizione\" di un seguace di Vincenzo Civerchio e una statua in terracotta dipinta della \"Vergine addolorata\".\nSport.\nIl rione era sede dell'associazione sportiva dilettantistica G.S.O. San Giovanni, attiva nei campi di pallavolo e calcio (per quanto riguarda quest'ultimo la squadra si trova in Seconda Categoria), ora G.S.O. Lecco Alta in seguito alla fusione con il vicino sodalizio del G.S.O. Laorca."}
{"id": "4704858", "revid": "104458", "url": "https://it.wikipedia.org/wiki?curid=4704858", "title": "Liv Kjersti Eikeland", "text": ""}
{"id": "4704860", "revid": "111319", "url": "https://it.wikipedia.org/wiki?curid=4704860", "title": "Liv-Kjersti Eikeland", "text": "\u00c8 moglie di Carl Johan Bergman, a sua volta biatleta di alto livello.\nBiografia.\nIn Coppa del Mondo esord\u00ec l'8 gennaio 1999 a Oberhof (72\u00aa), ottenne il primo podio il 21 dicembre 2002 a Osrblie (3\u00aa) e l'unica vittoria il 5 dicembre 2003 a Kontiolahti.\nIn carriera prese parte a un'edizione dei Giochi olimpici invernali, (70\u00aa nella sprint, 70\u00aa nell'individuale, 4\u00aa nella staffetta), e a tre dei Campionati mondiali (5\u00aa nella staffetta a Hochfilzen/Chanty-Mansijsk 2005 il miglior piazzamento).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4704861", "revid": "1226", "url": "https://it.wikipedia.org/wiki?curid=4704861", "title": "ErreGi", "text": ""}
{"id": "4704866", "revid": "729019", "url": "https://it.wikipedia.org/wiki?curid=4704866", "title": "Stazione di Shitte", "text": "La \u00e8 una stazione ferroviaria situata nel quartiere di Saiwai-ku della citt\u00e0 di Kawasaki, nella prefettura di Kanagawa in Giappone che serve la linea Nambu della JR East.\nStruttura.\nLa stazione \u00e8 realizzata su viadotto con un marciapiede laterale e uno a isola con tre binari totali."}
{"id": "4704867", "revid": "767487", "url": "https://it.wikipedia.org/wiki?curid=4704867", "title": "Three Ways Out", "text": "Three Ways Out \u00e8 un cortometraggio muto del 1917 diretto da Richard Foster Baker e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 30 gennaio 1917."}
{"id": "4704869", "revid": "729019", "url": "https://it.wikipedia.org/wiki?curid=4704869", "title": "Stazione di Yak\u014d", "text": "La \u00e8 una stazione ferroviaria situata nel quartiere di Tsurumi-ku della citt\u00e0 di Yokohama, nella prefettura di Kanagawa in Giappone, che serve la linea Nambu della JR East.\nStruttura.\nLa stazione \u00e8 realizzata in superficie con un marciapiede laterale e uno a isola con tre binari totali."}
{"id": "4704876", "revid": "767487", "url": "https://it.wikipedia.org/wiki?curid=4704876", "title": "Shifting Shadows", "text": "Shifting Shadows \u00e8 un cortometraggio muto del 1917 diretto da E.H. Calvert e prodotto dalla Essanay di Chicago.\n\u00c8 l'ottavo cortometraggio di una serie dal titolo \"Is Marriage Sacred\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 3 febbraio 1917."}
{"id": "4704885", "revid": "3115", "url": "https://it.wikipedia.org/wiki?curid=4704885", "title": "Elezioni amministrative triestine del 1949", "text": "Le elezioni amministrative triestine del 1949 si svolsero nella Zona A del Territorio Libero di Trieste. L'AMGOT autorizz\u00f2 le prime elezioni nei sei comuni ivi ricompresi, adottando come legislazione elettorale la stessa in vigore in Italia. Fu il generale Sir Terence Sydney Airey, governatore alleato del TLT per la Zona A, a decidere d'indire le prime elezioni amministrative, con un ordine che prevedeva il riconoscimento del diritto di voto a tutti i cittadini maggiorenni che, in data del 15 settembre 1947, risultassero residenti stabilmente nei confini della zona suddetta. \nComune di Trieste.\nSistema elettorale: proporzionale"}
{"id": "4704889", "revid": "256896", "url": "https://it.wikipedia.org/wiki?curid=4704889", "title": "Articolo 18 dello Statuto dei Lavoratori", "text": ""}
{"id": "4704892", "revid": "115420683", "url": "https://it.wikipedia.org/wiki?curid=4704892", "title": "Much (rete televisiva)", "text": "Much (precedentemente e comunemente MuchMusic) \u00e8 un canale televisivo musicale canadese di propriet\u00e0 da Bell Media."}
{"id": "4704897", "revid": "922639", "url": "https://it.wikipedia.org/wiki?curid=4704897", "title": "New School University", "text": ""}
{"id": "4704898", "revid": "36426", "url": "https://it.wikipedia.org/wiki?curid=4704898", "title": "Palazzo di Blacherne", "text": ""}
{"id": "4704901", "revid": "31886", "url": "https://it.wikipedia.org/wiki?curid=4704901", "title": "Mauro Spagnoletti", "text": "Biografia.\nNato da Pasquale e Cesarea Pansini, appena ventenne vinse il concorso nazionale a cattedre della scuola elementare e, nel 1942, divenne insegnante di ruolo.\nSuccessivamente, consegu\u00ec la laurea in pedagogia, e la abilitazione all'insegnamento delle lettere italiane e della storia nella scuola secondaria superiore.\nIl 26 luglio 1947 spos\u00f2 Italia Palazzo, e dal matrimonio nacquero cinque figli, quattro dei quali viventi.\nNei primi anni cinquanta, avvi\u00f2 una pluriennale esperienza universitaria come assistente della cattedra di storia - prima della Facolt\u00e0 di lettere e quindi di quella di magistero - della Universit\u00e0 degli Studi di Bari e assunse un deciso impegno di servizio sociale.\nGi\u00e0 dal 1958 direttore didattico e dal 1970, dopo aver vinto un concorso nazionale, ispettore scolastico della Prima circoscrizione di Bari, quindi ispettore tecnico periferico e, da ultimo dirigente superiore dei servizi ispettivi del Ministero della Pubblica Istruzione, resse per anni la segreteria tecnica regionale degli ispettori, dirigendo altres\u00ec l'anagrafe scolastica centralizzata, osservatorio istituzionale sull'evasione dell'obbligo scolastico.\nPresidente provinciale e regionale della Federazione Italiana delle Scuole Materne, fu riconosciuto punto di riferimento ed orientamento nelle attivit\u00e0 di formazione e aggiornamento del docenti e del personale direttivo scolastico per insegnanti e direttori didattici, realizzando anche opportuni raccordi tra i diversi ambiti operativi della sua azione, ad esempio attraverso i corsi di storia della scuola, organizzati dalla Societ\u00e0 di storia patria per la Puglia; .\nTra le sue attivit\u00e0, si segnala l'efficace azione per la cooperazione con in Paesi in via di decolonizzazione: delegato dell'\u201dIstituto Italiano per l\u2019Africa\u201d, diresse innumerevoli corsi di formazione per i docenti delle scuole italiane e organizz\u00f2 per la Fiera del Levante i convegni italo-africani con la partecipazione ufficiale dei governi di quei Paesi.\nA significativo riconoscimento della attivit\u00e0 svolta per la promozione dell'educazione e della cultura, il 2 giugno 1981 venne insignito, dal Presidente della Repubblica, Sandro Pertini, dei titoli di Commendatore della Repubblica, e, quindi, della Medaglia d\u2019oro ai benemeriti della scuola, della cultura e dell\u2019arte.\nDopo una lunga malattia, si spense a Bari il 25 marzo 1991.\nNel 2011 il Comune di Molfetta, in riconoscimento ai suoi meriti di educatore ha intitolato una via a suo nome.\nL'attivit\u00e0 di giornalista.\nDal 1944 al 1947, affianc\u00f2 all'insegnamento l'impegno giornalistico, quale redattore del quotidiano \u201cLa Voce\u201d e del settimanale \u201cCivilt\u00e0 Proletaria\u201d, dalle cui colonne firm\u00f2 corsivi con lo pseudonimo di \u201cScolasticus\u201d.\nRicostituitasi, il 7 giugno 1944, la Federazione Nazionale Stampa Italiana, egli fu tra i primi iscritti al nuovo Albo professionale quale giornalista professionista e partecip\u00f2, come delegato, al primo Congresso Nazionale della Stampa nell'Italia liberata, celebratosi a Palermo.\nNegli anni sessanta e settanta fu Direttore del periodico politico culturale \u201cIl Nuovo Risveglio\u201d, fondato insieme al Professor Angelo Schittulli.\nCome componente del comitato scientifico, fu direttore della rivista \u201cPugliascuola\u201d.\nL'impegno politico.\nTra la fine del 1943 e i primi mesi del 1944 si trasfer\u00ec a Bari, dove entr\u00f2 in contatto con gli ambienti politici della sinistra antifascista, e in particolare con il Partito Comunista Italiano e fece parte del locale Comitato di Liberazione Nazionale.\nLasci\u00f2, in seguito, il Partito Comunista Italiano, pi\u00f9 per la sua matrice cattolica che per ragioni politiche e si avvicin\u00f2 alla sinistra sociale dell'amico Aldo Moro.\nNella seconda met\u00e0 degli anni sessanta, inizi\u00f2 ad occuparsi direttamente di politica nelle liste della Democrazia Cristiana, , venne eletto nel Consiglio Comunale di Bari per due consiliature (1966-1976), sedendovi dal 12 giugno 1966 al 5 maggio 1976, e ricoprendo anche vari incarichi di assessorati.\nNel momento in cui apprese la notizia del ritrovamento delle spoglie di Aldo Moro, il 9 maggio 1978, decise di lasciare l'impegno attivo in politica.\nDopo la parentesi politico-amministrativa, e conservando quale unica carica istituzionale sino alla sua scomparsa quella di componente della Commissione Comunale per la Toponomastica, torn\u00f2 a dedicarsi prevalentemente ai suoi principali interessi, la ricerca storica e la scuola.\nL'attivit\u00e0 storica e storiografica.\nDal 1950, fu tra i soci fondatori della Societ\u00e0 di Storia Patria per la Puglia, succeduta all'omologa Deputazione Provinciale, ove collabora ininterrottamente fino alla morte. Si segnalano, oltre al costante impulso organizzativo, numerose attivit\u00e0 editoriali e di interesse storico-scientifico:\nDal 1980, fond\u00f2 e diresse con Giuseppe Coniglio, dell'Universit\u00e0 degli Studi di Napoli, Tommaso Pedio, dell'Universit\u00e0 degli Studi di Bari e, successivamente, Michele Fuiano, la rivista \u201cStudi Storici Meridionali\u201d; diresse, altres\u00ec, la collana di opere rarissime ristampate in fotolito de \u201cI Classici della Cultura Pugliese\u201d, con le Edizioni Sigma di Bari, tra il 1976 e il 1979, comprendendovi, tra l'altro, e presentandone l'edizione, il \u201cCorpus Inscriptionum Messapicorum\u201d di Francesco Ribezzo.\nLa sua attivit\u00e0 di educatore e studioso prosegu\u00ec anche dopo la breve convalescenza seguita a un infarto miocardico, che lo colp\u00ec nell'aprile 1975.\nAttinto da nuova malattia, dopo aver curato dal proprio letto la pubblicazione degli ultimi numeri di \u201cPugliascuola\u201d, dedicando l'ultimo editoriale alla riforma dell'ordinamento didattico della scuola elementare, mor\u00ec in Bari la sera del 25 marzo 1991."}
{"id": "4704905", "revid": "1717538", "url": "https://it.wikipedia.org/wiki?curid=4704905", "title": "Jeffrey Goldstone", "text": "Biografia.\nRicercatore presso il Trinity College a Cambridge dalla fine degli anni cinquanta, \u00e8 maggiormente noto per lo studio del meccanismo di rottura spontanea di simmetria nella teoria quantistica dei campi, che lo ha portato alla formulazione di un teorema che teorizza una particella priva di massa, nota come bosone di Nambu-Goldstone.\nDall'inizio degli anni settanta si \u00e8 occupato della teoria della quantizzazione del cono di luce delle stringhe relativistiche. Nel 1977 si \u00e8 trasferito in Stati Uniti d'America presso il MIT, dove \u00e8 stato direttore del centro di fisica teorica fino al 1989, dedicandosi allo studio del solitoni in teoria quantistica dei campi e di teoria quantistica dei grandi numeri.\nDal 1997 si \u00e8 occupato di algoritmi in computazione quantistica."}
{"id": "4704909", "revid": "287204", "url": "https://it.wikipedia.org/wiki?curid=4704909", "title": "Shanghai Rolex Masters 2013 - Singolare", "text": "Il singolare dello Shanghai Rolex Masters 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Novak \u0110okovi\u0107, che si \u00e8 riconfermato campione battendo in finale Juan Mart\u00edn del Potro, con il punteggio di 6-1, 3-6, 7-63.\nTeste di serie.\nLe prime otto teste di serie ricevono un bye per il secondo turno. "}
{"id": "4704911", "revid": "121292835", "url": "https://it.wikipedia.org/wiki?curid=4704911", "title": "Frieda Inescort", "text": "Biografia.\nFiglia dell'attrice britannica Elaine Inescourt, Frieda Inescort acquist\u00f2 la fama come interprete teatrale, principalmente grazie al ruolo di Sorel Bliss nella pi\u00e8ce \"Hay Fever\" di No\u00ebl Coward, e pi\u00f9 tardi alla partecipazione ad \"Escape\" di John Galsworthy, in scena a Broadway nel 1927.\nTrasferitasi a Hollywood, fece il suo debutto cinematografico con il ruolo di Ann West nel film \"L'angelo delle tenebre\" (1935) e, durante gli anni trenta, partecip\u00f2 a numerose pellicole, quasi sempre in parti di seconda protagonista femminile, come \"Maria di Scozia\" (1936) di John Ford, \"Aurora sul deserto\" (1937), \"Il figlio di Tarzan\" (1939). Riusc\u00ec a interpretare un ruolo da protagonista in \"Call It a Day\" (1937), in cui apparve con Olivia de Havilland e Ian Hunter. Nel melodramma \"Ombre malesi\" (1940) di William Wyler interpret\u00f2 il ruolo di Dorothy Joyce, la moglie dell'avvocato (James Stephenson) che assiste la tormentata Leslie Crosbie (Bette Davis), colpevole dell'omicidio del proprio amante.\nSempre nel 1940, la Inescort apparve nel ruolo di Miss Caroline Bingley nel film in costume \"Orgoglio e pregiudizio\", in cui lavor\u00f2 accanto a Laurence Olivier e Greer Garson, quindi recit\u00f2 nel musical \"L'inarrivabile felicit\u00e0\" (1941), al fianco di Fred Astaire e Rita Hayworth, e nella commedia \"Il corteggiamento di Andy Hardy\" (1942), al fianco di Mickey Rooney.\nVerso la fine del decennio, l'attrice inizi\u00f2 a diradare le proprie apparizioni cinematografiche. Recit\u00f2 ancora nel poliziesco \"Delitto in prima pagina\" (1950) e nel dramma \"Un posto al sole\" (1951), nel ruolo di Mrs. Ann Vickers, quindi prefer\u00ec privilegiare l'attivit\u00e0 di interprete televisiva. Lavor\u00f2 in diverse popolari serie degli anni cinquanta, come \"The Lone Wolf\" (1954), \"Lux Video Theatre\" (1954-1955) e \"Carovane verso il West\" (1958).\nDopo essere apparsa nel fanta-horror \"Uomini coccodrillo\" (1959), recit\u00f2 per l'ultima volta sul grande schermo nel film drammatico \"Il cielo \u00e8 affollato\" (1960). L'addio definitivo alle scene coincise con l'apparizione nel ruolo di Hope Quentin nell'episodio \"The Case of the Jealous Journalist\" della serie poliziesca \"Perry Mason\" (1961).\nVita privata.\nL'esistenza della Inescort fu segnata precocemente dalla malattia: gi\u00e0 nel 1932 le venne infatti diagnosticata la sclerosi multipla, che non le imped\u00ec tuttavia di seguire la carriera artistica. Nel 1961 fu colpita da un grave lutto: il marito Ben Ray Redman, giornalista e scrittore con cui era sposata dal 1926, mor\u00ec suicida per una dose eccessiva di farmaci.\nDopo la scomparsa del marito, la Inescort si ritir\u00f2 dalle scene e la sua salute si deterior\u00f2, tanto che dalla met\u00e0 degli anni sessanta l'attrice fu costretta su una sedia a rotelle dall'aggravarsi della malattia che la affliggeva ormai da decenni. A lungo impegnata nel sostegno ad associazioni per la ricerca sulla sclerosi multipla, la Inescort mor\u00ec nel 1976, all'et\u00e0 di 74 anni, dopo aver lottato contro la malattia per oltre quarant'anni."}
{"id": "4704914", "revid": "767487", "url": "https://it.wikipedia.org/wiki?curid=4704914", "title": "Una piccola impresa meridionale", "text": "Una piccola impresa meridionale \u00e8 un film del 2013 diretto da Rocco Papaleo. Il film, ambientato in Puglia ma interamente girato in provincia di Oristano, \u00e8 ispirato al romanzo omonimo scritto dallo stesso Papaleo.\nIl film \u00e8 stato prodotto da Paco Cinematografica in associazione con Warner Bros. Entertainment Italia e realizzato con il sostegno di Regione Lazio e Sardegna Film Commission. \u00c8 uscito nelle sale italiane il 17 ottobre 2013.\nTrama.\nUn ex prete, don Costantino, viene confinato da sua madre affinch\u00e9 non si sappia il motivo della sua svestizione. La donna, infatti, ha gi\u00e0 uno scandalo da tenere a bada: sua figlia Rosa Maria ha lasciato il marito Arturo ed \u00e8 fuggita con un misterioso amante, che in realt\u00e0 \u00e8 Valbona, la domestica della madre. Il vecchio faro in disuso, appartenente alla famiglia di Costantino, dovrebbe garantire all'ex prete l'isolamento. Invece attira l'attenzione di tutti, trasformandosi col tempo in un \"refugium peccatorum\". Dopo Costantino vi giungono infatti l'ex prostituta Magnolia, il cognato Arturo e infine una stravagante ditta di ristrutturazioni chiamata per riparare il tetto. I protagonisti saranno tutti chiamati, a quel punto, a ricostruire il proprio futuro.\nAmbientazione.\nIl film, bench\u00e9 ambientato nella costa meridionale della Puglia, \u00e8 stato girato interamente in Sardegna, in provincia di Oristano. Il faro in cui si ritrova a vivere don Costantino \u00e8 quello di capo San Marco, a qualche centinaia di metri da Tharros, mentre la spiaggia che fa da sfondo alla capanna dove vivono Valbona e Rosa Maria \u00e8 quella di S'Archittu in territorio di Cuglieri. Le scene ambientate in paese sono girate a Cabras.\nColonna sonora.\nLe musiche originali del film sono dello stesso Papaleo e Rita Marcotulli. La colonna sonora include brani strumentali della Marcotulli gi\u00e0 premiata con il David di Donatello, il Nastro D\u2019Argento e il Ciak D\u2019Oro per le musiche di \"Basilicata Coast To Coast\", canzoni di Rocco Papaleo, sorprendenti e inedite performance vocali di Riccardo Scamarcio e Barbara Bobulova e il brano \u201cDove cadono i fulmini\u201d della cantautrice pugliese Erica Mou.\nAlcuni tra i maggiori jazzisti italiani hanno contribuito alla registrazione dei brani, tra cui Luciano Biondini, Fabrizio Bosso, Riccardo Corso, Roberto Gatto, Nguyen-Le, Pericle Odierna, Alessandro Paternesi, Francesco Puglisi, Giovanni Tommaso e Arturo Valiante."}
{"id": "4704916", "revid": "1573940", "url": "https://it.wikipedia.org/wiki?curid=4704916", "title": "Fringilla", "text": "Fringilla \u00e8 un genere di uccelli passeriformi della famiglia Fringillidae. \u00c8 l'unico genere della sottofamiglia Fringillinae .\nEtimologia.\nIl nome scientifico del genere, \"Fringilla\", significa \"fringuello\" in latino.\nDescrizione.\nAl genere vengono ascritte specie di una quindicina di centimetri di lunghezza munite di testa squadrata (nei maschi con un ciuffetto di piume erettili sul vertice), becco conico e appuntito, aspetto massiccio e coda allungata e squadrata: tutte le specie presentano dicromatismo sessuale marcato, specialmente nella colorazione di testa, spalle e area ventrale dei maschi rispetto alle femmine. Solitamente, infatti, nell'area cefalica e dorsale \u00e8 presente nei primi l'azzurro (tranne che nella peppola, dove il maschio ha la testa nera), mentre in ambo i sessi e in tutte le specie il ventre \u00e8 biancastro e ali e dorso tendono al bruno marmorizzato.\nDistribuzione e habitat.\nLe specie ascritte al genere hanno diffusione paleartica, col fringuello comune che abita una vasta parte dell'Eurasia e del Nordafrica e la peppola che vive nella tundra nordeuropea e asiatica, mentre le restanti due specie sono endemismi insulari delle Canarie.\nIl loro \"habitat\" \u00e8 rappresentato dalle aree alberate con presenza di fonti permanenti d'acqua dolce.\nBiologia.\nSi tratta di uccelli dalle abitudini diurne e tendenzialmente gregari durante l'anno: durante il periodo riproduttivo, i maschi cantano vigorosamente per conquistare una compagna, che poi si occupa quasi completamente in solitudine della costruzione del nido e della cura della prole, mentre il \"partner\" sorveglia i dintorni e scaccia energicamente eventuali intrusi. La loro dieta \u00e8 abbastanza generalista e poco differenziata, mostrando una maggior percentuale di alimenti di origine animale rispetto a quanto riscontrabile nella maggior parte degli altri fringillidi.\nTassonomia.\nAl genere vengono ascritte le seguenti specie:\nNell'ambito della famiglia dei Fringillidae, il genere \"Fringilla\" si colloca piuttosto distante da tutti gli altri, formando una sottofamiglia a s\u00e9 stante: essi si caratterizzano per una morfologia del cranio quasi identica, la presenza di nove grandi remiganti primarie, dodici rettrici caudali e l'assenza del gozzo, oltre che per nutrire i \"pulli\" quasi totalmente con cibo di origine animale."}
{"id": "4704921", "revid": "729019", "url": "https://it.wikipedia.org/wiki?curid=4704921", "title": "Shanghai Rolex Masters 2013 - Doppio", "text": "Il doppio dello Shanghai Rolex Masters 2013 \u00e8 stato un torneo di tennis facente parte dell'ATP World Tour 2013.\nLeander Paes e Radek \u0160t\u011bp\u00e1nek erano i detentori del titolo ma \u0160t\u011bp\u00e1nek ha deciso di non partecipare quindi Paes ha fatto coppia con Daniel Nestor venendo eliminati al secondo turno.\nIvan Dodig e Marcelo Melo hanno sconfitto in finale David Marrero e Fernando Verdasco per 7-62, 66-7, [10-2].\nTeste di serie.\nLe otto teste di serie ricevono un bye per il secondo turno"}
{"id": "4704922", "revid": "1543377", "url": "https://it.wikipedia.org/wiki?curid=4704922", "title": "George van Lalaing", "text": "\"George van Lalaing\" o \"George de Lalaing\" conte di Rennenberg \u00e8 stato Statolder di Frisia, Groninga, Drenthe e Overijssel a servizio di Filippo II di Spagna dal 1577 al 1581, durante la rivolta olandese. \nLa famiglia Lalaing proveniva dalla Contea di Hainaut dove ricopriva ruoli di governo. \nI suoi genitori erano Philip de Lalaing, conte di Hoogstraten e Anna di Rennenberg.\nRennenberg (cos\u00ec era conosciuto nei Paesi Bassi) fu nominato stadtholder delle Province del Nord nel 1577 su proposta di Guglielmo d'Orange, il \"silenzioso\".\nEgli era un convinto sostenitore della Pacificazione di Gand come mezzo per riconciliare i calvinisti ribelli con il loro re cattolico Filippo. Dopo che il trattato \u00e8 risultato favorevole ai protestanti consentendo loro di guadagnare posizioni, in particolare a Bruxelles, Gand e Bruges, egli abbandon\u00f2 la causa dei ribelli per il re di Spagna il 3 marzo 1580, con il sostegno della citt\u00e0 di Groninga. \nIl resto della provincia \u00e8 rimasto fedele alla causa dei ribelli. \nRennenberg mor\u00ec a Groninga nel 1581, ma la citt\u00e0 rimase soggetta alle azioni militari fino al 1594. \nLa \"diserzione\" di Rennenberg ha polarizzato ulteriormente la popolazione dei Paesi Bassi secondo il credo religioso. I cattolici non saranno pi\u00f9 considerati affidabili per alti incarichi."}
{"id": "4704926", "revid": "339392", "url": "https://it.wikipedia.org/wiki?curid=4704926", "title": "Chama cha Mapinduzi", "text": ""}
{"id": "4704931", "revid": "224230", "url": "https://it.wikipedia.org/wiki?curid=4704931", "title": "Monetazione irlandese", "text": "La monetazione irlandese riguarda le monete emesse nell'isola da una variet\u00e0 di autorit\u00e0 locali e nazionali, tra cui gli antichi Re provinciali, i Re supremi d'Irlanda, il Regno d'Irlanda (1541-1801), il Regno Unito di Gran Bretagna e Irlanda (1801-1922), lo Stato Libero d'Irlanda e l'attuale Repubblica d'Irlanda. Alcune monete britanniche moderne hanno dei simboli dell'Irlanda del Nord, ma circolano in tutto il Regno Unito.\nMonete hiberno-norvegesi.\nLe monete hiberno-norvegesi furono prodotte inizialmente a Dublino verso il 997 sotto l'autorit\u00e0 di re Sigtrygg Barba di Seta. Le prime monete furono copie locali delle emissioni di re Etelredo II d'Inghilterra, e visto che le monete Anglo-sassoni del periodo cambiavano il disegno ogni sei anni, la monetazione di Sitric segu\u00ec lo stesso schema.\nDopo la battaglia di Clontarf del 1014 la monetazione hiberno-norvegese cess\u00f2 di seguire questo schema e torn\u00f2 a uno dei primi disegni, il tipo detto della 'croce lunga'. Monete con questo tipo, o con nuovi tipi introdotti occasionalmente per breve tempo da altre emissioni inglesi o europee, furono coniate con una qualit\u00e0 sempre pi\u00f9 scadente per un periodo di pi\u00f9 di 100 anni. Alla fine le monete divennero inintelligibili e povere d'argento ed erano troppo fine per servire per il commercio.\nTutte le monete avevano il valore di un penny; furono inizialmente prodotte secondo lo standard di un penny pari a 1/240 di libbra d'argento; le ultime monete avevano peso e titolo molto ridotti.\nMonete baronali dell'Ulster.\nSi tratta di monete emessa da John de Courcy, Earl dell'Ulster, un cavaliere anglo-normanno arrivato in Irlanda nel 1176.\nMonetazione reale al martello.\nLe monete emesse in seguito alla conquista normanna (Farthing, halfpenny e penny) furono coniate con lo stesso standard di quelle inglesi. Uno degli scopi di queste emissioni era fornire un mezzo per esportare l'argento dall'Irlanda.\nI pezzi successivi seguirono lo standard inglese fino al 1460 quando fu introdotto uno standard irlandese, pi\u00f9 basso con le monete che pesavano \u00be delle loro corrispondenti inglesi. Questo cambiamento coincise con l'introduzione di una denominazione maggiore, il groat (4 penny). Il mezzo groat fu introdotto nel 1483. Edoardo VI emise il primo shilling irlandese seguendo la svalutazione monetaria durante il regno di Enrico VIII. Prima del regno di Enrico VIII (1509\u201347), la monetazione irlandese recava il titolo 'Dominus Hiberniae' (Signore d'Irlanda). Dopo il 1535, Enrico prese il titolo di re d'Irlanda.\nNel 1561, Elisabetta I introdusse, per pochi anni, uno standard d'argento pi\u00f9 alto per poi tornare allo standard precedente. Furono anche introdotti halfpenny e penny. Emissioni con uno standard pi\u00f9 alto furono reintrodotte da Giacomo I d'Inghilterra ma tutte le emissioni irlandesi ebbero termine nel 1607. Durante la guerra civile inglese, in Irlanda furono emesse molte monete locali.\nPrima monetazione reale meccanica.\nMonete da mezzo penny di rame furono battute tra il 1680 e il 1689, durante i regni di Carlo II (1660\u201385) Giacomo II (1685\u201388).\nMonetazione della guerra civile del 1689\u201391.\nQueste monete furono coniate dal re deposto Giacomo II d'Inghilterra dopo essere fuggito in Francia. Queste monete sono uniche perch\u00e9 mostrano, oltre all'anno, anche il mese di emissione. Data la carenza di metallo per la monetsazione, furono fuse campane di chiesa e a volte anche vecchi cannoni, il che diede origine al nome di Gun money o Gunmoney. Queste monete furono dichiarate illegali dopo la vittoria di Guglielmo III nella battaglia del Boyne in luglio 1690.\nUna seconda emissione di monete di necessit\u00e0, costituita da farthing e halfpenny, fu coniata nel 1691 per essere usata a Limerick.\nMonetazione successiva.\nDopo la fine della guerra civile inglese fu iniziata nuovamente la produzione di farthing e halfpenny di rame e nel 1805 fu introdotto anche il penny. Nel 1804, la Bank of Ireland introdusse gettoni d'argento da 6 shilling che erano ribattuti sopra monete del cosiddetto dollaro spagnolo. Furono seguiti da gettoni irlandesi da 5, 10 e 30 penny. Le ultime monete da un halfpenny e da un penny furono coniate nel 1823.\nL'emissione del 1822\u201323 rappresenta l'ultima apparizione del simbolo di un'arpa coronata, che rappresenta il regno d'Irlanda. In seguito nell'isola furono usate le monete britanniche.\nMonetazione dello Stato libero d'Irlanda e dell'\"\u00c9ire\".\nLo Stato libero d'Irlanda, appena indipendente, mise in circolazione una nuova monetazione nazionale nel 1928, marcata \"Saorst\u00e1t \u00c9ireann\" (Stato libero d'Irlanda). Monete irlandesi e britanniche erano accettate nello Stato libero d'Irlanda allo stesso tasso. \nNel 1937, quando lo Stato libero d'Irlanda fu sostituito dalla repubblica d'Irlanda/\"\u00c9ire\", le monete furono marcate \"\u00c9ire\" e la sterlina irlandese (IEP, \"P\u00fant\") rimase a un tasso di cambio fisso con la sterlina britannica. Sia l'Irlanda che il Regno Unito decimalizzarono le loro valute nel 1971, e la parit\u00e0 rimase fino a che l'Irlanda non entr\u00f2 negli Accordi europei di cambio nel 1979. Un nuovo tasso di cambio tra la sterlina irlandese e quella del Regno Unito fu stabilito il 30 marzo 1979. Le monete britanniche e irlandesi da 1 penny e da 2 rimasero non ufficialmente intercambiabili fino all'introduzione dell'euro nel 2002, in parte per l'identit\u00e0 della dimensione e della forma.\nL'Irlanda adott\u00f2 l'euro come propria valuta assieme alla maggior parte dei membri dell'Unione europea in 1\u00ba gennaio 2002. La faccia nazionale delle monete euro irlandesi mostra lo stemma dell'Irlanda e le 12 stelle dell'UE, l'anno di emissione e il nome in irlandese per Irlanda, \"\u00c9ire\", con una grafia tradizionale irlandese. Queste monete circolano in tutta l'eurozona.\nMonete dell'Irlanda del Nord.\nL'Irlanda del Nord ha continuato a usare le monete del Regno Unito dopo la partizione d'Irlanda. La moneta da una sterlina ha mostrato vari tipi per rappresentare Inghilterra, Scozia, Galles, Irlanda del Nord, e il Regno Unito nella sua interezza. Nel 1986 e nel 1991 le emissioni hanno mostrato una pianta di lino coronata, l'emissione del 1996 ha mostrato croce celtica e un fiore del lino mentre la moneta del 2006 presenta il MacNeill's Egyptian Arch, tutti simboli che rappresentano l'Irlanda del Nord all'interno del Regno Unito.\nLe monete non sono esclusive dell'Irlanda del Nord e circolano in tutto il Regno Unito e negli altri paesi dell'area della sterlina."}
{"id": "4704934", "revid": "6923", "url": "https://it.wikipedia.org/wiki?curid=4704934", "title": "Althiburos", "text": ""}
{"id": "4704937", "revid": "1573940", "url": "https://it.wikipedia.org/wiki?curid=4704937", "title": "Tiso camillus", "text": "Tiso camillus \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta in Azerbaigian\nTassonomia.\nAl 2013 non sono note sottospecie e dal 1990 non sono stati esaminati nuovi esemplari."}
{"id": "4704940", "revid": "21880", "url": "https://it.wikipedia.org/wiki?curid=4704940", "title": "Fringillinae", "text": ""}
{"id": "4704941", "revid": "729019", "url": "https://it.wikipedia.org/wiki?curid=4704941", "title": "Sabaf", "text": "Sabaf S.p.A. \u00e8 una societ\u00e0 multinazionale con sede a Ospitaletto, in provincia di Brescia. \u00c8 uno dei principali produttori mondiali di componenti per apparecchi domestici per la cottura a gas e per il lavaggio, con una quota di mercato stimata di circa il 50% in Europa e di circa il 10% a livello mondiale.\nDal 1998 \u00e8 quotata alla Borsa Valori di Milano con la sigla SAB nell'indice FTSE Italia Small Cap e, dal 2001, anche in quello FTSE Italia STAR.\nStoria.\nNel 1950 Giuseppe Saleri con il padre e i fratelli fonda a Lumezzane la societ\u00e0 di fatto Saleri Battista e Figli, produttrice di rubinetti sanitari, rubinetti per l'erogazione del gas e ricambi di autoveicoli.\nGli anni Cinquanta sono gli anni del boom economico italiano. In questo periodo la domanda di apparecchi a gas da parte delle famiglie italiane aumenta vertiginosamente e Sabaf decide di concentrare la produzione sulla rubinetteria a gas abbandonando quella ad acqua.\nIl 1972 Sabaf rinnova completamente i macchinari adottando tecnologie all'avanguardia.\nNel 1981 Sabaf brevetta un nuovo bruciatore gas che permette di rivoluzionare la produzione degli apparecchi di cottura finali, consentendo di ridurre sensibilmente la profondit\u00e0 degli stessi e consentendo cos\u00ec la diffusione capillare di piani cottura da incasso. Sabaf diventa fornitore dell'intera gamma dei componenti per apparecchiature a gas di cottura a uso domestico.\nNel 1993 Sabaf ottiene la certificazione del Sistema Qualit\u00e0 secondo la norma ISO 9001 e avvia un processo di riassetto azionario e organizzativo che porter\u00e0 alla quotazione al sistema telematico della Borsa Italiana e alla concentrazione della propriet\u00e0 nelle mani di Giuseppe Saleri.\nNel 1997 Sabaf apre un ufficio di rappresentanza a Shanghai (Cina), dove il mercato inizia ad espandersi e a richiedere prodotti di qualit\u00e0 europea.\nIl 1998 \u00e8 l'anno della quotazione alla Borsa Italiana. Questo passo sancisce formalmente la netta separazione tra la propriet\u00e0 e la gestione della societ\u00e0, affidata a un gruppo di manager esterni alla famiglia Saleri.\nNell'ottobre del 2000 Sabaf acquisisce Faringosi Hinges S.r.l. di Bareggio, societ\u00e0 attiva nella produzione di cerniere per le porte di forni, lavatrici e lavastoviglie.\nNel 2001 la societ\u00e0 inizia la produzione di bruciatori in Brasile. Nel 2002 si sposta dalla sede originaria di Lumezzane ed inaugura la nuova sede di Ospitaletto.\nNel luglio 2018 acquisisce, con una valutazione preliminare di 26,9 milioni di euro, la Okida, leader in Turchia nella progettazione, produzione e vendita di schede elettroniche per elettrodomestici.\nOrganizzazione e governance.\nIl gruppo opera in oltre 50 paesi attraverso societ\u00e0 produttive e commerciali in Italia e all'estero (Brasile, Turchia, Cina), tutte controllate al 100% dalla capogruppo.\nLe societ\u00e0 controllate in Messico, Stati Uniti e Cina sono strettamente commerciali; nel 2014 Sabaf avvia la produzione in Cina di bruciatori destinati al mercato locale.\nSabaf possiede anche un ufficio di rappresentanza in Polonia e una societ\u00e0 che si occupa della gestione del patrimonio immobiliare."}
{"id": "4704949", "revid": "1573940", "url": "https://it.wikipedia.org/wiki?curid=4704949", "title": "Tiso golovatchi", "text": "Tiso golovatchi \u00e8 un ragno appartenente alla famiglia Linyphiidae.\nEtimologia.\nIl nome proprio della specie \u00e8 in onore del miriapodologo russo Sergei Golovatch\nDistribuzione.\nLa specie \u00e8 stata rinvenuta in Russia; 210\u00a0km a nordest di \"Chegdomyn\", nel Distretto di Verkhnebureinskij (Territorio di Chabarovsk)\nTassonomia.\nAl 2013 non sono note sottospecie e dal 2006 non sono stati esaminati nuovi esemplari."}
{"id": "4704951", "revid": "599013", "url": "https://it.wikipedia.org/wiki?curid=4704951", "title": "Samu Wesslin", "text": "Carriera.\nCresiuto hockeisticamente nelle giovanili della squadra della sua citt\u00e0 natale, il Porin \u00c4ss\u00e4t, fece il suo debutto in prima squadra nella stagione 1995-1996, nella SM-Liiga. Delle 343 presenze nella massima serie finlandese, 339 furono con la maglia dell'\u00c4ss\u00e4t e 4 con quella del Lukko Rauma.\nIn seconda serie ha vestito invece la casacca di Kokkolan Hermes, Vaasan Sport e SaPKo, per complessivi 65 incontri.\nHa rescisso il contratto dopo soli 13 incontri giocati nella Serie A2 italiana con il Vipiteno Broncos, nel novembre 2005, per problemi di ambientamento, interrompendo l'attivit\u00e0."}
{"id": "4704952", "revid": "21880", "url": "https://it.wikipedia.org/wiki?curid=4704952", "title": "Rhodopechys githaginea", "text": ""}
{"id": "4704959", "revid": "767487", "url": "https://it.wikipedia.org/wiki?curid=4704959", "title": "One Breath", "text": "One Breath \u00e8 il secondo album della cantautrice britannica Anna Calvi, pubblicato il 7 ottobre 2013."}
{"id": "4704960", "revid": "21880", "url": "https://it.wikipedia.org/wiki?curid=4704960", "title": "Pinicola", "text": ""}
{"id": "4704961", "revid": "400694", "url": "https://it.wikipedia.org/wiki?curid=4704961", "title": "Regina Borg", "text": "La Regina Borg (\"Borg Queen\") \u00e8 un personaggio immaginario ricorrente dell'universo fantascientifico di \"Star Trek\". Compare nel film \"Primo contatto\" e nelle serie televisive ', ' e \"\".\nCaratteristiche.\nLa Regina Borg \u00e8 un drone particolare, in grado di comandare la collettivit\u00e0, ma al tempo stesso \u00e8 in grado di pensare come un individuo e comprendere le emozioni.\nLa regina Borg ha principalmente l'obiettivo di mediare con eventuali soggetti esterni di altre razze. Infatti la Regina \u00e8 l'unica entit\u00e0 Borg in grado di agire e di comunicare liberamente, ma tutto ci\u00f2 deve essere eseguito per il bene della collettivit\u00e0. \u00c8 impensabile che la regina decida qualcosa all'infuori della collettivit\u00e0. Tuttavia questa entit\u00e0, pur esistendo per permettere la missione di assimilazione e perfezionamento dei Borg, presenta dei \"difetti\". Infatti la possibilit\u00e0 di questo particolare Borg di provare emozioni la porta a compiere azioni che potrebbero nuocere alla collettivit\u00e0, pur essendo convinta del contrario.\nAd esempio nel film \"Primo contatto\" la regina decide di accettare le condizioni del capitano Picard, cio\u00e8 la liberazione del comandante Data, androide non ancora assimilato, in cambio del ritorno di Picard nella collettivit\u00e0 come Locutus di Borg, cio\u00e8 quel Borg di sesso maschile in maturazione per accompagnare la regina nell'eterna missione dei Borg, scelta che porter\u00e0 alla distruzione dei pochi Borg presenti sull'Enterprise E, grazie ad una pronta azione del comandante Data prima dell'assimilazione di Picard.\nAltri esempi sono presenti nella serie televisiva \"Star Trek Voyager\", quando, nelle ultime stagioni della serie, la regina cerca in tutti i modi di riprendersi Sette di Nove, strappata alla collettivit\u00e0 durante il suo periodo di maturazione, tanto \u00e8 vero che quando la Voyager incontra questo individuo ancora Borg riesce a parlare liberamente della collettivit\u00e0.\nInfine, nell'episodio \"Endgame\" (\"Fine del gioco\", Stagione 7, episodi 25-26) della stessa serie televisiva, la stessa Regina Borg viene presumibilmente uccisa infliggendo gravissimi danni all'intera comunit\u00e0 Borg con l'assimilazione dell'ammiraglio Janeway, proveniente dal futuro con la missione di far tornare la Voyager a casa prima del tempo. Infatti l'ammiraglio porta con s\u00e9 un virus (un patogeno neurolitico) che si diffonde al momento della sua assimilazione.\nStoria.\n\"Primo contatto\".\nLa regina Borg appare per la prima volta nel film \"Primo contatto\" del 1996, in data stellare 53893.5 nel 2378, durante la battaglia del Settore 001. In questa occasione \u00e8 a bordo di una sfera Borg che, tornando indietro nel tempo, tenta di assimilare la Terra, ma viene fermata dall'equipaggio dell\"Enterprise E\". In seguito tenta quindi di assimilare l\"Enterprise E\", ma viene fermata da Jean-Luc Picard e da Data e quindi uccisa.\n\"Star Trek: Voyager\".\nIn data stellare 52619.2 (2375) nel Quadrante Delta, all'interno dello spazio Borg, la Regina Borg incontra l'equipaggio della nave stellare Voyager e cerca di convincere Sette di Nove a rientrare nella collettivit\u00e0. \nAppare una seconda volta nel 2377, nel doppio episodio \"Unimatrice zero\", a cavallo tra la sesta e settima stagione, quando i Borg assimilano tre membri dell'equipaggio della nave stellare persa nel Quadrante Delta: il capitano Kathryn Janeway, B'Elanna Torres e Tuvok. Qui la Regina Borg si trova ad affrontare una ribellione nata all'interno dell'Unimatrice Zero, una realt\u00e0 virtuale onirica dove alcuni droni Borg ritrovano il loro aspetto prima dell'assimilazione, privi degli impianti cibernetici, e la propria individualit\u00e0.\nLa regina Borg incontra la Voyager un'ultima volta in data stellare 54973.4 (fine del 2377), quando l'ammiraglio Kathryn Janeway viaggia indietro nel tempo per aiutare l'equipaggio della sua nave stellare a ritornare nel Quadrante Alpha.\nInterpreti.\nNel film \"Primo contatto\" (1996) e nel doppio episodio conclusivo \"Fine del gioco\" (2001) della settima stagione della serie televisiva ', la regina Borg \u00e8 interpretata dall'attrice sudafricana Alice Krige. L'attrice sudafricana riprende il personaggio ancora nel 2004, nel cortometraggio 3D \"Borg Invasion 4D\", proiettato all'interno dell'attrazione ', ospitata dall'hotel Hilton di Las Vegas fino al 2008. Nell'edizione italiana del film viene doppiata dall'attrice Vittoria Febbi. Alice Krige riprende il ruolo nel 2021, prestando la voce alla Regina Borg nell'ottavo episodio della seconda stagione della serie animata ', ' (\"I, Excretus\").\nIn due doppi episodi della serie televisiva ', il personaggio viene interpretato dall'attrice statunitense Susanna Thompson, gi\u00e0 apparsa in altri episodi delle serie ' e \"\", dove impersona la romulana Varel, la tiloniana Jaya e la trill Lenara Kahn. Come Regina Borg appare invece nei doppi episodi \"Frontiera oscura\" (quindicesimo e sedicesimo della quinta stagione) e \"Unimatrice zero\" (ventiseiesimo della sesta stagione e primo della settima stagione)."}
{"id": "4704965", "revid": "110157", "url": "https://it.wikipedia.org/wiki?curid=4704965", "title": "Pletismografia ad aria", "text": " \nLa pletismografia a spostamento d'aria (Air Displacement Plethysmography o ADP) \u00e8 un metodo densitometrico riconosciuto e validato scientificamente per la misura della composizione corporea negli esseri umani.\nADP \u00e8 basata sugli stessi principi scientifici del metodo Gold Standard della Pesata idrostatica, ma attraverso una tecnica densitometrica che utilizza lo spostamento di aria piuttosto che l'immersione in acqua.\nLa pletismografia a spostamento d'aria offre numerosi vantaggi rispetto ad altri sistemi di riferimento, incluso una procedura di misura veloce, comodo, automatico, non-invasivo e sicuro, e permette di effettuare la misura della composizione corporea su vari tipi di soggetti (bambini, pazienti obesi, anziani e disabili).\nStoria.\nI principi della pletismografia furono per la prima volta applicati alla misura del volume e composizione corporea dei neonati durante gli inizi del 1900, ma fu solo negli anni sessanta che venne raggiunta una misurazione relativamente stabile. Questi sistemi per\u00f2 richiedevano che le condizioni ambientali rimanessero costanti. Applicazioni in esseri umani sono quindi rimaste limitate, in parte per difficolt\u00e0 tecniche nell'aggiustare le irregolarit\u00e0 dovute alla temperatura ed all'umidit\u00e0 dell'aria vicino alla pelle. A causa di questo tipo di inconvenienti e diverse difficolt\u00e0 tecniche, nessuno dei pletismografi ad aria sviluppati in quegli anni furono mai concepiti per un uso diffuso e commerciale.\nIn seguito pletismografi a spostamento d'aria tecnologicamente pi\u00f9 avanzati furono sviluppati negli anni 80, ma fu solo a met\u00e0 degli anni 90 che fu introdotto il primo sistema commerciale di pletismografia a spostamento d'aria per la misura di soggetti adulti. Mentre nei primi anni 2000 fu introdotto sul mercato un sistema per la misura della composizione corporea di neonati\nFunzionamento.\nCon la pletismografia a spostamento d'aria, il volume di un oggetto viene definito indirettamente misurando il volume di aria che si sposta dentro una camera chiusa (pletismografo). In questo modo, il volume di un corpo umano \u00e8 misurato quando un soggetto siede dentro la camera e sposta un volume di aria uguale al suo volume corporeo. Il volume corporeo \u00e8 calcolato indirettamente sottraendo il volume di aria rimasta dentro la camera (quando il soggetto \u00e8 dentro) dal volume di aria nella camera vuota. L'aria dentro la camera \u00e8 misurata applicando le principali leggi fisiche dei gas. La Legge di Boyle dichiara che a temperatura costante, il Volume (V) e la Pressione (P) sono inversamente correlati. Quindi, quando una \u00e8 mantenuta una temperatura costante (condizioni isotermiche), la Legge di Boyle pu\u00f2 essere applicata. Come conseguenza, i primi pletismografi avevano bisogno di ambienti con temperature controllate e condizioni isotermiche nella camera di test. Questo problema non fu completamente risolto fino a quando non furono sviluppati sistemi che non richiedevano condizioni isotermiche di test.\nValidazioni.\nLa tecnologia della pletismografia a spostamento d'aria \u00e8 stata validata sulle principali tecniche di misura della composizione corporea:\nSistemi sul mercato.\nAl momento ci sono solo due modelli disponibili in commercio che utilizzano la 'pletismografia a spostamento d'aria per la misura della composizione corporea: BOD POD (per bambini e adulti) e PEA POD (per neonati)"}
{"id": "4704974", "revid": "463686", "url": "https://it.wikipedia.org/wiki?curid=4704974", "title": "Pump kite", "text": ""}
{"id": "4704978", "revid": "400694", "url": "https://it.wikipedia.org/wiki?curid=4704978", "title": "Borg Queen", "text": ""}
{"id": "4704983", "revid": "287204", "url": "https://it.wikipedia.org/wiki?curid=4704983", "title": "Premi e riconoscimenti delle miss A", "text": "Questo \u00e8 l'elenco dei premi e delle nomination ricevute dalla band sudcoreana miss A.\nPremi coreani.\nGolden Disk Awards.\nI Golden Disk Awards sono stati fondati nel 1986 e sono organizzati annualmente dall'Associazione Industriale della musica in Corea per premiare i maggiori risultati ottenuti nel corso dell'anno precedente. Il Main Award (Disk Bonsang) viene assegnato all'artista scelto dai giudici tra un massimo di dieci artisti selezionati tramite votazioni online. Il Grand Prize (Disk Daesang) \u00e8 l'equivalente di Artista dell'anno, e viene consegnato a colui che realizza il miglior album tra coloro che erano gi\u00e0 stati nominati per il Main Award.\nSeoul Music Awards.\nI Seoul Music Awards sono stati fondati nel 1990 e sono organizzati annualmente da Sports Korea per premiare i maggiori risultati ottenuti nel corso dell'anno precedente. Il Daesang Award (Grand Prize) equivale al premio Artista dell'anno, mentre il Bonsang Award (Main Prize) viene assegnato all'artista scelto dai giudici tra un massimo di dieci artisti selezionati tramite votazioni online.\nMnet Asian Music Awards.\nGli Mnet Asian Music Awards sono organizzati annualmente da Mnet Media. Il Daesang Award (Grand Prize) equivale ad Artista dell'anno.\nCyworld Digital Music Awards.\nCyworld Digital Music Awards \u00e8 una comunit\u00e0 virtuale sudcoreana, numero uno nel campo della premiazione della musica digitale.\nMnet 20's Choice Awards.\nGli Mnet 20's Choice Awards premiano i migliori artisti dell'estate.\nMelon Music Awards.\nI Melon Music Awards sono premi annuali che si basano sulle vendite online."}
{"id": "4704986", "revid": "1573940", "url": "https://it.wikipedia.org/wiki?curid=4704986", "title": "Trematocephalus simplex", "text": "Trematocephalus simplex \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta nello Sri Lanka\nTassonomia.\nAl 2013 non sono note sottospecie e dal 1894 non sono stati esaminati nuovi esemplari."}
{"id": "4704987", "revid": "79968", "url": "https://it.wikipedia.org/wiki?curid=4704987", "title": "Mastrangelo", "text": ""}
{"id": "4704995", "revid": "287204", "url": "https://it.wikipedia.org/wiki?curid=4704995", "title": "James Rothman", "text": "James E. Rothman \u00e8 professore di Scienze Biomediche dell'Universit\u00e0 di Yale ed anche professore alla UCL di Londra ed \u00e8 divenuto famoso per essere stato insignito del premio Nobel per la medicina nel 2013 assieme a Randy Schekman e Thomas S\u00fcdhof, per la scoperta del complesso proteico che permette alle vescicole di fondersi con le membrane cellulari, processo coinvolto nella comunicazione cellulare.\nMerito di Rothman e dei colleghi insigniti del Premio Nobel \u00e8 stata la ricerca che ha permesso loro, a partire dalla fine degli anni Ottanta, di clonare e sequenziare i geni contenenti le \"istruzioni\" per sintetizzare le proteine che controllano e regolano il funzionamento delle vescicole contenenti diversi neurotrasmettitori nonch\u00e9 le modalit\u00e0 con le quali gli stessi vengono rilasciati dalle cellule. Negli ultimi anni, Rothman ha avviato una collaborazione con il Pediatra Neuroscienziato Vincenzo Salpietro dell'Istituto Gaslini di Genova, focalizzando i suoi interessi di ricerca sulle sinaptopatie ed in particolare sulla caratterizzazione di geni associati a patologie della trasmissione sinaptica nei bambini, inclusi i disturbi dello spettro autistico.\nFormazione.\nRothman ha ricevuto il suo Bachelor of Arts alla Yale University nel 1971, e il dottorato di ricerca in biochimica ad Harvard. \u00c8 stato assegnista di ricerca (\"Postdoctoral fellow\") presso il Massachusetts Institute of Technology, tra il 1976 ed il 1978.\nCarriera.\nRothman ha iniziato la sua carriera presso il Dipartimento di Biochimica presso la Stanford University nel 1978. \u00c8 stato alla Princeton University tra il 1988 ed il 1991: Successivamente, a New York, ha fondato il Dipartimento di Biochimica e Biofisica Cellulare presso il Memorial Sloan-Kettering Cancer Center, dove \u00e8 stato anche vice presidente del Sloan-Kettering Institute.\nNel 2003 ha lasciato lo Sloan-Kettering ed \u00e8 quindi diventato professore di fisiologia presso il Collegio dei Medici e Chirurghi della Columbia University e capo del Columbia Center di Biologia Chimica.\nRothman \u00e8 un membro dell'Accademia Nazionale delle Scienze degli Stati Uniti ed il suo Istituto di Medicina.\nNel 1995, Rothman si \u00e8 unito al comitato di consulenza scientifica della compagnia farmaceutica del Regno Unito, Amersham plc (che successivamente prese il nome di Amersham Biosciences e Amersham Health). Quando nel 2003 la Amersham \u00e8 stata acquisita dalla GE Healthcare, una compagnia che si occupa di imaging medicale, diagnostica medica, sistemi di monitoraggio paziente, nuovi farmaci e tecnologie di produzione biofarmaceutica, Rothman \u00e8 stato nominato capo consigliere scientifico.\nRicerca e riconoscimenti.\nA Rothman nel 2010 \u00e8 stato assegnato il Kavli Prize in neuroscienze insieme a Richard Scheller (della societ\u00e0 specializzata in attivit\u00e0 biotecnologiche Genentech) e Thomas C. S\u00fcdhof (della Stanford University School of Medicine) per le sue scoperte inerenti alle \"basi molecolari del rilascio di neurotrasmettitori\", Nel 2013, insieme al connazionale Randy Schekman ed al tedesco Thomas S\u00fcdhof, \u00e8 stato insignito del Premio Nobel per la medicina grazie alle scoperte sui meccanismi che regolano il sistema di trasporto all'interno delle cellule."}
{"id": "4704997", "revid": "92723", "url": "https://it.wikipedia.org/wiki?curid=4704997", "title": "Thomas S\u00fcdhof", "text": "S\u00fcdhof \u00e8 noto nella comunit\u00e0 scientifica per i suoi studi sulla trasmissione sinaptica e su come gli ioni calcio Ca2+ controllano questo processo. Attualmente, \u00e8 docente presso la Scuola di Medicina e di Neurologia e di Psichiatria e Scienze Comportamentali della Stanford University.\n\u00c8 stato insignito del premio Nobel per la medicina nel 2013 assieme agli statunitensi James Rothman e Randy Schekman, per gli studi sul traffico vescicolare.\nVita e carriera.\nDi origine tedesca, S\u00fcdhof \u00e8 nato a Gottinga nel 1955. Ha studiato medicina presso la RWTH Aachen University, Harvard University, e poi presso l'Universit\u00e0 di Gottinga, dove, nel 1982, si \u00e8 laureato. Lo stesso anno S\u00fcdhof ha terminato il lavoro sulla sua tesi di dottorato, in cui ha descritto la struttura e la funzione delle cellule cromaffini, presso l'Istituto Max Planck di chimica biofisica nel laboratorio di Victor P. Whittaker.\nDopo una breve borsa di studio post-dottorato nel laboratorio di Whittaker, S\u00fcdhof nel 1983 si \u00e8 trasferito negli Stati Uniti, dove ha iniziato la formazione post-dottorato nel dipartimento di genetica molecolare presso l'Universit\u00e0 del Texas Health Science Center (ora UT Southwestern Medical Center) a Dallas, in Texas, sotto la supervisione di Michael Stuart Brown e Joseph L. Goldstein.\nDurante la sua borsa di studio post-dottorato, S\u00fcdhof ha indagato il ruolo del recettore LDL nel metabolismo del colesterolo, il medesimo campo nel quale Brown e Goldstein hanno ricevuto il Premio Nobel per la Fisiologia e la Medicina nel 1985. S\u00fcdhof ha terminato la sua formazione post-dottorato nel 1986 ed \u00e8 divenuto ricercatore del Howard Hughes Medical Institute.\nProprio nel laboratorio del UT Southwestern Medical Center, S\u00fcdhof ha concentrato gli studi sul neurone presinaptico per oltre 20 anni.\nNel 2008, si trasferisce alla Stanford University ed \u00e8 attualmente Avram Goldstein Professor presso la Scuola di Medicina cos\u00ec come Professore di Fisiologia Cellulare e Molecolare, Psichiatria e Neurologia.\nIn una intervista concessa alla rivista The Lancet nell'agosto 2010 S\u00fcdhof ha attribuito la sua capacit\u00e0 di analisi e di valutazione delle complessit\u00e0 di un problema alle lezioni di fagotto impartitegli da ragazzo dalla sua insegnante, Herbert Tauscher.\nRicerca.\nThomas C. S\u00fcdhof ha posto le basi per la sua carriera scientifica studiando le sinapsi ed i meccanismi di rilascio dei neurotrasmettitore ormone dipendenti dalle cellule neuroendocrine, per la sua tesi di dottorato presso l'Istituto Max Planck di chimica biofisica.\nS\u00fcdhof ha descritto la struttura e la funzione delle cellule cromaffini, responsabili per il rilascio di adrenalina, noradrenalina e endorfine dalla zona midollare della ghiandola surrenale. Innervate dal sistema nervoso simpatico, le cellule cromaffini sono importanti nell'avvio della risposta di \"lotta o fuga\" degli animali, quando sono esposti a stimoli minacciosi.\nDopo aver completato la sua tesi nel 1983, S\u00fcdhof si trasferisce allo UT Southwestern Medical Center per la sua formazione post-dottorato. Qui inizia a fare ricerca nel dipartimento di genetica molecolare sotto la supervisione di Joseph L. Goldstein e Michael Stuart Brown. Mentre era un borsista in formazione post-dottorato, S\u00fcdhof riusc\u00ec a clonare il gene per il recettore della lipoproteina a bassa densit\u00e0 e, poco dopo, fu in grado di spiegare la sua regolazione trascrizionale del colesterolo. Quando i recettori per le LDL, prevalentemente concentrati nel fegato, legano il colesterolo libero, trasportato da specifiche lipoproteine a bassa densit\u00e0, vengono internalizzati e riciclati con un effetto di rimozione del colesterolo dalla circolazione. Questo processo \u00e8 alla base della regolazione delle concentrazioni del colesterolo nel sangue. Alterazioni dell'efficienza di questo processo sono invariabilmente presenti nei soggetti affetti da ipercolesterolemia familiare.\nCome conseguenza della scoperta, la funzione del recettore per le LDL ha permesso di chiarire il principio della endocitosi mediata da un recettore: un processo ormai universalmente compreso ed accettato in biologia cellulare. Goldstein e Brown sono stati insigniti del Premio Nobel per la fisiologia e la medicina per questa scoperta nel 1985.\nDopo aver terminato la formazione post-dottorato, Thomas S\u00fcdhof inizia a lavorare nel suo laboratorio di Southwestern, a partire dal 1986. Per un breve periodo prosegue le ricerche di Goldstein e Brown, aiutando cos\u00ec ad identificare un elemento di DNA nel gene LDL, responsabile della repressione della produzione di sterolo, mediata dal prodotto finale, quando viene inserito in un promotore virale. \nQuesto dominio, noto come una sequenza di regolazione degli steroli(SRE), partecipa direttamente nella regolazione della biosintesi degli steroli.\nGli steroli sono una grande classe di biomolecole la cui funzione \u00e8 critica per la vita. Alcuni steroli di grande importanza negli esseri umani includono gli ormoni derivanti dal colesterolo e gli steroidi. \nA seguito della scoperta degli elementi regolatori degli steroli e della funzione del recettore LDL, le compagnie farmaceutiche di tutto il mondo si sono concentrate sullo sviluppo di una nuova classe di farmaci, gli inibitori dell'enzima idrossimetilglutaril-CoA reduttasi o statine. \nTra questa classe di farmaci, fondamentali nel ridurre l'ipercolesterolemia, rientrano numerose molecole fra le pi\u00f9 vendute al mondo, tra cui l'atorvastatina.\nDal momento in cui Thomas S\u00fcdhof ha iniziato a lavorare in modo indipendente, le sue ricerche si sono concentrate sul neurone pre-sinaptico.\nCi\u00f2 che ha reso la ricerca dello scienziato tedesco cos\u00ec unica \u00e8 stato, appunto, il suo focalizzarsi sul neurone presinaptico.\nFino ad allora la maggioranza della ricerca sulle neuroscienze era stata finalizzata sul neurone post-sinaptico e sul suo ruolo nell'apprendimento e nella memoria.\nA Thomas S\u00fcdhof ed ai suoi 21 anni di ricerca al UT Southwestern, si devono infatti numerose scoperte inerenti gran parte delle modalit\u00e0 con cui avviene il rilascio dei neurotrasmettitori e la plasticit\u00e0 presinaptica. S\u00fcdhof ha iniziato indicando al mondo scientifico la sinaptotagmina e il suo ruolo nel rilascio di neurotrasmettitori dal neurone presinaptico.\nLa sinaptotagmina, una proteina transmembrana scoperta nelle vescicole neurosecretorie, funziona come un sensore di calcio che determina in modo automatico la fusione della vescicola con la membrana cellulare ed il rilascio di neurotrasmettitore. \nLa stimolazione di un neurone comporta un aumento della concentrazione intracellulare di calcio. \nDopo aver legato lo ione calcio in una regione del suo dominio citosolico, la sinaptogamina vescicolare promuove, in modo rapido o lento, il rilascio di neurotrasmettitori dal neurone presinaptico grazie all'interazione con specifiche proteine regolatorie e di fusione, quali le proteine del complesso SNARE (Soluble NSF Attachment Protein Receptor).\nS\u00fcdhof ha anche scoperto i RIM e i Munc (in particolare Munc13 e Munc18), proteine solubili che collaborano alla fusione delle vescicole contenenti il neurotrasmettitore con la membrana delle cellule nervose. Queste stesse proteine svolgono un ruolo importante nella plasticit\u00e0 sinaptica.\nInoltre, le ricerche di S\u00fcdhof hanno portato alla scoperta del ruolo di molte altre proteine che facilitano il legame tra le vescicole, la loro fusione, ed il rilascio del neurotrasmettitore dal neurone presinaptico. Fra queste proteine degne di menzione sono le molecole appartenenti al complesso SNARE: sinaptobrevina (localizzata nella membrana vescicolare), sintaxina (localizzata nella membrana cellulare) ed infine SNAP25, che risulta localizzato sul versante citosolico della membrana cellulare tramite catene di palmitoil-cisteina posizionate nel mezzo della molecola.\nS\u00fcdhof ha avuto anche il merito di chiarire l'azione delle tossine del tetano e del botulino le quali selettivamente si legano alla sinaptobrevina ed a SNAP25, rispettivamente, inibendo la fusione delle vescicole con la membrana presinaptica."}
{"id": "4704999", "revid": "1573940", "url": "https://it.wikipedia.org/wiki?curid=4704999", "title": "Trematocephalus tripunctatus", "text": "Trematocephalus tripunctatus \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta nello Sri Lanka\nTassonomia.\nAl 2013 non sono note sottospecie e dal 1894 non sono stati esaminati nuovi esemplari."}
{"id": "4705005", "revid": "682087", "url": "https://it.wikipedia.org/wiki?curid=4705005", "title": "Randy W. Schekman", "text": ""}
{"id": "4705007", "revid": "125843591", "url": "https://it.wikipedia.org/wiki?curid=4705007", "title": "Matteo Donati", "text": "Carriera.\nIl 7 maggio 2015 ottiene una wild card per gli Internazionali d'Italia di Roma, accedendo cos\u00ec per la prima volta in carriera nel tabellone principale di un torneo ATP. Al primo turno batte il colombiano Santiago Giraldo in tre set con il punteggio di 2-6 6-1 6-4, al secondo cede 6-2 6-4 con il ceco Tom\u00e1\u0161 Berdych, testa di serie n\u00b06."}
{"id": "4705013", "revid": "32102", "url": "https://it.wikipedia.org/wiki?curid=4705013", "title": "BRDF", "text": ""}
{"id": "4705014", "revid": "2208340", "url": "https://it.wikipedia.org/wiki?curid=4705014", "title": "Castello di Edo", "text": "Il \u00e8 un'architettura militare di Tokyo, costruita nel XV secolo, quando la citt\u00e0 attuale era nota col nome di Edo, nella zona di Chiyoda nel complesso del K\u014dkyo, il palazzo imperiale.\nStoria.\nIl primo edificio costruito sul questo sito fu la residenza del guerriero Edo Shigetsugu alla fine del XII secolo. Le terre del clan Edo passarono sotto il controllo di \u014cta D\u014dkan (1432-1486) che fece costruire un nuovo castello nel 1457.\nPass\u00f2 in seguito nelle mani del clan H\u014dj\u014d, poi a Ieyasu Tokugawa che vi fond\u00f2 lo Shogunato Tokugawa. Il castello divenne allora residenza degli sh\u014dgun, quindi centro militare nel periodo Edo della storia giapponese. Iniziati nel 1593, i lavori si conclusero sotto il terzo sh\u00f4gun, Iemitsu Tokugawa, nel 1636. Tutti i suoi discendenti ingrandirono l'edificio, che divenne il pi\u00f9 vasto del mondo.\nDurante il periodo Meiji nel 1868, dopo l'evizione degli sh\u014dgun ed il trasferimento della Corte a Edo il castello divenne residenza imperiale.\nIl 5 maggio 1873 il castello fu distrutto da un incendio nelle parti pi\u00f9 antiche. Nel 1888 inizi\u00f2 la costruzione di nuovi edifici nel complesso, per accogliere l'attuale palazzo imperiale, il \"Ky\u016bden\" (\u5bae\u6bbf)."}
{"id": "4705015", "revid": "287204", "url": "https://it.wikipedia.org/wiki?curid=4705015", "title": "Gran Premio del Giappone 2013", "text": "Il Gran Premio del Giappone 2013 si \u00e8 disputato domenica 13 ottobre 2013 sul Circuito di Suzuka, quindicesima prova della stagione del Campionato mondiale di Formula 1. La gara \u00e8 stata vinta dal tedesco Sebastian Vettel su Red Bull Racing-Renault, al suo trentacinquesimo successo nel mondiale. Vettel ha preceduto sul traguardo il suo compagno di squadra Mark Webber e Romain Grosjean su Lotus-Renault.\nVigilia.\nAnalisi per il campionato piloti.\nSebastian Vettel, a cinque gare dal termine, comanda la classifica piloti con 272 punti, 77 punti in pi\u00f9 del secondo, Fernando Alonso. Il tedesco potrebbe cos\u00ec laurearsi campione del mondo, per la quarta volta consecutiva gi\u00e0 dopo la gara di Suzuka. Per fare ci\u00f2 il tedesco deve avere almeno 100 punti di margine su Alonso al termine della gara. Ci\u00f2 potrebbe accadere in caso di vittoria Vettel (che salirebbe a 297 punti), con lo spagnolo che non termina meglio di nono.\nSe la distanza fosse di 100 punti, Vettel vincerebbe il titolo matematicamente, in quanto, anche se Alonso vincesse le quattro gare che restano, totalizzando cos\u00ec 100 punti (con Vettel sempre fuori dai punti), prevarrebbe il tedesco, per il pi\u00f9 alto numero di primi posti.\nAspetti tecnici.\nLa Pirelli, fornitrice unica degli pneumatici, sceglie di portare a questo Gran Premio gomme di mescola \"dura\" e \"media\".\nDopo l'incidente patito nel Gran Premio di Corea, con la monoposto avvolta dalle fiamme dopo il ritiro, la Red Bull Racing \u00e8 costretta a fornire a Mark Webber un nuovo telaio.\nLa FIA determina una sola zona per l'attivazione del DRS, come avvenuto per quello di Monaco, e a differenza di tutti gli altri Gran Premi della stagione, in cui erano state due le zone in cui l'apparato poteva essere utilizzato: in questo caso solo sul rettilineo dei box si potr\u00e0 usare il DRS.\nAspetti sportivi.\nJules Bianchi e Charles Pic dovranno scontare una penalit\u00e0 di dieci posizioni sulla griglia del Gran Premio, per aver subito la terza reprimenda stagionale, da parte dei commissari. In quest'ultima occasione i due piloti francesi non hanno rispettato le bandiere gialle durante il Gran Premio di Corea.\nLa Sauber indica il pilota giapponese Kimiya Sat\u014d quale pilota di riserva per il Gran Premio. Sato \u00e8 giunto secondo nell'Auto GP. La Caterham annuncia di voler utilizzare Heikki Kovalainen nelle prime prove libere del venerd\u00ec in luogo di Charles Pic.\nLa FIA conferma, dopo il Gran Premio di Corea, Emanuele Pirro nel ruolo di commissario aggiunto del Gran Premio.\nA seguito del decesso della pilotessa spagnola Mar\u00eda de Villota, ex tester della Marussia, avvenuto l'11 ottobre a Siviglia, la GPDA, l'associazione che riunisce i piloti di F1, decide di svolgere un minuto di raccoglimento prima della sfilata dei piloti, prevista poco prima della gara. Molti piloti sfoggiano sul casco degli omaggi in ricordo della pilotessa spagnola.\nProve.\nResoconto.\nNella prima sessione di prove libere i migliori tempi sono fatti segnare dalle due Mercedes di Lewis Hamilton e Nico Rosberg. Le prime otto posizioni sono occupate da 4 coppie di piloti della stessa scuderia: dopo le Mercedes, le due Red Bull Racing, poi le due Ferrari e le due Lotus. Pastor Maldonado \u00e8 terminato in testacoda alla \"Spoon\" per la perdita della ruota posteriore sinistra, mentre sia Jules Bianchi che Giedo van der Garde sono stati protagonisti di incidenti con uscite di pista. La Williams \u00e8 stata multata di 60.000 \u20ac per aver inviato in pista Maldonado senza aver controllato la sicurezza dell'aggancio degli pneumatici.\nA seguito dell'incidente patito nella prima sessione di prove, la vettura di Bianchi non pu\u00f2 essere riparata e la sua scuderia, la Marussia, deve montare una nuova vettura, tanto che il pilota francese non partecipa alla seconda sessione. In questa seconda sessione la Red Bull Racing monopolizza le prime due posizioni della graduatoria, con Sebastian Vettel che precede Mark Webber; al terzo posto chiude Nico Rosberg, che si pone davanti alle due Lotus. Maldonado \u00e8 stato protagonista nuovamente di un incidente, in questo caso alla \"Degner\", cos\u00ec come Sergio P\u00e9rez, uscito alla curva \"Spoon\". Il pilota messicano \u00e8 stato portato al centro medico del circuito per accertamenti.\nNella sessione del sabato Mark Webber ottiene il miglior crono, precedendo le due Mercedes. Sebastian Vettel, l'altro pilota della Red Bull, chiude solo col nono tempo in quanto i problemi riscontrati dal KERS della sua vettura hanno limitato a soli 8 giri la sua sessione. Adrian Sutil \u00e8 uscito di pista alla \"Spoon\", senza subire conseguenze fisiche. Jules Bianchi ha chiuso staccato di oltre sette secondi dal tempo di Webber, dovendo testare il muletto approntato per lui dopo l'incidente del venerd\u00ec mattina. Al termine della terze sessione di prove libere Nico Rosberg ha subito una reprimenda da parte dei commissari per aver ostacolato Charles Pic.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nLa prima fase \u00e8 interrotta quando mancano 2 minuti e 25 secondi al termine per l'incendio sviluppatosi sulla STR di Jean-\u00c9ric Vergne e dovuto a un problema col cestello dei freni. Un principio d'incendio si \u00e8 verificato anche alla Sauber, durante il rifornimento della vettura di Esteban Guti\u00e9rrez. La sessione vede un rimescolamento delle posizioni negli ultimi istanti con Felipe Massa che centra il secondo tempo, dopo essere stato vicino all'eliminazione. Il miglior tempo \u00e8 fatto segnare da Romain Grosjean. Vengono eliminati, oltre a Vergne, anche Adrian Sutil, e i piloti di Caterham e Marussia.\nNella seconda fase il miglior crono \u00e8 di Sebastian Vettel; vengono esclusi dalla fase decisiva i due piloti della Williams, assieme a Daniel Ricciardo (che sconta problemi tecnici), Paul di Resta e i due piloti messicani P\u00e9rez e Guti\u00e9rrez.\nNella Q3, al primo tentativo, il tempo migliore \u00e8 di Vettel, battuto per\u00f2 da Webber. Nella fase finale della sessione Sebastian Vettel non riesce a superare il compagno di scuderia che \u00e8 capace cos\u00ec di conquistare la prima \"pole\" stagionale, la dodicesima in carriera nel mondiale di F1, la prima dal Gran Premio di Corea 2012. Con questa \"pole\" la Renault scavalca la Ferrari nel numero di partenze al palo conquistate da motorista, con 209. La seconda fila \u00e8 conquistata da Lewis Hamilton e Romain Grosjean. Vettel, nel corso delle qualifiche, ha dovuto fare a meno dell'aiuto del KERS, gi\u00e0 non funzionante durante le prove libere del mattino. Al termine delle prove i commissari infliggono a Charles Pic un \"drive through\", da scontare entro i primi cinque giri del Gran Premio, per essere uscito dalla corsia dei box mentre il semaforo era ancora rosso, quando la Q1 era stata interrotta per il problema verificatosi sulla vettura di Vergne.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nAl via le Red Bull Racing partono lentamente e vengono entrambe sorpassate da Romain Grosjean, mentre Lewis Hamilton, con la sua gomma posteriore destra, tocca l'ala anteriore di Sebastian Vettel: la foratura che ne consegue costringer\u00e0 l'inglese prima al pit-stop e poi al ritiro durante l'ottava tornata. Mentre Fernando Alonso supera Nico H\u00fclkenberg poco dopo lo spegnimento dei semafori, in fondo al gruppo un contatto tra Giedo van der Garde e Jules Bianchi costringe entrambi al ritiro. A conclusione del primo giro la classifica vede quindi Grosjean in testa seguito da Mark Webber, Sebastian Vettel, Nico Rosberg, le Ferrari di Felipe Massa e Alonso, H\u00fclkenberg, Sergio P\u00e9rez, Esteban Guti\u00e9rrez e Jenson Button: quest'ultimo sar\u00e0 sorpassato da Kimi R\u00e4ikk\u00f6nen al 6\u00ba giro.\nLe gomme si usurano velocemente e, tra il 10\u00ba e il 14\u00ba giro, tutti i piloti di testa vanno ai box per montare le dure: la strategia migliore \u00e8 quella di H\u00fclkenberg, il primo ad aver cambiato gli pneumatici, che torna in pista davanti alle due Ferrari. Nel frattempo Rosberg, nella ripartenza dopo il pit-stop, rischia il contatto con il sopraggiungente P\u00e9rez e viene, di conseguenza, penalizzato con un \"drive through\". L'unico pilota a non effettuare la sosta \u00e8 Daniel Ricciardo, della Toro Rosso, che si inserisce in quarta posizione.\nAl 19\u00ba giro Alonso passa Massa; il giro seguente lo spagnolo e H\u00fclkenberg sorpassano Ricciardo (che poco dopo va ai box per il cambio degli pneumatici); Felipe Massa commette un errore che permette a Guti\u00e9rrez di avvicinarsi: il messicano non \u00e8 capace di passare, e viene a sua volta superato da Kimi R\u00e4ikk\u00f6nen. Le prime tre posizioni della graduatoria sono sempre occupate da Grosjean, seguito da Webber e Vettel. Al venticinquesimo giro Mark Webber, non riuscendo ad attaccare Grosjean, cambia strategia e passa dalle due alle tre soste: in tal maniera Vettel balza in seconda posizione.\nTre giri dopo Massa inaugura la girandola del secondo pit-stop, seguito a ruota da tutti gli altri piloti di vertice: tuttavia il paulista non rispetta il limite di velocit\u00e0 nella corsia box e viene penalizzato con un \"drive through\", cos\u00ec come Ricciardo, il quale si \u00e8 avvantaggiato uscendo di pista. Sebastian Vettel \u00e8 l'ultimo ad effettuare la sosta, al 36\u00ba passaggio, e torna in pista terzo, a 14\" da Webber ma vicino a Grosjean, che si era fermato al giro 29. Mentre nelle retrovie le posizioni si stabilizzano, gli ultimi giri sono decisivi per la composizione del podio: al passaggio 41 Sebastian Vettel supera Romain Grosjean attaccandolo alla \"Casio Triangle\" e infilandolo in fondo al rettilineo dei box. Nella tornata seguente Webber va ai box per la terza volta e rientra terzo tuttavia, con gomme molto pi\u00f9 fresche, al 52\u00ba giro supera Grosjean. Al 46\u00ba giro Alonso passa infine Hulkenberg sul rettilineo principale, impresa che riesce poi anche a Kimi R\u00e4ikk\u00f6nen al penultimo giro alla chicane Triangle.\nVince quindi Vettel: per lui si tratta della 35\u00aa vittoria in carriera, la nona di questa stagione, la quinta consecutiva; completano il podio Webber e Grosjean. Alonso, giungendo quarto, tiene aperte le sue speranze mondiali ma nel prossimo Gran Premio al tedesco della Red Bull baster\u00e0 arrivare quinto per ottenere il quarto alloro iridato di fila. Col quarto posto Fernando Alonso ottiene il record di punti per un pilota nel mondiale di F1, con 1\u00a0571, superando cos\u00ec Michael Schumacher. Conclude in zona punti anche Esteban Guti\u00e9rrez, settimo, per la prima (e unica) volta in carriera.\nLunghezze iridate anche per Rosberg (8\u00ba), Button (9\u00ba) e Massa (10\u00ba). Per ci\u00f2 che concerne il mondiale costruttori, alla Red Bull manca solo la matematica per trionfare anche quest'anno; alle sue spalle, la Lotus rosicchia 21 punti alla Mercedes e 12 alla Ferrari: saranno questi tre team a giocarsi la piazza d'onore in classifica.\nRisultati.\nI risultati del Gran Premio sono i seguenti:"}
{"id": "4705016", "revid": "16758", "url": "https://it.wikipedia.org/wiki?curid=4705016", "title": "Sault Ste. Marie, Ontario", "text": ""}
{"id": "4705018", "revid": "2069423", "url": "https://it.wikipedia.org/wiki?curid=4705018", "title": "Palazzo imperiale di Ky\u014dto", "text": "Il \u00e8 la residenza imperiale della citt\u00e0 di Ky\u014dto. Fu residenza ufficiale dell'Imperatore del Giappone fino al 1868 e da allora residenza secondaria.\nStoria.\nIl castello divenne la residenza dell'imperatore agli inizi del periodo Edo. Essendo costituito in buona parte di legno la struttura \u00e8 stata preda di incendi nel corso dei secoli; infatti si hanno notizie certe di almeno otto ricostruzioni del complesso di edifici e giardini. La struttura attualmente esistente \u00e8 stata ultimata nel 1851.\nCon il rinnovamento Meiji la capitale fu spostata a Tokyo e l'imperatore trasfer\u00ec la propria residenza ufficiale prima nel castello di Edo e poi nel Palazzo imperiale di Tokyo. Nel 1877 ne \u00e8 stata ordinata la preservazione come monumento nazionale.\nL'imperatore Meiji e i suoi successori (Taish\u014d e Hirohito) continuarono ad usare il castello per molti anni come sede di particolari cerimonie. Al giorno d'oggi viene usato molto raramente poich\u00e9 essendo aperto al pubblico \u00e8 costantemente occupato dai turisti. Inoltre all'interno dell'edificio ha sede la Kunai-ch\u014d, ovvero l'agenzia che si occupa di gestire le propriet\u00e0 e le cerimonie della famiglia imperiale del Giappone."}
{"id": "4705019", "revid": "767487", "url": "https://it.wikipedia.org/wiki?curid=4705019", "title": "Down with Webster", "text": "Down with Webster, o DWW, \u00e8 un gruppo rap rock canadese dell'area The Beaches di Toronto, appartenente all'etichetta Universal Motown.\nI DWW hanno venduto oltre 50.000 album e quasi 500.000 singoli. La band ha avuto nomination per i Juno Award, MuchMusic Video Awards e Canadian Radio Music Awards."}
{"id": "4705020", "revid": "1005847", "url": "https://it.wikipedia.org/wiki?curid=4705020", "title": "Blackburn Segrave", "text": "Il Blackburn Segrave fu un aereo da turismo quadriposto, bimotore e ad ala bassa, sviluppato dall'azienda aeronautica britannica Blackburn Aeroplane &amp; Motor Company negli anni trenta.\nDestinato al mercato dell'aviazione generale, venne realizzato in piccola serie, prodotto sia in Inghilterra dalla Blackburn, che in Italia, su licenza, dalla S.A. Piaggio &amp; C., che lo commercializz\u00f2 come Piaggio P.12.\nStoria del progetto.\nIl modello venne progettato dal pilota automobilistico ed ex pilota da caccia sir Henry Segrave, in quel momento detentore del record mondiale di velocit\u00e0 per veicoli con la KLG Golden Arrow, che dopo aver partecipato alla prima guerra mondiale nei Royal Flying Corps decise di concretizzare la passione per la velocit\u00e0 dedicandosi al raggiungimento di vari primati su terra e sulla superficie dell'acqua. Rimasto legato anche al mondo dell'aviazione decise di avviare lo sviluppo di un velivolo monoplano bimotore a quattro posti a struttura lignea e destinato al mercato dell'aviazione civile per voli turistici.\nPer concretizzare il progetto, Segrave contatt\u00f2 la Saunders-Roe che inizi\u00f2 la costruzione del velivolo, indicato come Saro Segrave Meteor I, costruito nei propri stabilimenti di Cowes. Il prototipo, immatricolato G-AAXP, venne portato in volo per la prima volta il 28 maggio 1930, tuttavia il suo sviluppo risent\u00ec dell'incidente mortale occorso a Segrave il successivo 13 giugno, dopo che aveva appena stabilito un nuovo record di velocit\u00e0 sull'acqua con il motoscafo Miss England II.\nIl velivolo venne presentato a Roma, all'attenzione dell'allora Ministro dell'aeronautica Italo Balbo. In quell'occasione il Ministero si dimostr\u00f2 interessato a stipulare un accordo per l'acquisto di una licenza di costruzione, la quale venne poi ceduta alla Piaggio per avviarne la produzione in serie come Piaggio P.12.\nIn quel periodo la Saunders Roe era impegnata nello sviluppo di altri modelli e non riuscendo a gestire la costruzione di una sua variante metallica, cedette il progetto alla Blackburn, la quale avvi\u00f2 la costruzione, presso gli stabilimenti nei pressi dell'Aeroporto di Brough, di due esemplari realizzati con struttura in alluminio e indicati inizialmente come Blackburn CA.18 Segrave. In seguito la Blackburn cambi\u00f2 le proprie convenzioni di designazione ed il modello venne ribattezzato Blackburn B.1 Segrave.\nIl B.1 Segrave inizi\u00f2 anch'esso un tour dimostrativo in Europa volto a proporre il nuovo modello sul mercato internazionale, tuttavia la Blackburn non riusc\u00ec a sottoscrivere alcun ordine. L'azienda decise comunque di realizzare un terzo esemplare, identificato come Blackburn CA.20 Segrave II, sul quale decise di avviare una serie di test adottando una nuova ala dalla struttura monolongherone.\nModelli realizzati.\nSegrave Meteor (marche G-AAXP)\nSegrave I (marche G-ABFP)\nSegrave I (marche G-ABFR)\nSegrave II (marche G-ACMI)"}
{"id": "4705022", "revid": "61051", "url": "https://it.wikipedia.org/wiki?curid=4705022", "title": "Blackburn B-1 Segrave", "text": ""}
{"id": "4705026", "revid": "61051", "url": "https://it.wikipedia.org/wiki?curid=4705026", "title": "Blackburn B.1 Segrave", "text": ""}
{"id": "4705032", "revid": "21880", "url": "https://it.wikipedia.org/wiki?curid=4705032", "title": "Carpodacus mexicanus", "text": ""}
{"id": "4705033", "revid": "61051", "url": "https://it.wikipedia.org/wiki?curid=4705033", "title": "Piaggio P.12", "text": ""}
{"id": "4705034", "revid": "247222", "url": "https://it.wikipedia.org/wiki?curid=4705034", "title": "Seasons of Your Day", "text": "Seasons of Your Day \u00e8 il quarto album della band statunitense Mazzy Star. \u00c8 stato pubblicato con l'etichetta \"Rhymes of an hour records\" il 24 settembre 2013. \"California\" \u00e8 il primo singolo estratto dall'album.\nIl disco.\nDopo circa un ventennio di silenzio, i Mazzy Star propongono dieci brani dal sound decisamente acustico che spingono l'ascoltatore in una dimensione eterea, sognante e dai contorni sfumati."}
{"id": "4705036", "revid": "1543377", "url": "https://it.wikipedia.org/wiki?curid=4705036", "title": "Coppa Italia 2013-2014 (pallanuoto femminile)", "text": "La Coppa Italia 2013-2014 \u00e8 la terza edizione del trofeo organizzato dalla FIN. Come in campo maschile, la competizione ha aperto la stagione 2013-2014 delle squadre di club. Le gare sono iniziate il 4 ottobre 2013 e si sono concluse con la \"Final Four\" il 7 e 8 marzo 2014.\nI club partecipanti sono i dieci iscritti al campionato di Serie A1. Si disputa una fase preliminare a gironi e in seguito la \"Final Four\", disputata nella Piscina Comunale di Rapallo.\nNella terza edizione il trofeo \u00e8 stato assegnato al Rapallo, per la vittoria ai rigori ottenuta nella finale contro la Orizzonte CT.\nFase preliminare.\nLe squadre sono state divise in tre gironi; le prime classificate e la migliore delle seconde hanno avuto accesso alla \"Final Four\".\nFinal Four.\nLa \"Final Four\" si \u00e8 disputata nella Piscina Comunale di Rapallo il 7 e 8 marzo 2014. La miglior seconda, la Rari Nantes Imperia, \u00e8 stata determinata dagli scontri diretti disputati nel girone di andata del campionato fra le tre seconde classificate del primo turno di coppa.\nClassifica marcatrici.\nLe giocatrici in grassetto sono ancora attive nella competizione. "}
{"id": "4705042", "revid": "736476", "url": "https://it.wikipedia.org/wiki?curid=4705042", "title": "Aleksei Fedorchenko", "text": ""}
{"id": "4705043", "revid": "1543377", "url": "https://it.wikipedia.org/wiki?curid=4705043", "title": "Istituto dei sordi di Torino", "text": "L'Istituto dei Sordi di Torino Onlus \u00e8 una fondazione senza scopo di lucro, con sede in Pianezza, Viale San Pancrazio n\u00b0 65\nSi tratta di una delle pi\u00f9 antiche e vitali istituzioni italiane dedicate all'educazione dei sordi: le attivit\u00e0 sono iniziate infatti nel 1814, con l'opera di Giovanni Battista Scagliotti presso varie istituzioni benefiche torinesi, per poi confluire, nel 1835 nella Regia Scuola Normale per i Sordo-Muti, diretta dal sacerdote Francesco Bracco ed eretta in ente morale con decreto del gennaio 1838 dal Re di Sardegna Carlo Alberto.\nL'Istituto ebbe la sua prima importante sede in via Assarotti n\u00b0\u00b0 12, in pieno centro a Torino, via dedicata ad Ottavio Assarotti, l'educatore dei sordi genovese, cosiddetto \"padre dei sordomuti\", perch\u00e9 uno dei primi insegnanti specializzati in Italia, fondatore dell'omonimo Istituto in Genova.\nLa sede di via Assarotti venne inaugurata nel 1865 e costruita grazia al lascito della contessa Ottavia Masino di Mombello. In quell'edificio l'Istituto rimarr\u00e0 per cento anni precisi, fino al trasferimento nella pi\u00f9 ampia sede di Pianezza, a pochi chilometri dalla citt\u00e0, costruita \"ex novo\" sul modello dei campus americani, con biblioteca, palestra, aule, teatro e un ampio parco, su di un terreno di oltre tre ettari.\nL'Istituto dei Sordi di Torino offre un articolato sistema di servizi, tra cui:"}
{"id": "4705052", "revid": "830939", "url": "https://it.wikipedia.org/wiki?curid=4705052", "title": "Wayne Shanklin", "text": "Biografia.\nHa scritto molte canzoni di successo come \"Primrose Lane\" (1959), registrata da Jerry Wallace, e \"Jezebel\", registrata nel 1951 da Frankie Laine.\nLa sua composizione pi\u00f9 nota \u00e8 la sua \"Chanson d'amour\", registrata per la prima volta nel 1958 in due versioni da Art e Dotty Todd e dalle The Fontane Sisters. La canzone \u00e8 stata successivamente reinterpretata da The Lettermen nel 1960 e ripresa dal quartetto jazz The Manhattan Transfer nel 1976.\nHa fondato l'etichetta discografica indipendente Signet Records a Los Angeles nel 1959. Nel 1964 si \u00e8 sposato con la sua segretaria Victoria Hamway. La sua prima canzone di successo fu \"The Big Hurt\" (1959). Shanklin ha scritto anche \"West of the Wall\", interpretata da Toni Fisher (1962). Per quanto riguarda suoi brani inseriti in film, \"Kiss Me Quick\" fa parte della colonna sonora del film di Randolph Scott \"Shoot-Out at Medicine Bend\" (1957). Ha composto anche le musiche del film \"Angel Baby\" (1961).\nMuore nel giugno 1970 per un attacco cardiaco.\nIn diversi film sono state utilizzate le sue musiche: tra questi \"I colori della vittoria\" di Mike Nichols (1998), e \"Eyes Wide Shut\" di Stanley Kubrick (1999)."}
{"id": "4705056", "revid": "287204", "url": "https://it.wikipedia.org/wiki?curid=4705056", "title": "Bernard van Merode (1510-1591)", "text": "Biografia.\n\"Bernard de Merode\" o \"Bernard van Merode\" era signore di Rummen (Geetbets) e, dal suo matrimonio, proprietario del castello di Houthem (Kapelle-op-den-Bos). \nSuo padre Richard \u00e8 stato borgomastro del Principato vescovile di Liegi pi\u00f9 volte. Sua madre gli lasci\u00f2 in eredit\u00e0 la terra di Waroux (Ans) in Hesbaye.\nRiformista convinto, Bernard de Merode prese parte al compromesso dei nobili del 1565 e componeva la delegazione che nel 1566 consegn\u00f2 la seconda petizione dei nobili alla Reggente del Re di Spagna, Margherita di Parma.\nFernando \u00c1lvarez de Toledo duca d'Alba, nominato al posto di Margherita, espropri\u00f2 i suoi possedimenti nel 1568 e Bernard fugg\u00ec con la sua famiglia a Colonia.\nBernard de Merode fu militare al servizio del principe Guglielmo d'Orange. Il 30 agosto 1572 conquist\u00f2 la citt\u00e0 di Malines per il principe. Dopo un mese gli avversari del principe aprirono le porte alle truppe spagnole in arrivo in forze. Nonostante la resa hanno depredato la citt\u00e0 ed infierito sulla popolazione. La furia spagnola a Mechelen sarebbe entrata nella storia. Quando il 1\u00ba ottobre 1572 gli armati di Bernard de Merode si ritirarono da Mechelen a Dendermonde, le chiese lungo il percorso di Lippelo (Sint-Amands) e Malderen (Londerzeel) furono saccheggiate dalle sue truppe.\nDal 1581 fu vice di Guglielmo d'Orange in Frisia, dove si fece cos\u00ec odiare che egli venne richiamato e nel 1583 fu sostituito da Guglielmo Luigi, conte di Nassau-Dillenburg.\nMatrimonio e discendenza.\nSpos\u00f2 Maria di Zevenbergen. Dal suo matrimonio ebbe i figli:"}
{"id": "4705061", "revid": "1305772", "url": "https://it.wikipedia.org/wiki?curid=4705061", "title": "Elisa Sciuto", "text": "Biografia.\nNata a Catania nel 1979, esordisce a teatro nel 1994 e nel cinema nel 1996 (\"I briganti di Zabut\" di Pasquale Scimeca, \"Cuore scatenato\" di Gianluca Sodaro, \"Casa Eden\" di Fabio Bonzi, \"Agente matrimoniale\" di Christian Bisceglia).\nTrasferitasi a Roma, prosegue la sua carriera come attrice per la tv (\"La squadra\", \"Carabinieri\", \"Agrodolce\") e per spot pubblicitari (Telecom, Buitoni, Eni, Lierac, Grand Soleil, Original Marines); conseguito il master in giornalismo continua come conduttrice per tv e inizia a scrivere per Raifutura, Recensito.net, Startv, VIP, Mondo in Blue (magazine di bordo della compagnia aerea Bluepanorama).\nNel 2008 \u00e8 inviata per \"Pirati\", su Rai 2, per diventare giornalista l'anno successivo e condurre il programma sportivo \"Aspettando Il processo di Biscardi\", affiancando inoltre Aldo Biscardi nel programma \"Il processo di Biscardi\". Dal 2010 realizza e presenta il programma \"Nonsolocinem@\" sul canale La3 di Sky, lavora come corrispondente per la rivista inglese \"Empire\" e per Glamour tv per i principali eventi di cinema e spettacolo in Italia.\nDa ottobre 2011 conduce inoltre il notiziario serale di Teleroma 56, emittente per la quale gestisce reportage di cronaca, cinema, politica e attualit\u00e0; dal 2012 recensisce in anteprima i film in uscita nelle sale sull'emittente radiofonica R101.\nDal dicembre 2013 conduce MyWay di Autostrade per l'Italia S.p.A., notiziario sulla viabilit\u00e0 nazionale in onda su Sky TG24 e Sky Meteo 24.\nNel 2017 passa al programma \u201cL\u2019aria che tira\u201d, in onda su LA7, per poi entrare in Mediaset, dove lavora prima per \u201cSupercinema\u201d, poi per \u201cL\u2019Almanacco del TG4\u201d.\nSempre nello stesso anno inizia l\u2019esperienza radiofonica con Radio Zeta, l\u2019italiana di RTL 102.5, dove conduce \u201cAperizeta\u201d, per il quale si aggiudica il premio Microfono d\u2019Oro 2018."}
{"id": "4705062", "revid": "410660", "url": "https://it.wikipedia.org/wiki?curid=4705062", "title": "Ammutta Muddica", "text": ""}
{"id": "4705064", "revid": "287204", "url": "https://it.wikipedia.org/wiki?curid=4705064", "title": "Audax Modena", "text": "L'Audax Modena \u00e8 stata una societ\u00e0 di pallavolo femminile italiana con sede a Modena, cinque volte vincitrice del massimo campionato italiano tra il 1953 e il 1959.\nStoria.\nNel 1949 si creano i primi campi da pallavolo ai lati dello Stadio comunale di Modena e Fibbia, Razzoli e Bonomi fondano la CISPA, Circolo sportivo pallavolo. Allena Danilo Fibbia, che ha appreso la pallavolo dagli statunitensi durante la prigionia in Algeria. L'anno seguente una scissione porta una parte della squadra a confluire nell'Indomita, mentre l'altra con Fibbia fonda l'Audax.\nLa squadra vince il titolo nazionale di serie A negli anni 1953, 1956, 1957, 1958, 1959.\nSi scioglie per difficolt\u00e0 finanziarie nel 1959, dopo la vittoria del quinto scudetto."}
{"id": "4705067", "revid": "537521", "url": "https://it.wikipedia.org/wiki?curid=4705067", "title": "Giovanni Salemi-Pace", "text": "Biografia.\nGi\u00e0 laureatosi a Palermo in architettura (il 12 giugno 1866), viene inviato presso l'Istituto tecnico superiore di Milano per il triennio 1867-1869. Nel 1872 \u00e8 professore incaricato dell'insegnamento della Topografia e del Disegno Topografico, libero insegnante di Idraulica e Costruzioni fluviali nella Scuola d'Applicazione per gl'Ingegneri della Regia Universit\u00e0 di Palermo. Si laurea a Milano in ingegneria nel 1886.\nNel 1890 organizza la Galleria del Lavoro per l'Esposizione Nazionale di Palermo (1891-1892). Nel 1892 gli viene affidata la commemorazione1 per la morte di Giovan Battista Filippo Basile. \nNel periodo 1897-1900 e nel 1905-06 \u00e8 presidente del Collegio degli Ingegneri ed Architetti di Palermo; dal 1903 \u00e8 ordinario di Meccanica nella Regia Universit\u00e0 di Palermo. Nel 1909 \u00e8 direttore2 della Scuola di Applicazione di Palermo; nel 1921 fa parte del Consiglio direttivo della Scuola di Applicazione di Palermo insieme con Ernesto Basile e Carlo Folco.\nNote.\n1. \"G. B. Filippo Basile \"in \"A G. B. F. Basile. Gli Allievi\", Palermo 1892, pp.\u00a05\u201310.\n2. Carica che riveste anche nel 1919."}
{"id": "4705073", "revid": "298229", "url": "https://it.wikipedia.org/wiki?curid=4705073", "title": "Clyde (nome)", "text": "Origine e diffusione.\nSi basa sul nome del Clyde, un fiume della Scozia, o su un cognome da esso derivato, quindi fa parte di quella nutrita schiera di nomi ispirati ai fiumi, insieme con Nilo, Eridano, Giordano, Sabrina, Shannon e Volturno.\nIl toponimo \"Clyde\" \u00e8 di origine ignota, probabilmente celtica. Secondo alcune ipotesi, sarebbe legato ad un termine imparentato con il latino \"cloaca\", e avrebbe il letterale significato di \"pulente\", \"che pulisce\", mentre secondo altre ricostruzioni sarebbe da ricondursi a \"kluto\" (\"fama\", \"notoriet\u00e0\") o \"klus\" (\"sentire\"; le cascate del Clyde sono molto rumorose), due termini derivati dalla stessa radice. Nel periodo di dominazione romana, il fiume era chiamato \"Clota\", che era probabilmente anche il nome di una dea fluviale ad esso associata.\nL'uso come nome proprio di persona prese il via negli Stati Uniti, a met\u00e0 del XIX secolo, forse in onore di sir Colin Campbell che venne nominato \"Barone di Clyde\" nel 1858. Ebbe il suo picco di popolarit\u00e0 tra il 1890 e il 1910, poi il suo utilizzo cal\u00f2 drasticamente; a ci\u00f2 potrebbe essere dovuto lo \"slang\" diffusosi dagli anni quaranta \"clyde\", indicante una persona seriosa e poco portata per la cultura e la musica pop.\nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "4705075", "revid": "1543377", "url": "https://it.wikipedia.org/wiki?curid=4705075", "title": "Lactodurum", "text": "Lactodurum fu una citt\u00e0 fortificata della Britannia romana, che sorgeva lungo la strada romana chiamata Watling Street, oggi nota come strada nazionale A5.\nSopra di essa oggi sorge Towcester, nella contea inglese del Northamptonshire.\nSorgeva sulla riva meridionale di un'ampia ansa del fiume Tove. L'insediamento si estendeva su una superficie di circa 11,25 ettari e distava circa 200\u00a0m dal punto di attraversamento del fiume.\nTowcester rivendica di essere la pi\u00f9 antica citt\u00e0 del Northamptonshire e, per il fatto che sono stati effettuate rinvenimenti risalenti all'et\u00e0 del ferro, uno dei pi\u00f9 antichi insediamenti del paese ad essere abitati con continuit\u00e0. Vi sono riscontri del fatto che Towcester fu popolata sin dal Mesolitico. Nell'area si trovano anche sepolture dell'et\u00e0 del ferro.\nWatling Street.\nIn epoca romana, la Watling Street attraversava l'area di \"Lactodurum\", forse un forte con guarnigione.\nAlcune persone del luogo ritengono che l'insediamento originario preromano fosse ubicato circa 900\u00a0m a sud dell'attuale citt\u00e0, sulla sommit\u00e0 della collina, ove si incrociavano un tratto della strada con direzione nord-sud (poi divenuta parte della romana Watling Street) e un tratturo avente andamento est-ovest (oggi corrispondente a una strada secondaria chiamata \"cow pastures\"), e che l\u00ec ci fosse un piccolo insediamento del tipo della stazione di posta.\nNei pressi della citt\u00e0, sono situati due siti che potrebbero essere stati i campi di battaglia della Battaglia della strada Watling, combattuta nel 61\u00a0d.C.; questi sono Church Stowe, situato 7\u00a0km a nord e Paulerspury, che si trova 5\u00a0km a sud.\nIl forte fu da presto rimpiazzato da un insediamento civile, che potrebbe essere cresciuto intorno ad esso.\nGli edifici in legno della fine del I secolo furono sostituiti con edifici in pietra nel secolo successivo, giungendo a includere una probabile \"mansio\".\nVerso la met\u00e0 del II secolo, c'erano numerose botteghe allineate lungo i lati delle strade.\nLe residenze private del III e del IV secolo furono decorate con pavimenti musivi e dipinte con gesso decorativo.\nDescrizione.\n\"Lactodurum\" era cinta da mura che erano rinforzate in parecchi punti da torri di pietra e laterizio.\nFino agli anni '60 del XX secolo, era ancora possibile vedere i resti di una di queste torri, ma fu poi demolita per far posto alla costruzione di un centralino telefonico.\nIl muro era anche circondato da un fossato, parte del quale divenne il \"Mill Leat\", sul lato orientale della citt\u00e0.\nSi ritiene che l'attuale chiesa di Saint Lawrence a Towcester sorga sul sito di un ampio edificio pubblico romano, forse un tempio, sebbene in quest'area dovesse sorgere anche un impianto termale. Si possono vedere piccoli frammenti di pavimentazione romana nei pressi del locale caldaia della chiesa.\nIl borgo romano era formato da edifici in legno e massone posti all'interno di piccoli appezzamenti rettangolari, che probabilmente rappresentavano piccole propriet\u00e0.\nVi sono comunque riscontri di una notevole attivit\u00e0 industriale, in particolare la lavorazione del ferro, del bronzo, del piombo e del peltro e la produzione di ceramica."}
{"id": "4705078", "revid": "392684", "url": "https://it.wikipedia.org/wiki?curid=4705078", "title": "Adolphe Gesch\u00e9", "text": "Biografia.\nNato il 25 ottobre 1928 a Uccle (Bruxelles, Belgio), in seno a una famiglia borghese cosmopolita. Durante la sua giovinezza, studia scienze umanistiche al Collegio San Pedro di Uccle. In seguito, inizia i suoi studi universitari, conseguendo la laurea in Filosofia presso la St. Louis School of Brussels. Nel 1952 ottiene il grado di Dottore in Filosofia presso l'Universit\u00e0 Cattolica di Lovanio, con una tesi intitolata \"La technique et l'organisation des transmissions militaires \u00e0 l'\u00e9poque de Polybe\".\nNel 1951 entra nel seminario di Malines e viene ordinato sacerdote nel 1955. L'anno seguente ottiene la nomina a cappellano militare; negli anni 1959-1960, come vicario esercita il suo ministero sacerdotale nella parrocchia di Santa Susana a Schaerbeek. Continua i suoi studi universitari, nel 1957 ottiene la laurea in teologia presso l'Universit\u00e0 Cattolica di Lovanio, con una indagine su Didimo di Alessandria, dal titolo \"Recherches r\u00e9centes sur l'oeuvre dogmatique de Didyme d'Alexandri\"e e nel 1958, un dottorato in teologia con una tesi dal titolo \"Commentaire sur les Psaumes d\u00e9couvert \u00e0 Toura. \u00c9tude documentaire et litt\u00e9raire\".\nIn seguito, si dedica alla ricerca della cristologia dei manoscritti. Nel 1962, ottiene il grado per insegnare teologia. Negli anni successivi, dal 1962-1969, si dedica all'insegnamento della teologia morale presso il Seminario Maggiore di Malines, contemporaneamente i corsi di teologia dogmatica speciale nella stessa facolt\u00e0 teologica lovaniense. Ben presto, nel 1966 \u00e8 ottiene la nomina di professore straordinario e nel 1969 diventa professore ordinario presso questa universit\u00e0.\nDal 1987 crea e organizza presso la Facolt\u00e0 di Teologia dell'Universit\u00e0 Cattolica di Lovanio i cosiddetti \"Colloques Gesch\u00e9\", che si svolgono ogni due anni. Inoltre, dal 1992, riconosciuto ormai come un eminente teologo, Gesch\u00e9 diviene membro della Commissione Teologica Internazionale per due periodi di cinque anni. Nella Facolt\u00e0 di Teologia dell'Universit\u00e0 Cattolica di Lovanio, Gesch\u00e9 ha l'opportunit\u00e0 di sviluppare il suo pensiero e la sua riflessione teologica. Accanto al suo pensiero teologico articolato in \"Dio per pensare\", Gesch\u00e9 scrive due volumi di un'altra serie intitolata \"Pensieri per pensare\", un lavoro che viene pubblicato dopo la sua morte. In questi due testi sono raccolti, come frammenti, brevi pensieri, riflessioni e citazioni.\nNel 1993 \u00e8 stato riconosciuto con il premio del Cardinal Mercier, poi nel 1996 \u00e8 stato eletto \"Membro Corrispondente della Sezione di Scienze morali e politiche\" della Reale Accademia delle Scienze, Lettere e Belle Arti del Belgio, diventandone membro dal 2002. Nel 1997 \u00e8 stato nominato \"Grand Officier de l'Ordre de la Couronne\" e nel 1998 \u00e8 stato premiato con il \"Scriptores christiani\" per l\u00ecnsieme della sua opera teologica, e lo stesso anno gli viene dato il \"Grande Premio di Filosofia\" dell'Accademia Francese.\nNel 1995, dopo una lunga carriera accademica e di insegnamento, va in pensione dopo aver sviluppato un lavoro cos\u00ec intenso scrivendo libri, articoli e, in pi\u00f9, sistemando i Colloque Gesch\u00e9.\nMuore il 30 novembre 2003 in un ospedale di Louvain-la-Neuve, dove pochi giorni prima di morire, confid\u00f3 alla sua famiglia: \"La mia passione fu Dio. Io non ho un'altra parola per dirlo\u201d."}
{"id": "4705080", "revid": "115399952", "url": "https://it.wikipedia.org/wiki?curid=4705080", "title": "GNS3", "text": "GNS3 \u00e8 un software open source che simula reti complesse in maniera realistica senza aver bisogno di hardware di rete dedicato. Possiede un'interfaccia grafica e funziona su pi\u00f9 sistemi operativi, basandosi su altri software:"}
{"id": "4705085", "revid": "247222", "url": "https://it.wikipedia.org/wiki?curid=4705085", "title": "Highlights and Low Lives", "text": "Highlights and Low Lives \u00e8 il nono album dei Blue Cheer, fu pubblicato nel 1990 dall'etichetta Thunderbolt Records e prodotto da Roland Hoffman e Jack Endino."}
{"id": "4705091", "revid": "46722", "url": "https://it.wikipedia.org/wiki?curid=4705091", "title": "Philip di Norvegia", "text": ""}
{"id": "4705107", "revid": "1573940", "url": "https://it.wikipedia.org/wiki?curid=4705107", "title": "Anolis proboscis", "text": "Anolis proboscis () \u00e8 un piccolo sauro della famiglia Dactyloidae, endemico dell'Ecuador. \nDescrizione.\n\u00c8 un piccolo sauro, lungo da 54 a 78 mm, caratterizzato da un marcato dimorfismo sessuale: il maschio presenta una caratteristica protuberanza in corrispondenza del naso che gli ha valso, in lingua inglese, la denominazione di \"Pinocchio anole\".\nDistribuzione e habitat.\nL'areale di questa specie \u00e8 limitato al versante occidentale delle Ande nei pressi della citt\u00e0 di Mindo, ad altitudini comprese tra i 1 200 e 1 650 m s.l.m.). Occupa una superficie di circa 33 km2 con non pi\u00f9 di cinque localit\u00e0 di avvistamento. L'entit\u00e0 della popolazione non \u00e8 nota, anche se alcuni zoologi hanno osservato una relativa abbondanza di esemplari in alcuni siti.\nL'habitat \u00e8 quello di foresta pluviale montana tipico della regione andina nella provincia del Pichincha. \nConservazione.\nLa specie fu scoperta nel 1953, nella provincia del Pichincha, ma non fu pi\u00f9 vista dagli anni 1960 al 2005, tanto da farla considerare estinta per un lungo periodo di tempo.\nAl 2011, secondo lo IUCN, il suo stato di conservazione rimane comunque problematico: la specie, infatti, \u00e8 classificata \"in pericolo\" di estinzione a causa dell'areale ridotto e della distruzione dell'habitat dovute all' attivit\u00e0 di disboscamento operata dall'uomo."}
{"id": "4705108", "revid": "2056951", "url": "https://it.wikipedia.org/wiki?curid=4705108", "title": "Eystein Meyla", "text": "Biografia.\nEysten era figlio di Re Eystein II di Norvegia. Il suo soprannome \"Meyla\" o \"M\u00f8yla\" significava signorina. Suo padre fu Re di Norvegia dal 1142 al 1157, co-regnando assieme ai suoi fratelli Inge Haraldsson e Sigurd Munn. Eystein II fu ucciso durante gli scontri per il potere contro suo fratello Inge in una delle prime fasi delle Guerre civili norvegesi. I suoi sostenitori dapprima si riunirono attorno alla figura di Haakon Herdebrei, figlio illegittimo di Sigurd e nipote di Eystein, ma fu sconfitto dal conte Erling Skakke nel 1162 a Sekken vicino alla citt\u00e0 di Ve\u00f8ya nella regione di Romsdalen.\nLa fazione dei Birkebeiner si form\u00f2 nel 1174 attorno alla figura di Eystein Meyla. Essi presero il controllo della citt\u00e0 di Trondheim e proclamarono Eystein re presso la Thing di \u00d8retinget nel 1176. I Birkebeiner si ribellarono poi al conte Erling Skakke e a suo figlio Magnus Erlingsson che regnava col nome di Magnus V di Norvegia dal 1161 al 1184.\nNel Gennaio del 1177 i Birkebeiner vennero sconfitti nella Battaglia di Re (\"Slaget p\u00e5 Re\") nel Vestfold. Eystein riusc\u00ec a sopravvivere ma venne successivamente ucciso da un contadino mentre cercava ospitalit\u00e0. La battaglia \u00e8 l'ultima ad essere menzionata nel Heimskringla di Snorri Sturluson che \u00e8 anche la fonte principale delle notizie giunte su questi eventi e sulla vita di Eystein. \nDopo la morte di Eystein, il capo dei Birkebeiner divenne Sverre Sigurdsson che divent\u00f2 re col nome di Sverre I di Norvegia e regn\u00f2 dal 1184 al 1202."}
{"id": "4705116", "revid": "767487", "url": "https://it.wikipedia.org/wiki?curid=4705116", "title": "Episodi de Le streghe dell'East End (prima stagione)", "text": "La prima stagione della serie televisiva Le streghe dell'East End (\"Witches of East End\") \u00e8 stata trasmessa in prima visione dalla rete televisiva statunitense Lifetime dal 6 ottobre al 15 dicembre 2013.\nIn Italia la stagione \u00e8 stata trasmessa in prima visione dal 3 dicembre 2013 al 18 febbraio 2014 su Fox Life.\nMagie, inganni e bugie.\nTrama.\nUna donna identica a Joanna, dopo aver scagliato un incantesimo in un parco, aggredisce una coppia di anziani uccidendo il marito e mandando in coma la moglie. Nel frattempo si sta celebrando la festa di fidanzamento tra Freya e Dash, il suo avvenente e facoltoso fidanzato. La festa si movimenta quando si presenta il fratello di Dash, Killian, che Freya aveva sognato di baciare la notte precedente pur non conoscendolo affatto. Anche Killian sembra aver fatto lo stesso sogno e sembra essersi presentato alla festa solo per Freya, tra i due c'\u00e8 un'inspiegabile attrazione che li spinge a baciarsi di nascosto nella realt\u00e0. Durante la festa, Ingrid la sorella maggiore di Freya, girovagando per la casa trova una foto che sembra appartenere al secolo precedente, nella quale sono ritratte lei e un'altra donna che non conosce (si scoprir\u00e0 esser sua zia Wendy). Il giorno seguente Ingrid, che ha trascorso la sua vita a studiare la magia pur essendo totalmente scettica al riguardo, fa per gioco un incantesimo di fertilit\u00e0 ad una sua amica che non riesce a rimanere incinta, ma il giorno dopo la ragazza rimane effettivamente incinta, attribuendo il merito della gravidanza proprio all'incantesimo fatto da Ingrid che rimane perplessa dall'accaduto. Nel frattempo in citt\u00e0 arriva Wendy, la sorella di Joanna, afflitta dalla maledizione di poter prendere le sembianze di un gatto nero e di avere 9 vite. Wendy \u00e8 tornata per avvisare Joanna del fatto che i tarocchi hanno previsto un grave pericolo per lei e le sue figlie: qualcuno infatti vuole \u201cucciderle definitivamente\u201d. La maledizione di Joanna, infatti, \u00e8 quella di far nascere e rinascere le sue due bambine in eterno, vederle crescere educandole alla magia, ma non vederle invecchiare, perch\u00e9 Freya e Ingrid muoiono sempre prima dei 30 anni. Una volta che Joanna si trova a seppellirle e a compiangerle, \u00e8 di nuovo incinta al nono mese di Ingrid e la storia ricomincia. Un giorno in cui la casa \u00e8 vuota, il mutaforma con le sembianze di Joanna entra nel salotto e libera da un dipinto un uomo che vi era stato imprigionato da Freya in una delle sue vite precedenti. Egli era stato innamorato di Freya e aveva provato ad ucciderla perch\u00e9 lei si era rifiutata di sposarlo. Il mutaforma, facendo leva sul suo senso di vendetta, vuole che lui attacchi Freya per ucciderla. L'uomo si reca nel bar in cui lavora Freya che nel frattempo sta giocando a freccette con Killian, dal quale continua ad essere attratta, e la imprigiona in un quadro degli anni '20. Se Freya morir\u00e0 nel quadro morir\u00e0 definitivamente anche nella realt\u00e0. Wendy viene pugnalata dal mutaforma e Joanna la trova moribonda in cucina. Le due capiscono il piano del mutaforma perch\u00e9 notano che l'uomo \u00e8 scappato dal quadro e immaginano che cosa voglia fare, ma proprio quando decidono il da farsi la polizia bussa alla loro porta perch\u00e9 la donna che era stata aggredita dal mutaforma si \u00e8 svegliata e ha riconosciuto Joanna come il suo aggressore. Wendy muore sfruttando un'altra delle sue nove vite. Joanna spiega velocemente a Ingrid che \u00e8 una strega e che dietro ad uno scaffale trover\u00e0 il necessario per salvare la vita a sua sorella.\nVendetta senza tempo.\nTrama.\nIngrid trova il libro degli incantesimi di famiglia e decide di usarne uno per riportare in vita sua zia Wendy, non sapendo che ha pi\u00f9 vite, come i gatti. Quando Wendy si sveglia rimprovera la nipote perch\u00e9 ogni volta che viene usato un incantesimo della resurrezione una persona cara a colui che ha fatto l'incantesimo muore poich\u00e9 la magia tende a voler ripristinare un equilibrio, quindi qualcuno caro a Ingrid morir\u00e0 per questo. Joanna nel frattempo \u00e8 in prigione e chiede di poter parlare con il suo avvocato, un uomo che sa che \u00e8 una strega e che riuscirebbe a farla uscire di prigione solo su ingente cauzione. Freya \u00e8 ancora intrappolata nel quadro del pub con Doug, l'uomo la vuole uccidere appiccando un incendio all' interno del quadro stesso. Tuttavia Freya riesce a colpire Doug e a rubargli il coltello magico che lui avrebbe usato per uscire dal quadro prima di soccombere anche lui all'incendio. Una volta uscita dal quadro Freya crede di essere tra le braccia di Killian, ma in realt\u00e0 a baciarla \u00e8 Dash. Ingrid credendo che Freya sia ancora intrappolata nel quadro fa un incantesimo creando un varco tra quadro e realt\u00e0 che permette anche a Doug di uscire.\n Dopo Dash si reca al porto dove \u00e8 ormeggiata la barca del fratello e tenta di corromperlo affinch\u00e9 lasci la citt\u00e0, poich\u00e9 ha visto che tra lui e Freya c'\u00e8 molta attrazione, Killian per\u00f2 rifiuta. Joanna riesce a far arrivare alle figlie e alla sorella il messaggio di cercare i soldi per la cauzione all'interno di una bara al cimitero poich\u00e9 li aveva nascosti l\u00ec preventivamente in caso di necessit\u00e0. Joanna esce di prigione e si trova a dover affrontare le figlie che sono arrabbiate con lei perch\u00e9 non aveva detto loro chi erano veramente. Freya se ne va arrabbiata e scappa al porto da Killian con il quale sta romanticamente a guardare le stelle, invece Ingrid rimane a casa con la madre e la zia. Mentre le tre stanno parlando Joanna nota che Doug non \u00e8 pi\u00f9 nel suo quadro e chiede a Ingrid e Wendy che cosa ne \u00e8 stato del quadro appeso nel bagno del pub una volta che Freya \u00e8 riuscita a scappare. Le tre si recano al pub per controllare, ma quando Freya torna a casa da sola viene attaccata da Doug che la vuole affogare nella vasca da bagno, in quel momento arrivano Wendy, Joanna e Ingrid che riescono a salvarla e ad intrappolare nuovamente Doug in un quadro che decidono di seppellire. Nella scena finale il mutaforma incide un simbolo su un albero del giardino di casa Beauchamp.\nApprendiste streghe.\nTrama.\nWendy insegna la magia a Freya e Ingrid mentre Joanna deve affrontare i propri problemi. Nel frattempo, Ingrid cerca di riparare alle conseguenze dell'incantesimo della resurrezione, usato per riportare in vita Wendy, usando un altro incantesimo ideato da lei stessa, ma finisce di mettere in pericolo la propria vita. Freya trova difficolt\u00e0 di controllare sia la magia sia i sentimenti per il fratello del suo fidanzato, Killian.\nAppuntamento con la morte.\nTrama.\nIngrid lotta con i suoi sentimenti per Adam. Wendy va a sedurre un uomo, Leo Wingate, con l'intenzione di rubare un esemplare farfalla insolita ed usarla su Maura Thatcher, la signora che \u00e8 sopravvissuta e che ha sporto denuncia contro Joanna. Freya usa un incantesimo per migliorare il rapporto tra Dash e Killian e per raccoglierli una sera a cena, ma la cosa non va come lei sperava. Ingrid cede ai suoi sentimenti per Adam prima che la maledizione lo uccide.\nCorto circuito.\nTrama.\nL'incantesimo di Wendy rende mentalmente instabile Maura Thatcher e, in questo modo, Joanna, in mancanza di testimoni, vince la causa. Ingrid invoca lo spirito Adam e accidentalmente permette anche ad un altro spirito di tornare, il quale torna da Dash e da Killian per rimediare ad un torto fatto in passato. Col risultato che Killian viene fulminato e finisce in ospedale."}
{"id": "4705117", "revid": "767487", "url": "https://it.wikipedia.org/wiki?curid=4705117", "title": "Oscar Bongard", "text": "Carriera.\nNazionale.\nHa partecipato ai Giochi Olimpici del 1920 senza per\u00f2 scendere in campo."}
{"id": "4705122", "revid": "744595", "url": "https://it.wikipedia.org/wiki?curid=4705122", "title": "TY-103", "text": ""}
{"id": "4705123", "revid": "744595", "url": "https://it.wikipedia.org/wiki?curid=4705123", "title": "DBDPE", "text": ""}
{"id": "4705125", "revid": "599013", "url": "https://it.wikipedia.org/wiki?curid=4705125", "title": "Ren\u00e9 Petit", "text": "Biografia.\n\u00c8 figlio di un ingegnere francese che era responsabile ferroviario di un'azienda nel nord della Spagna. La madre \u00e8 spagnola. A 12 si trasferisce a Madrid dove inizia a giocare a calcio assieme al fratello Jean nelle giovanili del frequentando il college Del Pilar.\nCarriera.\nClub.\nDopo aver giocato nelle giovanili del Real Madrid, Petit arriva nella prima squadra. Nel 1916 raggiunge la finale di Coppa del Re ma perde 4-0 contro l'Athletic Bilbao. L'anno seguente si rende protagonista della vittoria in Coppa contro l'Arenas Getxo (2-1) realizzando una delle due reti dei \"Blancos\" dopo aver superato tutta la difesa avversaria. Considerato come un calciatore moderno all'epoca grazie ad una formidabile condizione fisica e un senso del gioco sorprendente, oggi \u00e8 visto come uno dei pi\u00f9 grandi calciatori al pari di Alfredo Di St\u00e9fano. Con il Real Madrid gioca 29 incontri e sigla 13 marcature.\nDal 1917 Petit gioca per il Real Uni\u00f3n de Ir\u00fan. Contemporaneamente continua gli studi a Madrid, dovendo recarsi in moto a Irun per giocare le partite di domenica. Nel 1918 raggiunge nuovamente la finale di Coppa del Re sconfiggendo il Real Madrid, sua ex squadra, per 2-0. Nello stesso anno vince il campionato regionale del nord.\nNel 1918 viene richiamato in Francia per il servizio militare, riuscendo a sfuggire alla prima guerra mondiale a differenza di suo fratello Jean, che ferito al fronte pose prematuramente fine alla propria carriera da calciatore. Tra il 1918 e il 1920 veste i colori dello Stade Bordelais Universit\u00e9 Club.\nNel 1920 fa il suo ritorno in Spagna debuttando in un campionato professionistico, pur continuando i suoi studi, con la societ\u00e0 basca del Real Uni\u00f3n dove rimane fino al termine della carriera da calciatore, nel 1934. In questi anni ottiene diversi successi, vincendo due Coppe del Re e arrivando in finale della stessa competizione nel 1922. Inoltre vince otto edizioni del torneo regionale Guip\u00fazcoa.\nNella stagione 1929-1930 nasce il primo campionato calcistico nazionale regolamento dalla federazione calcistica della Spagna. Petit totalizza 49 presenze e 10 reti fino al 1934, anno nel quale d\u00e0 il suo addio al calcio professionistico.\nNazionale.\nEsordisce in Nazionale il 29 agosto del 1920 nella vittoria contro l'Italia (3-1) alle Olimpiadi di Anversa. Due giorni dopo la Francia esce dal torneo contro la Cecoslovacchia (4-1) in semifinale.\nNel 1924 la Francia lo richiama per la partita contro l'Italia valida per le Olimpiadi del 1924, svoltesi a Parigi: la federazione spagnola d\u00e0 il via libera, avvertendo Petit che non potr\u00e0 giocare in Spagna per i due anni successivi se lascer\u00e0 il paese. Pur di difendere i colori del Real Uni\u00f3n, il francese non va a Parigi.\nIngegnere.\nNel 1924 Petit conclude i suoi studi di ingegneria. Laureatosi, lavora su numerosi progetti a Hondarribia e a Irun. In seguito si unisce alla Confederazione idrografica dell'Ebro, lavorando sul Lago Yesa, il lavoro della sua vita. Petit interrompe il lavoro prima dell'inizio della guerra: con l'inizio della guerra civile si esilia per un breve periodo in Francia. Ritornato in Spagna dopo la guerra, lavora su diversi progetti a Hondarribia, sulla ricostruzione del ponte Arenal a Bilbao e sulla diga del fiume Ebro. Riprende anche il progetto sul Lago Yesa completando la diga, una delle pi\u00f9 importanti opere idrauliche delle regioni Navarra e Aragona. Il suo nome \u00e8 stato dato ad una delle pi\u00f9 importanti vie di Yesa.\nNel 1959 diviene il Capo dei lavori pubblici di Guip\u00fazcoa, provincia dei Paesi Baschi nella quale rimane fino al pensionamento, nel 1969.\nSi ritira a Hondarribia, ricevendo la Grande Croce dell'Ordine al Merito Civile. Muore nel 1989, a 90 anni."}
{"id": "4705133", "revid": "62748", "url": "https://it.wikipedia.org/wiki?curid=4705133", "title": "Benemeriti della cultura e dell'arte", "text": ""}
{"id": "4705134", "revid": "767487", "url": "https://it.wikipedia.org/wiki?curid=4705134", "title": "Umberto Franzini", "text": "Carriera.\nHa esordito in Serie B con la maglia della diciottenne, il 7 novembre 1937 nella partita Cremonese-Alessandria (1-4). Con i grigiorossi ha giocato per sei stagioni, tre in Serie B e tre in Serie C con 115 presenze e 3 reti realizzate. Nello stesso periodo ha giocato anche 10 partite di Coppa Italia."}
{"id": "4705138", "revid": "111940603", "url": "https://it.wikipedia.org/wiki?curid=4705138", "title": "Riho \u014ctake", "text": "Giocava nel ruolo di centrale nelle Denso Airybees.\nCarriera.\nLa carriera di Riho Otake inizia nei tornei scolastici giapponesi; le sue prestazioni, nonostante la giovane et\u00e0, le valgono la prima convocazione nella nazionale giapponese, con la quale debutta nel 2012 alla Coppa asiatica. Nella stagione 2012-2013 inizia la carriera professionistica, giocando nella V.Premier League con le Denso Airybees, chiudendo tuttavia il campionato con la retrocessione nella serie cadetta; con la nazionale, nel 2013, vince la medaglia d'argento al campionato asiatico e oceaniano e quella di bronzo alla Grand Champions Cup."}
{"id": "4705140", "revid": "62748", "url": "https://it.wikipedia.org/wiki?curid=4705140", "title": "Medaglia ai benemeriti della cultura", "text": ""}
{"id": "4705143", "revid": "599013", "url": "https://it.wikipedia.org/wiki?curid=4705143", "title": "Andr\u00e9 Lassalle", "text": "Carriera.\nNazionale.\nPartecip\u00f2 con la propria Nazionale ai Giochi Olimpici del 1920 senza per\u00f2 scendere mai in campo."}
{"id": "4705150", "revid": "767487", "url": "https://it.wikipedia.org/wiki?curid=4705150", "title": "Joseph Hurard", "text": "Fece parte del Gruppo dei Tredici.\nBiografia.\nNato in una modesta famiglia borghese di Avignone, Hurard venne avviato al mestiere di pittore frequentando la Scuola di Belle Arti della citt\u00e0, e divenendo quindi allievo di Pierre Grivolas e di Jules Flour.\nDovette poi lavorare in una coloreria e il fatto di vendere tele e colori a molti artisti del luogo gli permise di fare molte conoscenze fra i pittori provenzali, al punto che, dopo un certo tempo, egli si ritrov\u00f2 ogni domenica a dipingere assieme a loro.\nMolti notarono allora il suo talento e decisero di accoglierlo nel Gruppo dei Tredici, dove divenne il beniamino di tutti e dove strinse amicizia con alcuni di essi, come Joseph Meissonnier.\nPartecip\u00f2 quindi ad una prima mostra nel dicembre del 1912 riscuotendo un buon successo di critica. A questa prima esperienza segu\u00ec un anno dopo una seconda esposizione, nel dicembre del 1913, che per\u00f2 fu anche l'ultima del Gruppo.\nNell'ambiente artistico avignonese Hurard conobbe artisti gi\u00e0 affermati, come Lina Bill e Auguste Chabaud e si fece rapidamente apprezzare come uno dei pittori pi\u00f9 dotati della sua generazione, anche per la sconcertante facilit\u00e0 con cui lavorava. Purtroppo egli non and\u00f2 mai a studiare a Parigi, presso la Scuola di Belle Arti della capitale. Se cos\u00ec fosse stato Hurard sarebbe certamente divenuto uno dei maggiori artisti del suo tempo.. \nJoseph Hurard mor\u00ec nel 1956 nella sua amata Martigues. Aveva 69 anni."}
{"id": "4705151", "revid": "254059", "url": "https://it.wikipedia.org/wiki?curid=4705151", "title": "Felicina dei Bonacolsi", "text": "Biografia.\nEra figlia di Selvatico Bonacolsi, dei signori di Mantova e di Antonia Nogarole di Verona.\nNel 1305 spos\u00f2 Albertino Ippoliti, portando in dote ricchi possedimenti terrieri che comprendevano anche il Feudo di Gazoldo, confermato feudo imperiale il 20 dicembre 1354 dall'imperatore Carlo IV di Boemia.\nDiscendenza.\nFelicina e Albertino ebbero un figlio, Turlino."}
{"id": "4705152", "revid": "254059", "url": "https://it.wikipedia.org/wiki?curid=4705152", "title": "Albertino Ippoliti", "text": "Biografia.\nEra figlio di Guido Ippoliti (1225-1292), giurista e docente dal 1260 all'Universit\u00e0 di Modena e discendente della nobile famiglia degli Ippoliti.\nNel 1305 spos\u00f2 Felicina Bonacolsi, figlia di Selvatico, dei signori di Mantova, portando in dote ricchi possedimenti terrieri nel mantovano. Questi comprendevano anche il Feudo di Gazoldo, confermato feudo imperiale il 20 dicembre 1354 dall'imperatore Carlo IV di Boemia. Albertino ricevette il titolo comitale e divenne in capostipite del ramo della famiglia che resse il feudo sino al 1796.\nDiscendenza.\nAlbertino e Felicina ebbero un figlio, Turlino."}
{"id": "4705155", "revid": "254059", "url": "https://it.wikipedia.org/wiki?curid=4705155", "title": "Ippoliti (famiglia)", "text": "Ippoliti, nobile e antica famiglia mantovana risalente all'XI secolo. Originaria del Lazio, ebbe come capostipite un Sant'Ippolito che venne martirizzato a Roma nell'anno 261. In seguito alcuni componenti della famiglia fuggirono e ripararono nel nord Italia, acquisendo vaste propriet\u00e0 terriere nelle zone di Novi e Campagnola, in Emilia. Nel XIII secolo divennero proprietari di possedimenti nella zona di Suzzara, dominio del vescovo di Mantova. Alcuni componenti della famiglia si dedicarono alle manifatture della lana. A Mantova possedevano diversi palazzi e fecero parte dell'aristocrazia comunale.\nNel 1305 Albertino Ippoliti spos\u00f2 Felicina Bonacolsi, figlia di Selvatico, dei signori di Mantova, portando in dote ricchi possedimenti terrieri nel mantovano. Questi comprendevano anche il Feudo di Gazoldo, confermato feudo imperiale il 20 dicembre 1354 dall'imperatore Carlo IV di Boemia. Albertino ricevette il titolo comitale e divenne il capostipite del ramo della famiglia che resse il feudo sino al 1796.\nNella capitale del feudo che da loro prese il nome, Gazoldo degli Ippoliti, possedevano anche una zecca, aperta nel 1590 e chiusa dopo alcuni anni dall'imperatore Rodolfo II d'Asburgo a causa delle continue contraffazioni.\nIllustri componenti della famiglia.\nMolti componenti della famiglia si distinsero nelle cariche pubbliche e diversi furono funzionari e cortigiani al servizio dei Gonzaga.\nArma.\n\"D'azzurro alla banda d'oro\" alias \"Di rosso alla banda d'oro\"."}
{"id": "4705160", "revid": "729019", "url": "https://it.wikipedia.org/wiki?curid=4705160", "title": "Francisco de Montesdoca", "text": "\"Francisco de Montesdoca\" \u00e8 stato un nobile spagnolo e un capitano che all'inizio della guerra degli ottant'anni era Governatore militare di Maastricht a servizio del Re di Spagna. \u00c8 stato un comandante militare spagnolo durante la rivolta olandese.\nBiografia.\nLa storia del Montesdoca \u00e8 poco conosciuta. Il 15 settembre 1569, \u00e8 stato nominato governatore militare di Maastricht dal Duca d'Alba Fernando \u00c1lvarez de Toledo. Nel 1572 egli ha costretto la citt\u00e0 a un nuovo giuramento di fedelt\u00e0, perch\u00e9 vi erano continue proteste per gli oneri di mantenimento della guarnigione spagnola. A poco a poco ha penalizzato la popolazione calvinista di Maastricht divenendo impopolare, permettendo ai soldati spagnoli continue angherie.\nIn ottobre 1576, durante la ribellione della citt\u00e0 di Maastricht contro la sua cittadella fortificata a causa dei continui esosi pagamenti imposti, soldati tedeschi della guarnigione spagnola seguirono gli ordini del Consiglio della citt\u00e0 e si misero a riposo. Mentre alcune truppe spagnole si sono attestate su una delle porte, altri sono fuggiti con il comandante della guarnigione de Montesdoca (capitano Mart\u00edn de Ayala) alla sua piccola fortificazione a Wyck al centro della citt\u00e0 di Maastricht, appena attraversato il ponte sul fiume Mosa. Anche se a Montesdoca \u00e8 stata garantita la sua sicurezza personale durante i negoziati, \u00e8 stato arrestato durante questa disputa accesa. \u00c8 stato liberato mentre soldati di rinforzo al comando di Don Alonso de Vargas erano in arrivo da Dalem e quelli attestati a Wyck conquistarono la citt\u00e0. Poche vite di spagnoli erano state perse, i tedeschi si erano scusati, ma hanno dovuto accamparsi nei villaggi vicini.\nLa furia spagnola di ottobre 1576 si riferisce alla conseguente punizione della citt\u00e0, con un bagno di sangue e saccheggio.\nDopo la Pacificazione di Gand la guarnigione spagnola in aprile 1577 ha dovuto lasciare Maastricht per ordine del governatore Don Giovanni d'Austria, con il consenso di re Filippo II, Montesdoca \u00e8 stato sostituito da Arnold Huyn II di Amstenrade, signore di Geleen. Dopo il violentissimo assedio di Maastricht e la sua resa ad Alessandro Farnese duca di Parma, nel giugno 1579 \u00e8 stato di nuovo per un paio di mesi governatore di Maastricht."}
{"id": "4705161", "revid": "599013", "url": "https://it.wikipedia.org/wiki?curid=4705161", "title": "Marchesato di Gazoldo", "text": "Il feudo di Gazoldo fu un possedimento mantovano di antiche origini, appartenuto alla sfera giuridica dei conti rurali di Mosio (conte Ruggero) gi\u00e0 dal XII secolo e dotato di autonomia economica ed amministrativa. Passato in possesso ai Bonacolsi, signori di Mantova, divenne feudo degli Ippoliti a seguito del matrimonio di Felicina Bonacolsi con Albertino Ippoliti, avvenuto nel 1305. La sposa port\u00f2 in dote ampi possedimenti, che comprendevano anche le terre del feudo. Il 20 dicembre 1354 l'imperatore Carlo IV di Lussemburgo concesse ad Albertino Ippoliti l'investitura feudale della \"villa seu terra Gazoldi\" e delle sue pertinenze, trasferendogli tutti i diritti e riconoscendogli il titolo comitale e di principe dell'Impero. Divenuto cos\u00ec feudo imperiale, gli Ippoliti si affrancarono dalle possibili mire dei potenti Gonzaga di Mantova, dei quali divennero amici e funzionari ducali.\nStoria.\nGli Ippoliti possedevano una zecca, aperta nel 1590 e chiusa nel 1595 dall'imperatore Rodolfo II d'Asburgo a causa delle continue contraffazioni, soprattutto delle baiocchelle pontificie.\nNel 1583 il feudo, regolato dal diritto longobardo, venne retto da due podest\u00e0 e vennero emanati gli \"Statuti di Gazoldo\", che regolavano principalmente l'amministrazione della giustizia.\nIl 23 dicembre 1666 l'imperatore Leopoldo I accord\u00f2 il territorio ad Annibale e Riccardo, figli di Francesco Ippoliti, che nel 1675 fecero erigere la loro residenza estiva nel centro del comune di Gazoldo.\nDopo la caduta del ducato di Mantova nelle mani degli austriaci (1708), il marchesato di Gazoldo (fu Ferdinando II ad elevarlo a tale rango nel 1632) venne riconosciuto dall'impero come suo vassallo, rinnovando le investiture e rimanendo una enclave autonoma. Gazoldo continu\u00f2 ad essere un feudo indipendente sino al 1796, anno di arrivo delle truppe napoleoniche.\nLo stemma degli Ippoliti di Gazoldo era cos\u00ec illustrato:"}
{"id": "4705168", "revid": "767487", "url": "https://it.wikipedia.org/wiki?curid=4705168", "title": "Cubando", "text": "Cubando \u00e8 un album in lingua spagnola di Benito Urgu, pubblicato nel 2004 da Frorias Edizioni.\nL'album.\nTutti i brani sono stati scritti e musicati da Benito Urgu e Stefano Casta, eccetto i brani \"Canta, baila y come fruta\" e \"Encantos\" di Benito Urgu, Stefano Casta e Paolo Perna."}
{"id": "4705171", "revid": "123216569", "url": "https://it.wikipedia.org/wiki?curid=4705171", "title": "Leo Gordon", "text": "Ha recitato in 69 film dal 1953 al 1994 ed \u00e8 apparso in oltre 110 produzioni televisive dal 1952 al 1994. \u00c8 stato accreditato anche con il nome Leo V. Gordon.\nBiografia.\nLeo Gordon nacque a New York il 2 dicembre 1922. Fece il suo debutto sul grande schermo nel 1953 nel film \"Avventura in Cina\" nel ruolo del sergente Hank Janowicz. Interpret\u00f2 poi il ruolo di Big Mike McComb in 5 episodi della serie televisiva \"Maverick\" dal 1957 al 1959 e collezion\u00f2 numerose presenze da guest star in varie serie televisive trasmesse nel periodo d'oro della televisione statunitense.\nLa sua ultima apparizione sul piccolo schermo avvenne nell'episodio \"Whale Song\" della serie televisiva \"SeaQuest\", andato in onda il 6 febbraio 1994, che lo vede nel ruolo di Smith, mentre per il grande schermo l'ultima interpretazione risale al film \"Maverick\" del 1994 in cui interpreta un giocatore di poker. Mor\u00ec a Los Angeles, in California, il 26 dicembre 2000 e fu seppellito all'Hollywood Forever Cemetery. Fu sposato con l'attrice Lynn Cartwright."}
{"id": "4705179", "revid": "400694", "url": "https://it.wikipedia.org/wiki?curid=4705179", "title": "Fa' l'amore e b\u00f2", "text": "Fa' l'amore e b\u00f2 \u00e8 un singolo del cantante italiano Benito Urgu, pubblicato nel 2005."}
{"id": "4705180", "revid": "61864898", "url": "https://it.wikipedia.org/wiki?curid=4705180", "title": "Ifigenia in Tauride (Hauptmann)", "text": ""}
{"id": "4705183", "revid": "253269", "url": "https://it.wikipedia.org/wiki?curid=4705183", "title": "Frank Gerstle", "text": "Ha recitato in oltre 60 film dal 1950 al 1970 ed \u00e8 apparso in oltre 110 produzioni televisive dal 1951 al 1970. \u00c8 stato accreditato anche con i nomi Frank Gerstel, William Gerstle e Frank Gustle.\nBiografia.\nFrank Gerstle nacque a New York il 27 settembre 1915.\nFece il suo debutto sul grande schermo nel 1950, non accreditato, nel film \"La gabbia di ferro\" e in televisione nell'episodio \"Surprise Birthday Party\" della serie televisiva \"The George Burns and Gracie Allen Show\", andato in onda l'8 novembre 1951, nel ruolo di Charlie Hawthorne. Interpret\u00f2 poi il ruolo di Dick Gird in 6 episodi della serie televisiva \"Le leggendarie imprese di Wyatt Earp\" dal 1959 al 1960 e collezion\u00f2 una lunga serie di apparizioni in moltissime delle pi\u00f9 popolari serie televisive nel corso del periodo d'oro della televisione statunitense fino all'anno della sua morte nel 1970. Divenne popolare anche per le sue numerose partecipazioni a spot commerciali sia in radio che in televisione. Interpret\u00f2 inoltre diversi film di fantascienza degli anni cinquanta.\nLa sua ultima apparizione sul piccolo schermo avvenne nell'episodio \"San Francisco International\" della serie televisiva \"San Francisco International Airport\", andato in onda il 29 settembre 1970, mentre per il grande schermo l'ultima interpretazione risale al film \"Il primo uomo diventato donna\" del 1970 in cui interpreta il reporter all'aeroporto.\nMor\u00ec a Santa Monica, in California, il 23 febbraio 1970."}
{"id": "4705201", "revid": "744595", "url": "https://it.wikipedia.org/wiki?curid=4705201", "title": "Copper indium gallium selenide", "text": ""}
{"id": "4705213", "revid": "253269", "url": "https://it.wikipedia.org/wiki?curid=4705213", "title": "George Keymas", "text": "Ha recitato in oltre 40 film dal 1950 al 1977 ed \u00e8 apparso in oltre cento produzioni televisive dal 1952 al 1976.\nBiografia.\nGeorge Keymas nacque a Springfield, in Ohio, il 18 novembre 1925.\nFece il suo debutto sul grande schermo nel 1950, non accreditato, nel film western \"I Shot Billy the Kid\" e in televisione nell'episodio \"The Emperor of Nothing\" della serie televisiva \"The Unexpected\", andato in onda il 13 agosto 1952. Lavor\u00f2 quindi in maniera massiva soprattutto per la televisione interpretando moltissimi ruoli in episodi di serie televisive, in particolare durante gli anni 50 e 60.\nLa sua ultima apparizione sul piccolo schermo avvenne nell'episodio pilota della serie televisiva \"Alla conquista dell'Oregon\", andato in onda il 10 gennaio 1976, che lo vede nel ruolo di Trenchard, mentre per il grande schermo l'ultima interpretazione risale al film thriller \"L'altra faccia di mezzanotte\" del 1977 in cui interpreta il dottor K.\nMor\u00ec a Palm Beach, in Florida, il 17 gennaio 2008 e fu seppellito al South Florida National Cemetery di Lake Worth."}
{"id": "4705216", "revid": "713168", "url": "https://it.wikipedia.org/wiki?curid=4705216", "title": "Su mamutone", "text": "Su mamutone \u00e8 un album di Benito Urgu realizzato in collaborazione con i Salis. Contiene registrazioni risalenti agli anni '70 ed \u00e8 stato pubblicato nel 2004 da Frorias Edizioni."}
{"id": "4705218", "revid": "247222", "url": "https://it.wikipedia.org/wiki?curid=4705218", "title": "Dining with the Sharks", "text": "Dining with the Sharks \u00e8 il decimo album dei Blue Cheer, pubblicato nel 1991 dall'etichetta Nibelung Records."}
{"id": "4705219", "revid": "718859", "url": "https://it.wikipedia.org/wiki?curid=4705219", "title": "Robert Knox (chirurgo)", "text": "Docente all'universit\u00e0 di Londra dal 1845, pubblic\u00f2 nel 1862 \"Le razze degli uomini\". Divenne celebre per aver acquistato da Burke e Hare i cadaveri delle loro vittime ad un prezzo irrisorio."}
{"id": "4705221", "revid": "767487", "url": "https://it.wikipedia.org/wiki?curid=4705221", "title": "Sardo sardo", "text": "Sardo Sardo \u00e8 un album di Benito Urgu, pubblicato nel 2010 da Noa Produzioni."}
{"id": "4705222", "revid": "729019", "url": "https://it.wikipedia.org/wiki?curid=4705222", "title": "Panzer VI Tiger (P)", "text": "Il Panzer VI Tiger (P), abbreviazione del nome completo Panzerkampfwagen VI Tiger (P), altres\u00ec conosciuto con la designazione VK 4501(P), fu un carro armato pesante sviluppato durante la seconda guerra mondiale in Germania. Questo blindato rispondeva alla necessit\u00e0 per l'esercito tedesco di un carro in grado di controbattere efficacemente i T-34 sovietici e altre macchine pesanti messe in campo dall'Armata Rossa: il complesso disegno proposto dall'ingegnere Ferdinand Porsche, che faceva affidamento su motori elettrici, fu per\u00f2 bocciato durante i collaudi e soltanto cinque esemplari vennero prodotti. Il VK 4501(P) funse comunque da base per la creazione del semovente pesante Elefant e la preserie serv\u00ec nelle scuole d'addestramento, eccezion fatta per un solo veicolo che fu inviato sul fronte orientale, dove rimase distrutto nell'estate 1944.\nStoria.\nSviluppo.\nFin dal 1937 lo Stato maggiore generale tedesco aveva avviato le ricerche per un rimpiazzo del pur valido Panzer IV, da poco in servizio, con un modello pi\u00f9 corazzato e meglio armato: stimolate dall'analisi dei Matilda britannici e dei Char B1 francesi incontrati durante la campagna di Francia della primavera 1940, le aziende incaricate costruirono alcuni mezzi sperimentali. Tuttavia, in genere, i lavori furono lenti poich\u00e9 le specifiche inoltrate cambiarono pi\u00f9 volte nel corso dei mesi.\nIl 26 maggio 1941, nel corso di una riunione rivolta a selezionare una nuova serie di armamenti, Adolf Hitler richiese a Ferdinand Porsche e ai rappresentanti della Henschel &amp; Sohn di fornire entro l'estate 1942 i progetti per un carro da 45 tonnellate e armato con la versione veicolare del FlaK 88 lungo 56 calibri; al nuovo \"Tigerprogramm\" si aggreg\u00f2 quasi subito la Krupp che si aggiudic\u00f2 il contratto per la fornitura delle torrette e dell'armamento. Le ditte Porsche e Henschel basarono i rispettivi blindati su progetti gi\u00e0 completati, ma rimasti allo stadio di prototipo oppure messi da parte. Nel luglio 1941 la prima azienda prese le mosse dal VK 3001(P), un candidato sostituto del Panzer IV ma mai entrato in produzione, e si rifece a molto del lavoro eseguito su un altro progetto di carro pesante attivo dall'autunno 1940. La Henschel prese spunto per lo pi\u00f9 dal VK 3001(H) e dal VK 3601(H), ma per progredire speditamente e recuperare il tempo perduto nei confronti della Porsche, si decise di riutilizzare il possibile da tutti i veicoli sperimentali fino ad allora concepiti.\nSia il VK 4501(P) che il VK 4501(H), designazioni provvisorie dei veicoli Porsche e Henschel rispettivamente, furono terminati in tempo e il 19 aprile 1942 giunsero via treno vicino Rastenburg, in Prussia Orientale: percorsero poi gli ultimi 11 chilometri che li separavano dalla cittadina accusando frequenti guasti. I due blindati furono presentati a Hitler alle 11:00 del 20 aprile (giorno del suo compleanno) dinanzi alla \"Wolfsschanze\" e qualche test preliminare dimostr\u00f2 parecchie manchevolezze nel progetto Porsche, che non furono del tutto risolte quando a luglio presero avvio i collaudi veri e propri a Bad Berka, in Turingia. Le prove furono un disastro per il VK 4501(P): l'innovativo sistema di guida a due motori a benzina e due propulsori elettrici ausiliari, uno per ciascun cingolo, si rivel\u00f2 oltremodo delicato, richiedeva una costante manutenzione e fu di scarsa praticit\u00e0. La moderata potenza caus\u00f2 spesso l'impantanamento del carro su terreni molli, il quale dovette essere rimorchiato da veicoli dotati di paranco; inoltre la lunghezza di quasi 7 metri and\u00f2 a detrimento di mobilit\u00e0 e manovrabilit\u00e0. Il carro della Henschel termin\u00f2 invece i test con un grande successo e in quello stesso luglio 1942 fu approvato dalla commissione militare. Nell'ottobre 1942 il verdetto divenne definitivo e il prototipo fu avviato alla produzione, divenendo il famoso e temuto Panzer VI Tiger I.\nProduzione.\nEscludendo il prototipo, il carro armato di Porsche venne fabbricato in soli cinque esemplari il cui numero di scafo era compreso tra 150001 e 150010. L'assemblaggio avvenne negli stabilimenti della Nibelungenwerke, che impieg\u00f2 le parti corazzate fornite dalla Krupp. La produzione venne fermata nell'agosto 1942. In parallelo era iniziato l'allestimento di una preserie di 90 telai VK 4501(P) che fu completata nel settembre 1942. Infatti il dottor Porsche, stretto collaboratore di Hitler, aveva messo al lavoro la sua azienda su un primo lotto di Tiger (P) senza un ordinativo ufficiale perch\u00e9 aveva ritenuto certo che il F\u00fchrer avrebbe preferito il suo progetto a quello della Henschel.\nQuesti dati sono in contrasto con una seconda fonte che riporta una produzione complessiva di dieci unit\u00e0, scaglionata come segue: uno terminato nell'aprile 1942, uno a giugno, quattro ad agosto, tre a settembre e di nuovo uno a ottobre. Anche un'altra fonte conferma il completamento di dieci panzer, dei quali otto con una torretta \"niedriger Decke\" (\"tetto basso\") e i restanti con la \"hoher Decke\" (\"tetto alto\").\nImpiego operativo.\nI cinque carri armati pesanti della Porsche, ora denominati Panzer VI Tiger (P), furono affidati alla base militare di D\u00f6llersheim in Austria quali veicoli d'addestramento o di prova. Un singolo esemplare (numero di scafo 150003, di torretta 003) fu per\u00f2 adattato a carro comando mantenendo la dotazione di armi e prest\u00f2 servizio attivo sul fronte orientale agli ordini del capitano Grillenberg e nei ranghi dello \"schwere Panzerj\u00e4ger Abteilung 653\", dipendente dall'esercito regolare. Il mezzo era stato equipaggiato con un motore Maybach HL 120 TRM da 12 cilindri ed erogante 300\u00a0hp a giri al minuto, la corazzatura anteriore era stata portata a uno spessore omogeneo di 100\u00a0mm inchiavardandovi piastre aggiuntive ed era stata applicata la pasta antimagnetica \"Zimmerit\". Giunto al reparto nell'aprile 1944, ne fu registrata la perdita nel mese di luglio.\nCaratteristiche.\nIl Panzer VI Tiger (P) riprendeva molte componenti del suo diretto predecessore, lo sperimentale VK 3001(P), a partire dalla configurazione meccanica: poggiava su sei grandi ruote con sospensioni a barre di torsione longitudinali, non coadiuvate da rulli superiori. La ruota motrice dentata, a differenza di tutti i carri armati tedeschi del periodo, era imperniata in fondo al treno di rotolamento e quella di rinvio anteriore era anch'essa dentata. I cingoli usati era larghi 640\u00a0mm per meglio distribuire il peso del carro ed erano formati da 109 maglie; la superficie di contatto al suolo misurava 4,175 metri. Il sistema di propulsione era la parte pi\u00f9 innovativa del progetto. Nel vano posteriore dello scafo si trovavano due motori Porsche Type 101/1, ognuno da 10 cilindri disposti a V ed erogante 310-320\u00a0hp a giri al minuto. Raffreddati ad aria, erano alimentati a benzina e ciascuno presentava una cilindrata di \u00a0cm\u00b3: questi motori attivavano due generatori elettrici che fornivano la potenza per due motori elettrici, uno per ciascun cingolo. Tale configurazione si rivel\u00f2 comunque controversa perch\u00e9 gli apparati Porsche erano inaffidabili, il sistema elettrico faceva largo uso del rame (un materiale strategico molto richiesto dall'industria bellica), era di moderata prestanza e se sotto sforzo tendeva a prendere fuoco. Con un peso di circa 60 tonnellate e una pressione sul terreno di 1,21\u00a0kg/cm\u00b2, il Tiger (P) raggiungeva una velocit\u00e0 massima di 35\u00a0km/h e una di crociera pari a 20\u00a0km/h su strada, con un consumo di 4,95 litri di carburante per chilometro: poich\u00e9 i serbatoi contenevano 520 litri, l'autonomia risultava essere di 105 chilometri. Su terreni non preparati o difficili le prestazioni scendevano a punte di appena 8\u201310\u00a0km/h e il raggio d'azione era ridotto a soli 48 chilometri, visto il consumo di 10,83 litri necessario per ogni chilometro percorso.\nLa grande mole del Tiger (P) era dovuta in buona parte alla massiccia corazzatura: spessa 25\u00a0mm per il fondo dello scafo, il tetto e la sommit\u00e0 della torre, misurava 60\u00a0mm su fianchi e retro dello scafo, 80\u00a0mm su fianchi e retro della sovrastruttura, 80\u00a0mm sul lato frontale dello scafo e 100\u00a0mm su quello della sovrastruttura. La torretta presentava corazze laterali e posteriori da 80\u00a0mm, mentre sulla faccia anteriore da 70\u00a0mm; il mantelletto per\u00f2 era spesso ben 145\u00a0mm. Una fonte si trova per\u00f2 in disaccordo: riporta una corazza da 100\u00a0mm per il frontale di sovrastruttura e torretta; da 80\u00a0mm per i fianchi di torretta e sovrastruttura (60\u00a0mm sullo scafo); di nuovo da 80\u00a0mm su retro di torretta e scafo. Le protezioni da 25\u00a0mm sono assegnate solo al tetto della torre mentre le coperture di sovrastruttura e scafo sono spesse 20\u00a0mm, cos\u00ec come il fondo. Il mantelletto infine misura tra i 100 e i 110\u00a0mm. Le corazzature comunque ingenti non si rifacevano all'innovativa corazzatura a piastre inclinate, che permetteva con minor peso di disporre di forti protezioni; accorgimento questo che aveva reso i T-34 sovietici degli avversari decisamente ostici. La difficolt\u00e0 riscontrata nel fermare simili macchine, d'altronde, era all'origine della precisa richiesta del cannone da impiegare: il KwK 36 da 88\u00a0mm lungo 56 calibri, derivato con poche modifiche dal pezzo antiaereo FlaK 88 ma di grande efficacia anche contro veicoli blindati. Con un alzo compreso tra -8\u00b0 e +15\u00b0, una gittata massima di metri e un rateo di fuoco massimo di dieci colpi al minuto, quest'arma poteva penetrare spessori ragguardevoli di acciaio a seconda del tipo di granata caricata come mostra la seguente tabella:\nLa dotazione offensiva era completata da una mitragliatrice MG 34 da 7,92\u00a0mm per la difesa contro la fanteria, installata in casamatta sulla destra della sovrastruttura. In totale si potevano trasportare fino a 80 granate per il cannone e cartucce per l'MG 34. Non \u00e8 chiara la presenza o meno di una seconda mitragliatrice. L'equipaggio era composto da cinque membri: in torretta trovavano posto il comandante, il cannoniere e il caricatore; nello scafo sedevano il pilota a sinistra e il mitragliere a destra. Per le comunicazioni con mezzi amici era presente una radio FuG 5.\nVersioni.\nVK 4502(P).\nDal 23 marzo 1942 Porsche attese allo sviluppo di un VK 4502(P) derivato dal VK 4501(P) e lo diversific\u00f2 in due versioni principali: mantenne scafo, apparato motore e meccanica dell'originale Tiger (P) ma ridisegn\u00f2 la torretta, riposizionandola sul frontale oppure sul retro dello scafo, spostando in questo secondo caso l'apparato motore al centro; l'armamento installabile fu ricercato nell'eccellente cannone KwK 43 da 88\u00a0mm e lungo 71 calibri (L/71). Un'altra sensibile differenza, che aveva ritardato la compilazione definitiva delle tavole al luglio 1942, fu rappresentata dalla riduzione delle protezioni frontali da 100\u00a0mm a 80\u00a0mm e dall'adozione della corazzatura inclinata, un requisito ormai fondamentale per i veicoli da combattimento assimilato dai tedeschi nel corso della guerra in Unione Sovietica.\nGi\u00e0 nel febbraio 1942 Porsche aveva preso accordo con la Krupp di Essen per produrre cento scafi e cento torrette, da assemblare alla Nibelungenwerke di Sankt Valentin, ma tra aprile e luglio la commissione cambi\u00f2 pi\u00f9 volte consistenza, fino a quando fu deciso di costruire solo trenta telai preparando il materiale per ulteriori cinquanta. Negli ultimi mesi del 1942, per\u00f2, sorse un grave imprevisto allorch\u00e9 il motore Porsche 101/3 appositamente creato non pass\u00f2 i collaudi: il 3 novembre il contratto per una produzione di serie venne annullato e alla Krupp furono richiesti solo tre \"Versuchspanzer\" (\"carri armati sperimentali\"), mentre a questa data la struttura portante di venti torrette era gi\u00e0 pronta e altre quaranta-cinquanta erano in corso di produzione. Il 25 gennaio 1943 la Krupp ebbe il permesso di renderne operative tre e il 17 febbraio consegn\u00f2 i previsti scafi del VK 4502(P) alla Nibelungenwerke ma le torrette non arrivarono mai: un rapporto del 25 aprile 1944 segnala infatti una sola torretta completata ma non inviata. Il 22 agosto 1944 con un'ordinanza del \"Waffenpr\u00fcfung 6\" tutte le torri dovettero essere ricondizionate per l'utilizzo sul Tiger I o Tiger II sempre della Henschel, cosa che di fatto pose fine al progetto di Porsche.\nVersioni modificate.\nRammtiger (P).\nIl 22 novembre 1942 Hitler dette il suo assenso alla costruzione di un prototipo di \"Rammtiger (P)\" (\"Tigre-ariete\"), ovvero di un blindato preposto alla distruzione di ostacoli e barricate: in quei giorni si stava infatti svolgendo la battaglia di Stalingrado, dove i cumuli di rovine e i blocchi predisposti dai difensori sovietici avevano spesso impedito un uso proficuo dei mezzi corazzati nella lotta. Il 7 dicembre 1942 la Porsche complet\u00f2 i progetti, che prevedevano di apporre sui telai una sovrastruttura dalla linea aerodinamica (s\u00ec che le macerie scivolassero ai lati) il cui muso formava un grosso vomere; fu preservato l'affusto in casamatta per una mitragliatrice MG 34 o 42. La corazzatura sarebbe stata spessa 30\u00a0mm su tutti i lati mentre il tetto avrebbe misurato 50\u00a0mm. Le dimensioni prospettate erano una lunghezza di 8,25 metri, una larghezza di 3,600 metri e un'altezza di 2,550 metri. Il 5 gennaio 1943 il F\u00fchrer decise che tre Tiger (P) dovevano essere convertiti e altrettante sovrastrutture furono prodotte nel maggio 1943. Ad agosto erano segnalati tre Rammtiger completati, ma sembra molto improbabile che siano stati adoperati. Rimasero quasi sicuramente nei capannoni della Nibelungenwerke.\nBergepanzer Tiger (P).\nTra agosto e settembre 1943 tre dei cinque Tiger (P) dislocati a D\u00f6llersheim furono convertiti in carri soccorso e designati come \"Bergepanzer Tiger (P)\". La trasformazione era stata eseguita dalla Nibelungenwerke: il nuovo mezzo pesava 60 tonnellate, era lungo circa 8 metri e alto 1,97 metri, poich\u00e9 al posto della torretta era stata fissata una bassa sovrastruttura armata con una MG 42 da 7,92\u00a0mm sulla destra. I due motori Porsche di dubbia affidabilit\u00e0 erano stati sostituiti con altrettanti Maybach HL 120 TRM a 12 cilindri a V, eroganti ciascuno 272\u00a0hp a giri al minuto; erano alimentati a benzina e raffreddati a liquido. Serviti da una scorta di 950 litri di carburante, permettevano al Bergepanzer di coprire un'autonomia di 150 chilometri su strada e una pi\u00f9 modesta di 90 chilometri fuoristrada. L'equipaggio salito a 6 uomini poteva usufruire di due radio, una FuG 2 e una FuG 5. La corazzatura era stata infine incrementata a 200\u00a0mm e il valore minimo era passato da 20 a 30\u00a0mm.\nVarianti.\nNel settembre 1942, visto lo stato di avanzamento, fu ipotizzato di adoperare i novanta scafi del Tiger (P) appena consegnati per creare due battaglioni carri pesanti (\"schwere Panzer-Abteilung\") da inviare in Tunisia, ma il proposito venne meno per l'insorgere di complicazioni tecniche. Fu allora suggerito di montare sugli scafi obici da 150\u00a0mm o 170\u00a0mm, cos\u00ec come mortai da 210\u00a0mm, ma nessuno di questi piani fu realizzato perch\u00e9 il 22 settembre fu ordinato di trasformare i Tiger (P) in semoventi d'assalto armati con un cannone PaK 43/2 da 88\u00a0mm L/71. Il nuovo mezzo, con corazzatura frontale raddoppiata e con il cannone montato in casamatta, ricevette il nome di \"Ferdinand\" in onore del dottor Porsche ma fu in seguito ribattezzato come \"Elefant\"."}
{"id": "4705224", "revid": "61865574", "url": "https://it.wikipedia.org/wiki?curid=4705224", "title": "Lorenzaccio (Carmelo Bene)", "text": ""}
{"id": "4705225", "revid": "767487", "url": "https://it.wikipedia.org/wiki?curid=4705225", "title": "Setto ventricolare", "text": "Il setto interventricolare \u00e8 la parete divisoria tra il ventricolo destro e sinistro. Analizzando la struttura esterna del cuore, si pu\u00f2 trovare il corrispettivo del setto nel solco interventricolare. Questa parete \u00e8 formata perlopi\u00f9 da una parte muscolare che parte dall'apice del cuore (\"apex cordis\"); il restante \u00e8 costituito da una parte membranosa che si congiunge con la parte muscolare, evitando cos\u00ec il fluire di sangue da un ventricolo all'altro. \nDifetto interventricolare.\nIl difetto interventricolare \u00e8 una malattia congenita (ovvero presente alla nascita) piuttosto diffusa: si calcola che il 30% dei difetti cardiaci congeniti sia causato proprio da questo grave disordine. Il neonato non dispone del setto interventricolare e di conseguenza da una parte il sangue ossigenato pu\u00f2 passare dal ventricolo sinistro a quello destro per poi tornare nei polmoni tramite le arterie polmonari e dall'altra pu\u00f2 avvenire l'esatto contrario, ovvero che il sangue non ossigenato nel ventricolo destro proveniente dalla vena cava fluisce nel ventricolo sinistro e conseguentemente nell'aorta (shunt)."}
{"id": "4705228", "revid": "38120", "url": "https://it.wikipedia.org/wiki?curid=4705228", "title": "Omine furadu", "text": "Omine furadu \u00e8 un album di Benito Urgu pubblicato in formato musicassetta da Bu Record con numero di catalogo Bu 025.\nL'album.\nNel 2003 l'album \u00e8 stato ristampato in CD da Frorias Edizioni con il titolo \"Pontemannu\". La nuova edizione contiene, oltre ai brani pubblicati precedentemente nella musicassetta l'inedito \"Pontemannu\" e la versione integrale di \"S'Ave Maria (Sas campanas dae su manzanu)\".\nTracce.\nPontemannu.\nDurata complessiva: 38':41\""}
{"id": "4705242", "revid": "339392", "url": "https://it.wikipedia.org/wiki?curid=4705242", "title": "S\u00fcdschleswigscher W\u00e4hlerverband", "text": ""}
{"id": "4705245", "revid": "47767", "url": "https://it.wikipedia.org/wiki?curid=4705245", "title": "Louis Visconti", "text": "Figlio dell'archeologo e storico d'arte Ennio Quirino Visconti (1751-1818), Louis progett\u00f2 molte residenze parigine, edifici pubblici e piazze, come la Place Saint Sulpice e la Fontaine Moli\u00e8re; fu anche architetto ufficiale, per poco tempo, per il Mus\u00e9e du Louvre, sotto Napoleone III. Probabilmente la sua fama \u00e8 dovuta per la progettazione, del 1842, della tomba di Napoleone, a Les Invalides. Fra i suoi studenti ci fu Joseph Poelaert, progettista del Palazzo di Giustizia di Bruxelles.\nVita.\nVisconti proveniva da una famosa famiglia di archeologi: il nonno Giovanni Battista Visconti (1722-1784) aveva fondato i Musei Vaticani; suo padre fu curatore del Mus\u00e9e du Louvre. Ennio e la sua famiglia si trasferirono a Parigi nel 1798 e vennero naturalizzati francesi nel 1799.\nTra il 1808 e il 1817 studi\u00f2 all'\u00c9cole des beaux-arts, sotto Charles Percier. Ha inoltre studiato con il pittore Fran\u00e7ois Andr\u00e9 Vincent. Dopo aver vinto il secondo premio nella sezione di architettura del Prix de Rome (1814), divenne architetto per il 3\u00b0 e l'8\u00b0 arrondissement di Parigi, nel 1826 curatore dell'8\u00aa sezione dei monumenti pubblici di Parigi (la Biblioth\u00e8que Royale, il monumento a Place des Victoires, Porte Saint-Martin, la Basilica di Saint-Denis e la Colonna Vend\u00f4me) e architetto del governo nel 1849. Nel frattempo, nel 1840, progett\u00f2 le decorazioni di Parigi per la restituzione delle spoglie di Napoleone e la tomba dello stesso Napoleone a Les Invalides.\nCollabor\u00f2 con \u00c9mile Tr\u00e9lat nelle opere di ricostruzione della Biblioth\u00e8que royale du Louvre, nel maggio 1848 e produsse una prima bozza di progetto per il completamento del Palais du Louvre. Divenne architetto ufficiale, al Palais des Tuileries, il 7 luglio 1852, sotto Napoleone III e il 16 febbraio 1853 fu incaricato di collegare il Palais du Louvre con il Palais des Tuileries, un progetto completato solo pi\u00f9 tardi da Hector-Martin Lefuel. Venne anche nominato presidente della Soci\u00e9t\u00e9 Centrale des Architectes, nel 1852. Visconti mor\u00ec per arresto cardiaco nel 1853, anno della sua elezione alla Acad\u00e9mie des Beaux-Arts.\nVenne sepolto presso il Cimitero di P\u00e8re-Lachaise, a Parigi."}
{"id": "4705247", "revid": "1711941", "url": "https://it.wikipedia.org/wiki?curid=4705247", "title": "Casba di T\u00e9louet", "text": "La casba di T\u00e9louet, nota anche come Palais du Glaoui, \u00e8 una casba costruita fra il XIX e il XX secolo.\nSituata nel piccolo villaggio berbero di T\u00e9louet, nelle montagne dell'Alto Atlante in Marocco, il suo possessore pi\u00f9 celebre fu Thami El Glaoui.\nGeografia.\nIl palazzo \u00e8 ubicato ai margini del piccolo villaggio di T\u00e9louet. Occupa una posizione strategica nell'Alto Atlante, e i proprietari avevano il privilegio di trovarsi sul passaggio delle carovane di mercanti e presso delle miniere di sale.\nLa casba e il villaggio sono oggi raggiungibili da una biforcazione della strada P31 del passo Tichka, che va da Marrakech a Ouarzazate.\nStoria.\nIl passaggio delle carovane di mercanti , che collegavano le principali citt\u00e0 del deserto al di l\u00e0 dell'Atlante e le vicine miniere di sale fecero la ricchezza del Pasci\u00e0 che viveva a T\u00e9louet .\nLa casba attuale venne costruita dal 1860 dalla trib\u00f9 berbera dei Glaoua, accanto ad una vecchia casba i cui resti sono ancora oggi visibili. Venne poi ampliata notevolmente nel corso della prima met\u00e0 del XX secolo da Thami El Glaoui. La leggenda vuole che 300 operai abbiano lavorato per tre anni per decorare soffitti e pareti. Le pareti sono trattate, a volte con stucco e qualche volta con zellige, mentre il legno di cedro dipinto \u00e8 utilizzato per i soffitti. I tetti sono coperti da tegole in ceramica dipinta di verde.\nIl risultato \u00e8 un insieme di edifici enormi, e il cui interno mostra una ricchezza significativa.\nIl supporto dato ai francesi da Thami El Glaoui, spesso chiamato \"Le Glaoui\", durante l'occupazione francese del Marocco, gli procur\u00f2 il sostegno reciproco delle autorit\u00e0 coloniali francesi. Al culmine del suo potere, Glaoui rappresentava una grande potenza che fece di lui una delle figure principali del paese, ma questo si ritorse contro di lui dopo l'indipendenza del Marocco. Cadde nell'oblio e mor\u00ec nella sua casba a T\u00e9louet nel 1953.\nDa allora, soprattutto a causa dell'impegno politico del suo proprietario, la casba \u00e8 quasi abbandonata.\nTurismo.\nLa casba \u00e8 ancora visitabile grazie alle numerose guide locali. L'ingresso non \u00e8 sorvegliato, anche se si paga per entrare (20 dirham a persona)."}
{"id": "4705251", "revid": "400694", "url": "https://it.wikipedia.org/wiki?curid=4705251", "title": "Pontemannu", "text": ""}
{"id": "4705258", "revid": "73843", "url": "https://it.wikipedia.org/wiki?curid=4705258", "title": "Secret (fumetto)", "text": "Secret \u00e8 una serie a fumetti scritta da Jonathan Hickman, disegnata da Ryan Bodenheim e pubblicata dalla casa editrice statunitense Image Comics a partire dal 2012. Si tratta di una storia di spionaggio che cerca di far luce sui legami nascosti tra il Governo e le agenzie di sicurezza private.\nTrama.\nGrant Miller \u00e8 un agente operativo di una agenzia di sicurezza privata denominata \"Steadfast Security Solutions\" (o anche \"S3\"). I clienti abituali della \"Steadfast\" sono in genere grandi studi legali, compagnie assicurative e finanziarie le quali necessitano di sistemi di sicurezza all'avanguardia per tutelari gli interessi miliardari dei loro clienti e dei profitti che generano. A questo si aggiunge il fatto che in taluni casi vi siano trasferimenti di capitali in paradisi fiscali off-shore (tramite comportamenti illeciti) e l'esigenza di tenere nascoste informazioni riservate di persone influenti. In questo contesto Grant e i suoi principali assistenti/compagni quali Mrs.White (sua moglie) e Thomas Moore hanno il compito di dimostrare ai potenziali clienti della \"S3\" le falle nei loro sistemi di sicurezza per poi proporsi come soluzione ad una lacuna che loro stessi avevano evidenziato.\nIl metodo d'azione della \"S3\" per arrivare a nuovi clienti non \u00e8 per\u00f2 sempre lecito o trasparente e se ne ha una dimostrazione nel modo in cui Grant riesce ad agganciare come cliente un avvocato di un grande studio legale. Infatti irrompe in casa sua mascherato, lo lega ad una sedia e poi gli estorce la password del computer torturandolo e minacciando di morte le persone a lui care. Nei giorni successivi questo stesso avvocato sar\u00e0 avvicinato da Grant come agente della \"S3\" offrendo migliorie ai suoi sistemi di sicurezza sia personali che aziendali. A questo punto la persona \u00e8 psicologicamente vulnerabile e pronta ad accettare i nuovi servizi, fornendo una liberatoria che permette alla \"Steadfast\" di accedere a tutti i dati personali e lavorativi con la scusa di dare una tutela globale al soggetto. Lo stesso viene fatto anche con grandi compagnie ma in questo caso la necessit\u00e0 di sicurezza viene alimentata attraverso un'irruzione nel database dell'azienda, dimostrando l'inefficacia dei sistemi di sicurezza e sottolineando il facile accesso a informazioni confidenziali e potenzialmente compromettenti.\nGrant rimane fortemente turbato dalla morte dell'amico e collega Thomas il quale viene ucciso a Londra da dei sicari professionisti. Il suo sconcerto aumenta quando il suo capo, \"Sir Steadfast\", gli proibisce di indagare personalmente sulla morte dell'amico. Dietro quest'assassinio sembra per\u00f2 emergere la necessit\u00e0 di coprire o l'esistenza di un'operazione segreta denominata \"Kodiak\". Grant con l'aiuto del fratello, di Mrs.White e di un hacker riesce per\u00f2 a scoprire cosa si cela dietro l'operazione Kodiak. Si tratta di un'artificiosa economia fantasma creata da alcuni agenti della CIA (tra cui Steadfast) e del KGB al tempo della Guerra fredda. Gli agenti coinvolti e le loro controparti russe fingevano la necessit\u00e0 di fondi per finanziare operazioni di intelligence mai realizzate o rese operative. I fondi governativi finivano invece in conti segreti in paradisi fiscali che garantivano agli agenti coinvolti enormi patrimoni finanziari. Moore era arrivato vicino a smascherare Kodiak e il coinvolgimento di \"Sir Steadfast\" e quindi \u00e8 stato ucciso. Adesso per\u00f2 Miller decide di vendicare l'amico e collega e di rubare al suo capo i capitali dell'operazione Kodiak. Nell'operazione risulta fondamentale l'aiuto dell'hacker che per\u00f2 rimane ucciso mentre la White viene ferita. Il piano ha per\u00f2 successo.\nMet\u00e0 dei soldi presi da Kodiak vengono ridati ai russi da parte di Grant mentre l'altra met\u00e0 viene usata per negoziare una chiusura con gli esponenti americani dell'operazione. Una parte viene anche usata da Grant per mettere sua moglie a capo della Steadfast Security Solution. Rimane il problema di cosa fare di \"Sir Steadfast\", ora prigioniero dei fratelli Miller.\nDistribuzione.\nLa serie viene pubblicata dalla \"Image\" e distribuita presso le fumetterie (o \"comic-shops\" in originale) a partire dall'11 aprile 2012. L'albo viene consigliato ad un pubblico di almeno 16 anni secondo i \"Ratings Key\" della stessa \"Image\" che infatti lo distribuisce col timbro \"T+\".\nAccoglienza.\nIl primo numero della serie vende 17829 copie negli USA in accordo col distributore unico per il mercato americano \"Diamond Comic Distributors\". In classifica ottiene il 107\u00ba posto tra gli albi pi\u00f9 venduti quel mese ed \u00e8 il quarto albo \"Image\" pi\u00f9 venduto dopo The Walking Dead, \"Saga\" e \"Fatale\". Questi tre albi superano per\u00f2 le ventimila copie e \"The Walking Dead\" n.96 totalizza 36931 copie vendute. Se si classificano gli albi pubblicati da casa editrici indipendenti quali la \"Image\", \"Secret\" n.1 si trova all'11\u00ba posto tra gli albi indie pi\u00f9 venduti. Tra l'altro supera l'altra serie regolare di Hickman pubblicata dalla \"Image\", cio\u00e8 \"The Manhattan Projects\" (il n.2) che si piazza al 121\u00ba posto in classifica con 15697 copie vendute."}
{"id": "4705261", "revid": "1762097", "url": "https://it.wikipedia.org/wiki?curid=4705261", "title": "Larry J. Blake", "text": "Ha recitato in oltre cento film dal 1937 al 1979 ed \u00e8 apparso in oltre 130 produzioni televisive dal 1950 al 1978.\nBiografia.\nLarry J. Blake nacque a Brooklyn New York, il 24 aprile 1914.\nProveniente dal mondo del teatro, fece il suo debutto sul grande schermo nel 1937 nel film \"Secret Agent X-9\" nel ruolo dell'agente dell'FBI Wheeler e in televisione nell'episodio \"Outlaw's Revenge\" della serie televisiva \"Il cavaliere solitario\", andato in onda il 5 ottobre 1950, nel ruolo di Trigger Taylor. Interpret\u00f2 poi il ruolo di Frank in 14 episodi della serie televisiva \"The Pride of the Family\" dal 1953 al 1954, del carceriere in 11 episodi della serie \"Yancy Derringer\" dal 1958 al 1959, di Tom Parnell in 4 episodi della serie \"Saints and Sinners\" dal 1962 al 1963, e numerosi altri personaggi in moltissimi episodi di serie televisive dagli anni 50 agli anni 70.\nLa sua ultima apparizione sul piccolo schermo avvenne nell'episodio \"Sighting 4008: The Desert Springs Incident\" della serie televisiva \"Project UFO\", andato in onda il 23 aprile 1978 mentre per il grande schermo l'ultima interpretazione risale al film di fantascienza \"L'uomo venuto dall'impossibile\" del 1979 in cui interpreta una guardia.\nMor\u00ec a Los Angeles, in California, il 25 maggio 1982 e fu seppellito al San Fernando Mission Cemetery di Mission Hills. \u00c8 il padre del truccatore Michael F. Blake."}
{"id": "4705262", "revid": "1442080", "url": "https://it.wikipedia.org/wiki?curid=4705262", "title": "Paraneetroplus", "text": "Paraneetroplus \u00e8 un genere di pesci di acqua dolce appartenenti alla famiglia Cichlidae ed alla sottofamiglia Cichlasomatinae.\nSpecie.\nAttualmente in questo genere sono comprese 14 specie:"}
{"id": "4705263", "revid": "1573940", "url": "https://it.wikipedia.org/wiki?curid=4705263", "title": "Paraneetroplus synspilus", "text": "Paraneetroplus synspilus () \u00e8 un pesce d'acqua dolce appartenente alla famiglia Cichlidae ed alla sottofamiglia Cichlasomatinae.\nHabitat e Distribuzione.\nProviene dai fiumi del Guatemala, del Belize e del Messico, dove sta in prossimit\u00e0 della foce o comunque sempre verso la fine del corso d'acqua. Pu\u00f2 sopravvivere abbastanza a lungo nell'acqua salmastra.\nDescrizione.\nPresenta un corpo alto, compresso lateralmente e non allungato. Il colore di base \u00e8 marrone o giallastro, che per\u00f2 diventa rosso-rosato sulla testa e sulla gola, soprattutto nel maschio, che \u00e8 pi\u00f9 grande e che pu\u00f2 inoltre sviluppare una vistosa gobba sopra la testa. Lungo il corpo sono distribuite irregolarmente delle macchie pi\u00f9 scure. Le pinne sono dello stesso colore del corpo ed allungate, specialmente la pinna dorsale e quella anale. La pinna caudale non \u00e8 biforcuta. La lunghezza massima registrata \u00e8 di 35 cm.\nBiologia.\nAlimentazione.\nHa una dieta principalmente erbivora e si nutre quindi di alghe.\nRiproduzione.\nGli esemplari di questa specie raggiungono la maturit\u00e0 sessuale quando le loro dimensioni si aggirano intorno ai 10 cm. \u00c8 una specie ovipara ed i genitori stanno di guardia alle uova finch\u00e9 non si schiudono.\nConservazione.\nQuesta specie non \u00e8 valutata dalla lista rossa IUCN, ma comunque non sembrano esserci particolari minacce perch\u00e9 non viene mai pescato per essere mangiato e raramente per l'acquariofilia."}
{"id": "4705268", "revid": "144796", "url": "https://it.wikipedia.org/wiki?curid=4705268", "title": "Domenico Spinelli", "text": "Biografia.\nDomenico Spinelli condusse dal 1850 al 1863, succedendo a Francesco Maria Avellino, gli scavi nella regione del Vesuvio, specialmente a Pompei ed Ercolano. Nel 1850 fu nominato membro onorario della Accademia prussiana delle scienze. Il suo successore come responsabile degli scavi nella regione vesuviana fu Giuseppe Fiorelli, con il quale iniziarono le procedure moderne degli scavi a Pompei. Fu per molti anni presidente dell'Accademia Ercolanese.\nCome collezionista Spinelli si interess\u00f2 in un primo tempo della prima monetazione romana, ma mise insieme anche una grande collezione di monete italiane medievali. Fu considerato come un particolare esperto della monetazione cufica della Sicilia e dell'Italia meridionale, scrivendo uno dei primi saggi approfonditi sull' \"Aes grave\"."}
{"id": "4705271", "revid": "1948203", "url": "https://it.wikipedia.org/wiki?curid=4705271", "title": "La vita \u00e8 facile", "text": "La vita \u00e8 facile \u00e8 il primo album del gruppo musicale Santo Niente, il quale ai tempi comprendeva anche il nome del suo frontman, ossia Umberto Palazzo e Il Santo Niente.\nIl disco.\nIl disco, prodotto dal Consorzio Produttori Indipendenti, \u00e8 basato su un demo registrato da Umberto Palazzo e Franco Turra al Pedale Baroque Studio di Bologna nella primavera del 1994. Molte delle canzoni sono state scritte nell'estate del 1993, dopo il viaggio di Palazzo negli Stati Uniti. Altre canzoni invece, come \"Elvira\", \"Il pappone\", \"L'aborigeno\" e \"Storia breve\", sono state invece scritte mentre l'autore militava nei Massimo Volume. I musicisti chiamati da Palazzo in Abruzzo e che hanno partecipato alle registrazioni sono Alessio Marianacci (bassista) e Cristiano Marcelli (batterista, che ai tempi faceva il cantante in un gruppo vastese). A Bologna invece Palazzo contatt\u00f2 Fabio \"Random\" Petrelli (secondo bassista). \nDopo un primo contatto con Gianni Maroccolo del CPI, la produzione del disco fu affidata a Marco L. Lega, che aveva da poco realizzato \"Catartica\", disco d'esordio dei Marlene Kuntz.\nLa copertina del disco \u00e8 di Nicola Peressoni (aka Speaker Dee Mo), MC dell'Isola Posse All Stars."}
{"id": "4705272", "revid": "916580", "url": "https://it.wikipedia.org/wiki?curid=4705272", "title": "Apistogramma borelli", "text": ""}
{"id": "4705274", "revid": "767487", "url": "https://it.wikipedia.org/wiki?curid=4705274", "title": "Mariee Sioux", "text": "Biografia.\nFiglia di Felicia e Gary Sobonya, suonatore di mandolino di discendenza ungherese e polacca, Mariee Sioux \u00e8 di discendenza spagnola, paiute e indigena messicana.\n\u00c8 cresciuta in Nevada City. Nel 2006 ha inciso autonomamente il suo primo album \"A Bundled Bundle of Bundles\" e nel 2007 ha inciso il suo primo album in studio \"Faces in the Rocks\", dove spicca il suono gentile della sua chitarra acustica, il flauto degli indigeni americani, suonato da Gentle Thunder, ed il mandolino suonato dal padre di Mariee, Gary Sobonya. L'album \u00e8 ricco di riferimenti e temi riguardanti il popolo dei nativi americani e la natura.\nFin dal debutto del suo primo album, Mariee Sioux \u00e8 stata paragonata ad altre artiste come Joanna Newsom e Joni Mitchell.\n\u00c8 stata in tour in Nord America e in Europa.\nHa eseguito una cover di \"Lovesong\" dei Cure, nel disco di tributo alla band intitolato \"Perfect as Cats\", nel 2008. All'album hanno partecipato diversi artisti come Bat for Lashes, The Dandy Warhols, Devastations, Sarabeth Tucek e molti altri.\nNel 2012 ha collaborato insieme all'artista Bonnie 'Prince' Billy nell'album \"Bonnie and Mariee\", composto da quattro brani."}
{"id": "4705275", "revid": "767487", "url": "https://it.wikipedia.org/wiki?curid=4705275", "title": "Wheelin' and Dealin'", "text": "Wheelin' &amp; Dealin' \u00e8 un album discografico di musica jazz accreditato alla Prestige All Stars Band, e cio\u00e8 John Coltrane, Frank Wess e altri musicisti jazz che erano all'epoca sotto contratto con la Prestige.\nIl disco.\nIl disco venne originariamente pubblicato nel 1958 (num. cat. PRLP 7131), e successivamente ristampato dall'etichetta New Jazz Records nel 1964 (num. cat. NJLP 8327). La versione in compact disc aggiunge due tracce bonus non incluse nel vinile originale."}
{"id": "4705281", "revid": "729019", "url": "https://it.wikipedia.org/wiki?curid=4705281", "title": "Battaglia di Montereau", "text": "La battaglia di Montereau fu combattuta nei pressi di Montereau-Fault-Yonne il 18 febbraio 1814, e si concluse con la vittoria dei francesi guidati da Napoleone Bonaparte contro le forze di Impero austriaco e Regno di W\u00fcrttemberg.\nAntefatti.\nDopo i successi della campagna dei sei giorni (dal 10 al 14 febbraio 1814) che permisero di sconfiggere gli alleati a Parigi, Napoleone si diresse a sud verso la Senna, dove il cuore dell'esercito austriaco guidato da Karl Philipp Schwarzenberg stava minacciando Parigi da sudest. Napoleone ne ferm\u00f2 l'avanzata nei pressi di Mormant (a 45 chilometri da Parigi) il 17 febbraio, dopo aver marciato per 90 chilometri in 36 ore.\nQuesto scontro, assieme alle sconfitte subite dai Prussiani a nord, obbligarono il principe Schwarzenberg ad ordinare la ritirata. Schwarzenberg abbandon\u00f2 Guglielmo di W\u00fcrttemberg per comandare una retroguardia presso il villaggio chiave di Montereau, situato sulla confluenza di Senna e Yonne.\nBattaglia.\nNapoleone nomin\u00f2 maresciallo Claude-Victor Perrin a Montereau, ma le forze di Victor si mossero lentamente verso Montereau, dando il tempo a Federico di rafforzare le proprie posizioni. Gli assalti di cavalleria guidati dal generale Pierre Claude Pajol riuscirono a respingere gli avversari, rallentando il rafforzamento delle difese, ma potendo fare ben poco senza il supporto della fanteria del maresciallo Victor-Perrin.\nAlle 9 del mattino del 18 febbraio, Victor giunse a Montereau. Furioso per la lenta avanzata di Victor, Napoleone lo sostitu\u00ec con \u00c9tienne Maurice G\u00e9rard.\nG\u00e9rard cerc\u00f2 di ottenere la superiorit\u00e0 di fuoco rispetto alle truppe difensive del W\u00fcrttemberg. Nel primo pomeriggio giunse l'artiglieria della Guardia imperiale, permettendo a G\u00e9rard di zittire le batterie difensive del W\u00fcrttemberg bombardando il villaggio.\nAlle 15 l'assalto francese permise di conquistare un crinale che rappresentava la chiave per la presa di Montereau. Guglielmo di W\u00fcrttemberg ordin\u00f2 la ritirata, che si trasform\u00f2 poco dopo in una disfatta a causa della cavalleria guidata da Pierre Claude Pajol. La cavalleria di Pajol imped\u00ec agli alleati di far detonare le cariche esplosive poste sui due ponti, permettendo quindi l'inseguimento francese.\nConseguenze.\nGli alleati patirono perdite per 6000 unit\u00e0, e persero 15 cannoni. I francesi persero 2500 uomini. L'esercito di Guglielmo di W\u00fcrttemberg si ritir\u00f2, e quello di Karl Philipp Schwarzenberg fugg\u00ec ad est, verso Troyes."}
{"id": "4705287", "revid": "61866509", "url": "https://it.wikipedia.org/wiki?curid=4705287", "title": "Eva-Maria Hamm", "text": ""}
{"id": "4705288", "revid": "92723", "url": "https://it.wikipedia.org/wiki?curid=4705288", "title": "Cavle", "text": ""}
{"id": "4705289", "revid": "1318658", "url": "https://it.wikipedia.org/wiki?curid=4705289", "title": "'sei na ru mo'no wa na 'i", "text": "sei na ru mo'no wa na 'i \u00e8 il secondo album discografico del gruppo musicale Santo Niente, pubblicato nel 1997.\nIl titolo dell'album in lingua giapponese vuol dire proprio Santo Niente."}
{"id": "4705292", "revid": "110157", "url": "https://it.wikipedia.org/wiki?curid=4705292", "title": "Gilles van Berlaymont", "text": "\"Gilles van Berlaymont\" o \"Gilles de Berlaymont\" barone di Hierges \u00e8 stato Statolder di Drenthe, Frisia, Groninga e Overijssel (1572-1573), statolder di Gheldria (1572-1577), sostituto dello statolder di Olanda, Zelanda e Utrecht (1574-1577), statolder di Namur e Artois (dopo il 1578), a servizio di Filippo II di Spagna, durante la rivolta olandese.\nEra figlio di Charles de Berlaymont e Adriana de Ligne Barban\u00e7on, e fratello di Claude de Berlaymont e Florent de Berlaymont.\nNel 1572 fu nominato cavaliere dell'Ordine del Toson d'oro e divenne il 2 settembre 1577 membro del Consiglio di Stato.\nNel 1567 egli era, come suo padre, un membro del Consiglio dei torbidi In aprile 1567 Gilles veniva nominato governatore militare di Maastricht, quando divenne sede della guarnigione spagnola; poi divenne un importante aiuto di Fernando \u00c1lvarez de Toledo duca d'Alba e Requesens in varie operazioni militari.\nNel stesso anno Gilles comandava l'assedio di Valenciennes, il primo assedio della guerra degli Ottant'anni. Cattur\u00f2 e saccheggi\u00f2 Schoonhoven, e Oudewater in agosto 1575. Fu ucciso durante l'assedio di Maastricht (1579)."}
{"id": "4705296", "revid": "1573940", "url": "https://it.wikipedia.org/wiki?curid=4705296", "title": "Scotophilus nux", "text": "Scotophilus nux () \u00e8 un pipistrello della famiglia dei Vespertilionidi diffuso nell'Africa occidentale e centrale.\nDescrizione.\nDimensioni.\nPipistrello di medie dimensioni, con la lunghezza totale tra 111 e 143\u00a0mm, la lunghezza dell'avambraccio tra 53 e 61\u00a0mm, la lunghezza della coda tra 44 e 54\u00a0mm, la lunghezza del piede tra 13 e 15\u00a0mm, la lunghezza delle orecchie tra 15 e 19\u00a0mm e un peso fino a 37\u00a0g.\nAspetto.\nIl corpo \u00e8 robusto, la testa \u00e8 grande. La pelliccia \u00e8 corta, liscia, soffice e lucida. Le parti dorsali variano dal bruno ruggine al bruno-nerastro, mentre le parti ventrali sono leggermente pi\u00f9 chiare. Il muso \u00e8 corto e largo, dovuto alla presenza di due masse ghiandolari sui lati. Le orecchie sono marroni scure, corte, ben separate tra loro, con il margine anteriore fortemente convesso e con un lobo alla base, mentre quello posteriore \u00e8 quasi diritto. L'antitrago \u00e8 semi-circolare e carnoso. Il trago \u00e8 lungo, affusolato, con la punta arrotondata e il margine anteriore concavo. Le membrane alari sono bruno-nerastre. La punta della lunga coda si estende leggermente oltre l'ampio uropatagio.Il cariotipo \u00e8 2n=36 FNa=50.\nBiologia.\nComportamento.\nSi rifugia in piccoli gruppi sotto i tetti di edifici e talvolta in cavit\u00e0 degli alberi.\nAlimentazione.\nSi nutre di insetti.\nRiproduzione.\nFemmine gravide sono state osservate nella Repubblica Democratica del Congo nel mese di marzo. Danno alla luce un piccolo alla volta sebbene non siano rari i parti gemellari.\nDistribuzione e habitat.\nQuesta specie \u00e8 diffusa in Guinea meridionale, Liberia, Sierra Leone, Costa d'Avorio e Ghana meridionali, Nigeria sud-orientale, Camerun meridionale, Repubblica Democratica del Congo e Ruanda settentrionali, Uganda e Kenya occidentali.\nVive nelle foreste pluviali di pianura, nelle foreste di palude e nelle spianate all'interno di esse.\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"S.nux\" come specie a rischio minimo (LC)."}
{"id": "4705299", "revid": "123888925", "url": "https://it.wikipedia.org/wiki?curid=4705299", "title": "Catteland", "text": "Catteland \u00e8 una trasmissione di Radio Deejay in onda dal 7 gennaio 2013 alle 12.00 per un'ora, dal luned\u00ec al venerd\u00ec, con la conduzione di Alessandro Cattelan, affiancato da Fosca Donati che, dal 2020, ha sostituito Chiara Carsenzola. La regia \u00e8 curata da Maurizio Rossato.\nLa trasmissione ha segnato il debutto di Cattelan sulle frequenze di Radio Deejay ed \u00e8 strutturata come un ideale \"parco giochi a tema\"; durante l'ora di trasmissione vengono proposte rubriche fisse e letti gli sms degli ascoltatori, che spesso intervengono anche telefonicamente.\nDurante il mese di agosto 2013, la trasmissione \u00e8 andata in onda in diretta dalle 21 alle 23 da viale Ceccarini, storica sede estiva di Radio Deejay.\nDal novembre 2013 la trasmissione cambia la sua programmazione musicale, interamente dedicata alla musica anni novanta per poi tornare ad avere un programmazione mista, tra musica anni novanta e musica del momento.\nNel luglio 2014 la trasmissione, come altre trasmissioni di Radio Deejay, si sposta per l'Italia per andare a \"conoscere\" i loro ascoltatori nell'evento \"Deejay Coast to Coast\" e a Cattelan viene affidato il compito di girare 5 citt\u00e0 della Regione Siciliana in 5 giorni con il Track della Radio.\nDalla seconda met\u00e0 del 2014, Alessandro Cattelan ad inizio puntata, annuncia l'argomento del quale si andr\u00e0 a parlare durante l'intera puntata con vari interventi degli ascoltatori al telefono, oppure tramite sms come sempre, affiancato da Chiara \"Karse\" Carsenzola.\nIl programma ha reso famoso il termine \"shootare\", inteso come fare fuoco su qualcuno o qualcosa derivato dal verbo inglese \"to shoot\".\nL'edizione \"Chiavetta nello spazio\".\nCatteland - Chiavetta nello spazio.\nDal 31 agosto 2015 e per l'intera stagione il programma cambia nome. Nella prima settimana la trasmissione si sposta nella fascia \"Drive Time\" dalle 17 alle 18, ma Linus, con un post sul suo blog, annuncia che dal 7 settembre successivo, preso atto delle critiche degli ascoltatori sul cambio d'orario, il programma sarebbe tornato al suo classico orario, ovvero dalle 12 alle 13.\nIl programma, quindi, cambia completamente la struttura e in questa nuova versione vengono proposte le playlist degli ospiti in studio, intervistati durante la diretta del programma da Cattelan; il pubblico non interviene pi\u00f9 in diretta come accadeva in precedenza ma si possono solamente inviare messaggi o mail che sono poi letti dal conduttore. \nIl luned\u00ec vengono ospitati sempre protagonisti di Radio Deejay mentre nei restanti giorni vengono ospitati personaggi famosi, come attori, cantanti o presentatori.\nQuesto format \u00e8 durato solamente una stagione, terminando il 3 giugno 2016. \nLa nuova formula.\nDal 5 settembre 2016 il programma ha una struttura tutta nuova. All'inizio di ogni puntata il conduttore annuncia la \"giornata mondiale\" del giorno su cui poi si costruisce la puntata con lo spunto iniziale del conduttore e della redazione.\nDurante le varie puntate al telefono intervengono ospiti che hanno a che fare con l'argomento in discussione nel giorno. Ovviamente non mancano anche interventi degli ascoltatori sia al telefono che con gli SMS.\nNella stagione autunnale 2018, il programma, a causa dei vari impegni televisivi che occupano il conduttore, non viene trasmesso. Cattelan stesso ha per\u00f2 annunciato, durante una puntata di Deejay Chiama Italia, che la trasmissione sarebbe ripresa dal gennaio 2019.\nNella stagione 2021 viene attribuito un nome ad ogni puntata in base al giorno della settimana in cui si svolge: nascono cos\u00ec LuneDisco, MarteDissing, MercoleDio e GioveDilemma, che si aggiungono al gi\u00e0 esistente VeneGigi."}
{"id": "4705304", "revid": "1504506", "url": "https://it.wikipedia.org/wiki?curid=4705304", "title": "Diaplo", "text": "L'isola di Diaplo (in greco: \u0394\u03b9\u03ac\u03c0\u03bb\u03bf) \u00e8 un'isola della Grecia, una fra le minori delle Isole Ionie. Dista 4,5\u00a0km della costa nord-ovest dell'isola di Corf\u00f9. Ad appena 200 metri dalla costa a sud ovest di Diaplo sorge l'isolotto disabitato Diakopo.\nDiaplo \u00e8 la terza pi\u00f9 grande isola delle Diapontie, amministrativamente appartiene alla Mathraki.\nOggi l'isola \u00e8 disabitata, al suo interno custodisce la piccola chiesa di San Nicola.\nL'isola \u00e8 anche conosciuta con il nome di \"Gaidouronisi\", isola degli asini, perch\u00e9 quando non c'erano le attivit\u00e0 agricole, i residenti di Mathraki utilizzati per lasciare i loro asini di vagare libero sull'isolotto."}
{"id": "4705306", "revid": "567822", "url": "https://it.wikipedia.org/wiki?curid=4705306", "title": "Episodi di Beyblade Shogun Steel", "text": ""}
{"id": "4705307", "revid": "740722", "url": "https://it.wikipedia.org/wiki?curid=4705307", "title": "Il fiore dell'agave", "text": "Il fiore dell'agave \u00e8 il terzo album discografico del gruppo musicale Santo Niente, pubblicato nel 2005.\nIl disco.\nL'album viene pubblicato poco dopo l'EP \"Occhiali scuri al mattino\" e segna il ritorno della band dopo diversi anni. Nel 1999, infatti, il frontman del gruppo Umberto Palazzo aveva imposto uno stop all'attivit\u00e0 del gruppo. \nLa formazione del gruppo \u00e8 totalmente rinnovata rispetto ai precedenti dischi, eccezion fatta per Palazzo.\nPer quanto riguarda la produzione, il gruppo per questo disco si \u00e8 affidato ad un progetto a basso costo: il disco \u00e8 stato registrato in presa diretta sotto la supervisione di Fabio Magistrali (gi\u00e0 collaboratore di Marta Sui Tubi e Bugo)."}
{"id": "4705310", "revid": "121563216", "url": "https://it.wikipedia.org/wiki?curid=4705310", "title": "Qarun", "text": "Qarun (in arabo \"birket Qarun\"), un tempo chiamato Meride, \u00e8 un lago egiziano del Faiyum.\nGeografia.\nIl lago \u00e8 collocato nella depressione chiamata Birket Qarun, profonda circa 45 metri sotto il livello del mare. Pur ridottasi nel tempo la sua superficie \u00e8 tuttora di pi\u00f9 di 200 km\u00b2. La profondit\u00e0 massima \u00e8 attorno agli 8 metri e il volume complessivo \u00e8 di 800 km\u00b3.\nEtimologia.\nI greci lo chiamarono Moeris ( \u039c\u03bf\u03af\u03c1\u03b9\u03c2 \u03bb\u03af\u03bc\u03bd\u03b7), derivante dall'egiziano antico \"mer wer\" ovvero \"grande lago\" e la provincia aveva il nome egizio di \"Pa Yom\", il mare, da cui deriv\u00f2 il nome Fayyum.\nStoria.\nL'antico lago di Meride era posto nel Basso Egitto e vi si giungeva attraverso un canale del Nilo. Sesostri I edific\u00f2 una diga sul canale Bahr Yusef, detto canale di Giuseppe che alimentava il lago regolandone le acque.\nErodoto ne descrive la progressiva diminuzione del livello, in epoca remota, per l'ostruzione del canale fino a quando Amenemhat III della XII dinastia ripristin\u00f2 ed allarg\u00f2 il canale formando il lago Meride che proteggeva le terre da eccessive inondazioni e costituiva una riserva di acqua nei periodi siccitosi.\nIl lago divenne cos\u00ec luogo di svago per i sovrani che potevano dedicarsi alla caccia e alla pesca.\nDalle acque di questo lago, Erodoto ci dice di avere visto sorgere due piramidi intendendo in realt\u00e0 le due colossali statue di Amenemhat III.\nSuccessivamente il livello del lago venne ridotto in epoca tolemaica per bonificare le terre sommerse con la costruzione di due dighe.\nIn epoca recente l'evaporazione delle acque ne ha aumentato fortemente la salinit\u00e0 ed ha ridotto il lago alle dimensioni attuali collegato al Nilo solo dall'importante canale \"Bahr Yusef\" che giunge fino all'oasi di Fayyum."}
{"id": "4705313", "revid": "124123", "url": "https://it.wikipedia.org/wiki?curid=4705313", "title": "Carlo Brisighella Eismann", "text": "Biografia.\nDi lui si sa abbastanza poco. Figlio di Mattia Brisighella, in giovane et\u00e0 fu adottato da Johann Anton Eismann, pittore di Salisburgo attivo a Venezia a partire dal 1644.\nFu discepolo di quest'ultimo e lo segu\u00ec Germania e in Italia per poi stabilirsi, dopo la sua morte, a Verona. Come il padre adottivo si specializz\u00f2 nella rappresentazione di paesaggi e battaglie, generi allora assai di moda in Veneto.\nGli sono attribuite quattro battaglie conservate alla \"Gem\u00e4ldegalerie\" di Dresda. Sua \u00e8 forse anche la \"Veduta di un porto\" di villa Pisani a Stra, la quale reca la firma [...]\"isman\".\n\u00c8 stato confuso con l'artista ferrarese Carlo Brisighella, operante qualche anno prima."}
{"id": "4705315", "revid": "61866894", "url": "https://it.wikipedia.org/wiki?curid=4705315", "title": "Le voci di Marrakech", "text": ""}
{"id": "4705322", "revid": "1948203", "url": "https://it.wikipedia.org/wiki?curid=4705322", "title": "Mare Tranquillitatis (album)", "text": "Mare Tranquillitatis \u00e8 il quarto album discografico del gruppo musicale Santo Niente, pubblicato nel 2013.\nIl disco.\nL'album \u00e8 stato pubblicato a sei anni di distanza dal precedente \"Il fiore dell'agave\" (2005). In questi sei anni la band, guidata da Umberto Palazzo, \u00e8 stata impegnata col progetto El Santo Nada (confluito nell'album \"Tuco\") e con l'esordio solista di Palazzo, intitolato \"Canzoni della notte e della controra\".\nIl disco \u00e8 stato registrato e mixato da Andrea Di Giambattista presso il Twelve Studio di Tocco da Casauria.\nNell'agosto 2013 \u00e8 stato diffuso il singolo \"Le ragazze italiane\", accompagnato da un video interpretato e registrato da Anita Dad\u00e0."}
{"id": "4705325", "revid": "287204", "url": "https://it.wikipedia.org/wiki?curid=4705325", "title": "T\u00e9louet", "text": "T\u00e9louet (in berbero: \u2d5c\u2d3b\u2d4d\u2d61\u2d49\u2d5c, \"Telwit\"; ) \u00e8 un comune rurale del Marocco e un villaggio omonimo della provincia di Ouarzazate, nella regione Dr\u00e2a-Tafilalet.\nIl villaggio berbero di T\u00e9louet \u00e8 situato nell'Alto Atlante, accessibile dalla starada P31 del Tichka (Tizi n'Tichka) che collega Marrakech a Ouarzazate.\nL'ex roccaforte di Glaoui, Pasci\u00e0 di Marrakech (nominato da Lyautey nel 1918) \u00e8 il capoluogo della trib\u00f9 Glaoui che ha fatto fortuna nel corso dei secoli con il passaggio delle carovane commerciali che collegavano le regioni sub-sahariane alla costa mediterranea del Marocco.\nLa fine di questo privilegio fu causata dalla costruzione ad opera della legione straniera, negli anni 1920, della strada del Tizi n'Tichka.\nLa qasba di T\u00e9louet.\nEl-Hadj Thami (il pasci\u00e0 Thami El Glaoui) fece edificare la qasba agli inizi del XX secolo.\nMor\u00ec nel 1956, nel totale disprezzo per aver negato la causa nazionale, e la qasba abbandonata \u00e8 andata in rovina.\nVedendola dall'esterno non si possono immaginare le ricchezze che si trovano all'interno, sicuramente una delle pi\u00f9 belle qasba nella regione dopo il Palazzo Bahia di Marrakech."}
{"id": "4705326", "revid": "61869411", "url": "https://it.wikipedia.org/wiki?curid=4705326", "title": "Irinej", "text": ""}
{"id": "4705330", "revid": "380453", "url": "https://it.wikipedia.org/wiki?curid=4705330", "title": "Raciborskie Towarzystwo Pilkarskie Unia Racib\u00f3rz", "text": "RTP Unia Racib\u00f3rz \u00e8 una squadra di calcio femminile polacca di Racib\u00f3rz. Gioca nella Ekstraliga, il massimo campionato di calcio femminile polacco.\nStoria.\nNel 2001 la squadra locale maschile decide di aprire una sezione femminile, iscrivendola nella stagione successiva, 2002/03, al campionato di terzo livello.\nNel gennaio 2008, in seguito a discrepanze sul budget, visto che la squadra maschile riteneva di non dover rinunciare a troppi fondi per finanziare la sezione femminile, la due squadre si separarono ed oggi l'Unia Racib\u00f3rz \u00e8 una societ\u00e0 completamente indipendente.\nLa squadra ha vinto, dalla stagione 2008/09, cinque volte consecutive il campionato polacco, mettendo fine a otto anni di dominio dell'AZS Wroc\u0142aw, squadra di Breslavia. La vittoria del titolo nazionale ha permesso al club di partecipare alla UEFA Women's Champions League.\nNella stagione 2013/14 sopraggiungono problemi finanziari, dovuti alla decisione del principale sponsor di non finanziare pi\u00f9 la squadra. Terminato il girone di andata del campionato (concluso al secondo posto), durante la pausa invernale, la dirigenza del club viene costretta, vista anche la partenza in massa delle principali giocatrici, a ritirare la squadra da ogni competizione.\"\""}
{"id": "4705335", "revid": "287204", "url": "https://it.wikipedia.org/wiki?curid=4705335", "title": "Trifluoruro di bismuto", "text": "Il trifluoruro di bismuto \u00e8 il composto binario tra fluoro e bismuto con formula BiF3. Viene utilizzato per la sintesi del pentafluoruro di bismuto, BiF5.\nStruttura e propriet\u00e0.\n\u03b1-BiF3 ha una struttura cristallina cubica (simbolo di Pearson cF16, gruppo spaziale Fm-3m, No. 225). Il \u03b2-BiF3 ha una struttura tipo YF3 dove l'atomo di bismuto ha una coordinazione 9 distorta, prisma trigonale tricappata. In genere questa struttura \u00e8 considerata ionica, in contrasto con i fluoruri dei membri pi\u00f9 leggeri del gruppo 15 trifluoruro di fosforo, PF3, trifluoruro di arsenico, AsF3 e trifluoruro di antimonio, SbF3, che nel solido contengono unit\u00e0 molecolari MF3.\nSintesi.\nIl trifluoruro di bismuto si prepara normalmente facendo reagire l'ossido di bismuto con fluoruro di idrogeno:\nReattivit\u00e0.\nBiF3 non reagisce con l'acqua ed \u00e8 pressoch\u00e9 insolubile in essa. Presenta scarsa tendenza a formare complessi, ma sono noti BiF3\u00b73HF e BiF4- in NH4BiF4. Il composto di addizione H3BiF6 si idrolizza in acqua formando BiOF.\nPrecauzioni.\nIl trifluoruro di bismuto \u00e8 disponibile in commercio. Il composto per contatto provoca gravi ustioni cutanee e gravi lesioni oculari. Se inalato o ingerito provoca ustioni alle mucose. Non ci sono dati che indichino propriet\u00e0 cancerogene. Non ci sono dati sulla pericolosit\u00e0 ambientale, ma si raccomanda di non disperderlo nell'ambiente."}
{"id": "4705340", "revid": "399678", "url": "https://it.wikipedia.org/wiki?curid=4705340", "title": "Benedetto De Lisi (1898)", "text": "Biografia.\nNacque da Rosalia Ballarianoda e Domenico De Lisi. Formatosi inizialmente nella bottega paterna, dopo un periodo di studi classici che interrompe, s'iscrisse all'Istituto di Belle Arti. Nel 1938 divenne prima assistente e dopo titolare della cattedra di scultura, carica che ricoprir\u00e0 fino al 1960, quando fu nominato direttore del Regio Istituto.\nNell'immediato primo dopoguerra ottenne la possibilit\u00e0 di viaggiare per il Paese e in giro per l'Europa. Intorno al 1920 era stanziato nella capitale e frequent\u00f2 l\"'atelier\" dello scultore Attilio Selva, uno dei pi\u00f9 celebri del periodo per stile e forme, che ebbe su di lui una certa influenza.\nEsord\u00ec coll'opera \"Chiome al sole\" alla biennale veneziana del 1924, oggi situata al giardino del Teatro Politeama a Palermo.\nEbbe numerosi incarichi durante il regime fascista, e partecip\u00f2 a varie edizioni delle Biennali e Quadriennali, anche alle mostre Sindacato fascista degli artisti.\nOpere.\nLa sua prolifica opera fu esposta in innumerevoli esibizioni artistiche, commissioni pubbliche e attivit\u00e0 manuali:"}
{"id": "4705343", "revid": "339392", "url": "https://it.wikipedia.org/wiki?curid=4705343", "title": "Vestiaria (zoologia)", "text": ""}
{"id": "4705344", "revid": "196390", "url": "https://it.wikipedia.org/wiki?curid=4705344", "title": "Cinema no wave", "text": ""}
{"id": "4705345", "revid": "533647", "url": "https://it.wikipedia.org/wiki?curid=4705345", "title": "Zloty", "text": ""}
{"id": "4705347", "revid": "72396", "url": "https://it.wikipedia.org/wiki?curid=4705347", "title": "William Boyett", "text": "Ha recitato in oltre 40 film dal 1951 al 1998 ed \u00e8 apparso in oltre 150 produzioni televisive dal 1951 al 1994. \u00c8 stato accreditato anche con il nome Bill Boyett.\nBiografia.\nWilliam Boyett nacque ad Akron, in Ohio, il 3 gennaio 1927. Trascorse la sua giovinezza a Waco, in Texas.\nRecit\u00f2 nel 1951, non accreditato, nel film \"Street Bandits\" nel ruolo di un detective e nel film per la televisione \"The Bogus Green\". Interpret\u00f2 poi il ruolo del sergente Ken Williams nella serie televisiva \"La pattuglia della strada\" dal 1958 al 1959, del sergente MacDonald in 128 episodi della serie \"Adam-12\" dal 1968 al 1975 e vari altri personaggi in numerosi episodi di serie televisive dagli anni 50 agli anni 80.\nLa sua ultima apparizione in una serie televisiva avvenne nell'episodio \"Send in the Clowns\" della serie \"Murphy Brown\", andato in onda il 24 febbraio 1992, che lo vede nel ruolo del senatore Dennehy, mentre per il grande schermo l'ultima interpretazione risale al film \"Gli strilloni\" del 1992 in cui interpreta il giudice Movealong Monahan.\nMor\u00ec a Mission Hills, in California, a causa di un incidente domestico il 29 dicembre 2004 e fu cremato."}
{"id": "4705348", "revid": "300067", "url": "https://it.wikipedia.org/wiki?curid=4705348", "title": "D\u012bm\u012btr\u012bs Agravan\u012bs", "text": "\u00c8 il fratello di I\u014dann\u012bs, a sua volta cestista."}
{"id": "4705349", "revid": "121531260", "url": "https://it.wikipedia.org/wiki?curid=4705349", "title": "Andrea Cavaletto", "text": "\u00c8 noto al pubblico soprattutto per la sua collaborazione con Sergio Bonelli Editore come sceneggiatore di \"Dylan Dog\" e \"Martin Myst\u00e8re\".\nBiografia.\nDopo aver conseguito un diploma in grafica e pubblicit\u00e0 presso lo IED (Istituto Europeo del Design) di Torino, dal 1998 lavora come creativo e collabora con una serie di editori tra cui Madden Comics e Nicola Pesce Editore che edita la sua prima opera come autore completo dal titolo \"N\u00e9 luce, n\u00e9 vento, n\u00e9 ombra, nulla...\", che successivamente diventa un cortometraggio (\"The projectionist\") diretto da Roberto Lojacono e sceneggiato dallo stesso Cavaletto. Dal 2009 scrive altre opere tra cui \"Sangue di tenebra\" (Cagliostro E-Press), \"Pornofagia (Absoluteblack\") e \"Dibbuk (fumetto)\" (Edizioni BD) che viene presentata al Napoli Comicon 2010.\nNel 2010 inizia la sua collaborazione con Sergio Bonelli Editore come sceneggiatore di \"Dylan Dog\". Cavaletto \u00e8 anche sceneggiatore di diversi lungometraggi come ad esempio il film \"Hidden in the Woods\" (diretto dal cileno Patricio Valladares) che in occasione della rassegna Asti Film Festival 2012 vince il primo premio come miglior film (giuria presieduta da Giorgio Faletti) nella categoria Asti Horror Picture Show. Inoltre nel 2011 nel film horror tributo ad Edgar Allan Poe a episodi dal titolo \"P.O.E. Poetry of Eerie\" si occupa della sceneggiatura dell'episodio pi\u00f9 importante del film intitolato \"Il giocatore di scacchi di Maelzel\".\nLa EF Libri ha pubblicato due suoi racconti di ispirazione lovecraftiana, uno (\"Primi riti\") nel 2014 sull'antologia \"Oltre la paura\", a cura di Francesca Paolucci, e uno (\"La casa di Mezzanotte\") nel 2015 nella raccolta \"Incubi rurali\", condivisa con Enrico Teodorani."}
{"id": "4705350", "revid": "767487", "url": "https://it.wikipedia.org/wiki?curid=4705350", "title": "Esporte Clube S\u00edrio", "text": "L'Esporte Clube S\u00edrio \u00e8 una societ\u00e0 polisportiva brasiliana con sede a San Paolo del Brasile. Venne fondata il 14 luglio 1917, originariamente come squadra di calcio.\nL'attivit\u00e0 del club si esplica in numerose attivit\u00e0 sportive, ma il club \u00e8 principalmente noto per la sezione cestistica. La squadra di pallacanestro vanta infatti la vittoria della Coppa Intercontinentale 1979, di 7 campionati brasiliani e di 8 campionati sudamericani per club."}
{"id": "4705353", "revid": "13976", "url": "https://it.wikipedia.org/wiki?curid=4705353", "title": "Giovanni IV di Napoli", "text": "Figlio di Sergio III di Napoli, nel 999 fu incarcerato in Germania da Ottone III del Sacro Romano Impero, ma, venuto a mancare l'imperatore (1002), riprese il potere a Napoli."}
{"id": "4705360", "revid": "310967", "url": "https://it.wikipedia.org/wiki?curid=4705360", "title": "Alba (vino)", "text": "L'Alba \u00e8 un vino a DOC prodotto nelle Langhe cuneesi.\nTipologie.\nSono previste le tipologie \"Alba\" e \"Alba riserva\", entrambe prodotte con une Nebbiolo almeno al 70% e Barbera almeno al 15%, con un massimo del 5% di altre uve piemontesi.\nIl disciplinare \u00e8 stato approvato con DM il 30 novembre 2011."}
{"id": "4705363", "revid": "329581", "url": "https://it.wikipedia.org/wiki?curid=4705363", "title": "Tito Quinzio Flaminino (disambigua)", "text": "Tito Quinzio Flaminino fu il nome di diversi personaggi della storia romana. Tra questi si ricordano:"}
{"id": "4705368", "revid": "1318658", "url": "https://it.wikipedia.org/wiki?curid=4705368", "title": "Bertha Lum", "text": " \u00c8 conosciuta per aver contribuito a rendere note le xilografie cinesi e giapponesi anche all'esterno dell'Asia.\nBiografia.\nBertha Boynton Bull nacque il 1869 a Tipton, Iowa. Nel 1895 entr\u00f2 nell'Art Institute of Chicago. Nel 1890 divent\u00f2 un'artista. In quel periodo viveva a Duluth. Nel 1901 studi\u00f2 all'Art Institute of Chicago arte figurativa, fino al 1902. Fu influenzata da Arthur Wesley Dow, che usava tecniche giapponesi nei suoi libri. Nel 1903 spos\u00f2 Burt F. Lum, e trascorse la luna di miele in Giappone. Nel 1903 ritornarono a Minneapolis. Nel 1907 stette 14 settimane in Giappone, per imparare una tecnica di stampa. Nel 1912 Lum mostr\u00f2 a T\u014dky\u014d delle xilografie.\nNel 1924 torn\u00f2 negli USA a vivere in California, fino al 1927. Nel 1928 divorzi\u00f2, e dopo cinque anni and\u00f2 a Pechino. Nel 1935 cre\u00f2 la sua ultima opera conosciuta. Nel 1939 torn\u00f2 negli USA per altri 8 anni, dopodich\u00e9 non ci torn\u00f2 pi\u00f9. Dal 1948 visse in Cina fino al 1953, quando and\u00f2 a vivere con sua figlia, Catherine, a Genova. Mor\u00ec nella stessa citt\u00e0 nel 1954."}
{"id": "4705370", "revid": "648716", "url": "https://it.wikipedia.org/wiki?curid=4705370", "title": "Brumalia", "text": "I Brumalia (dal latino \"bruma\", il solstizio d'inverno) erano un'antica festivit\u00e0 romana in onore di Saturno, Cerere e Bacco.\nIn epoca bizantina si facevano iniziare il 24 novembre e duravano un mese, fino ai \"Saturnalia\", cio\u00e8 il solstizio d'inverno, e tra i festeggiamenti c'erano banchetti, libagioni e divertimenti vari; durante la celebrazione si ricercavano inoltre auspici per l'inverno incombente. Si ha testimonianza di questi festeggiamenti anche dall'imperatore cristiano Costantino Copronimo.\nCelebrazione.\nLa vita romana durante l'antichit\u00e0 classica era incentrata sull'esercito, l'agricoltura e la caccia, pertanto i giorni invernali, pi\u00f9 corti e freddi, ostacolavano svariate attivit\u00e0. I \"Brumalia\" venivano cos\u00ec festeggiati in questo periodo pi\u00f9 scuro, ed avevano un carattere ctonio associato ai raccolti, i cui semi venivano interrati prima di germogliare.\nI contadini sacrificavano maiali a Saturno e Cerere, mentre i viticoltori sacrificavano capre in onore di Bacco (dal momento che le capre erano un pericolo per le viti), che venivano poi scuoiate per ricavarne bisacce, su cui si saltava. I magistrati portavano le primizie delle viti, degli olivi, del grano e del miele ai sacerdoti di Cerere.\nSi era anche soliti scambiarsi l'augurio \"Vives annos!\", \"Vivi per anni\"."}
{"id": "4705371", "revid": "599013", "url": "https://it.wikipedia.org/wiki?curid=4705371", "title": "Arsenio Dacquati", "text": "Carriera.\nPer sette stagioni ha giocato con la Cremonese, cinque in Serie B e due in Serie C; ha esordito ventenne in Serie B a Vigevano il 18 dicembre 1932 nella partita Vigevanesi-Cremonese (1-0). Con i grigiorossi ha disputato 80 partite di campionato e 4 di Coppa Italia, con una rete realizzata il 15 marzo 1936 nel derby Cremonese-Crema (3-1). Il 24 marzo 1946 gioc\u00f2 la sua ultima partita Cremonese-Fanfulla (1-1)."}
{"id": "4705372", "revid": "599013", "url": "https://it.wikipedia.org/wiki?curid=4705372", "title": "Albugnano (vino)", "text": "L'Albugnano \u00e8 un vino DOC la cui produzione \u00e8 consentita in quattro comuni della provincia di Asti. \u00c8 ottenuto da uve Nebbiolo per almeno l'85% ed eventualmente da uve Freisa, Barbera, Bonarda (da soli o congiuntamente) per un massimo del 15%. "}
{"id": "4705373", "revid": "287204", "url": "https://it.wikipedia.org/wiki?curid=4705373", "title": "Esporte Clube S\u00edrio (pallacanestro)", "text": "La sezione cestistica dell'Esporte Clube S\u00edrio \u00e8 una delle sezioni sportive dell'omonima societ\u00e0 polisportiva, con sede a San Paolo in Brasile.\nCestisti.\nTra i pi\u00f9 noti giocatori della storia del S\u00edrio figurano Bira e Oscar, entrambi membri del Naismith Memorial Basketball Hall of Fame e del FIBA Hall of Fame; di quest'ultimo riconoscimento \u00e8 stato insignito anche Amaury Ant\u00f4nio Pasos, al S\u00edrio dal 1962 al 1965."}
{"id": "4705374", "revid": "729019", "url": "https://it.wikipedia.org/wiki?curid=4705374", "title": "Battaglia di Medina de Rioseco", "text": "La battaglia di Medina de Rioseco, nota anche come battaglia di Mocl\u00edn, fu combattuta nel corso della guerra d'indipendenza spagnola il 14 luglio 1808, quando un esercito combinato di milizia e regolari spagnoli cerc\u00f2 di rompere le linee di comunicazione francesi a Madrid. L'esercito della Galizia del generale Joaqu\u00edn Blake, guidato da Gregorio Garc\u00eda de la Cuesta, fu messo in fuga da Jean Baptiste Bessi\u00e8res dopo un combattimento mal coordinato contro i francesi a nord di Valladolid.\nBessi\u00e8res sfrutt\u00f2 la pessima coordinazione tra Blake e Cuesta colpendo piccoli gruppi di spagnoli, spingendo Blake oltre un cinale e confinando Cuesta nelle retrovie. L'esercito della Galizia era l'unica formazione in grado di minacciare l'avanzata francese verso Vecchia Castiglia, dato che il gruppo di Cuesta era stato distrutto nella battaglia di Cabez\u00f3n, e la sua distruzione fu un duro colpo per la rivolta spagnola.\nMedina de Rioseco si dimostr\u00f2 essere un estemporaneo successo francese, all'interno di un'invasione della Spagna che infine fall\u00ec, e che culmin\u00f2 con la disfatta della battaglia di Bail\u00e9n che obblig\u00f2 i francesi, compresi i corpi vittoriosi di Bessi\u00e8res, ad attraversare l'Ebro in ritirata. Una nuova campagna, guidata da Napoleone Bonaparte con l'intera Grande Armata, sarebbe stata necessaria per ripristinare la situazione.\nSituazione in Spagna settentrionale.\nLe operazioni francesi nella regione stavano ottenendo scarsi risultati rispetto alle aspettative di Napoleone Bonaparte. Le province di Galizia e Biscaglia erano l'ideale come base per la resistenza anti-francese: remote e montagnose, fuori dalla portata dell'esercito francese ed in collegamento con l'occupata Madrid. Le loro coste erano rese sicure grazie all'intervento degli alleati della Royal Navy, che fornivano rifornimenti e materiale. In giugno gli uomini del maresciallo Bessi\u00e8res, durante la marcia su Santander al fine di rendere sicure le comunicazioni francesi in Galicia e proteggere la costa da un possibile sbarco britannico, furono respinti dalla resistenza popolare. Infastidito da questo e da altri piccoli problemi, Napoleone radun\u00f2 pi\u00f9 truppe e mise in atto una nuova strategia. A luglio Bessi\u00e8res rinnov\u00f2 la propria offensiva.\nContro i francesi si mosse l'esercito della Galizia guidato dal generale Joaqu\u00edn Blake, che rinforz\u00f2 le proprie file con milizie e regolari di Cuesta, ovvero gli ultimi resti del distrutto esercito della Vecchia Castiglia.\nPreparativi spagnoli.\nCuesta, colpito dalla sconfitta subita il mese precedente, propose un rapido colpo di mano nei confronti di Valladolid, a cavallo delle comunicazioni francesi. Cuesta radun\u00f2 circa 350 cavalli, una forza considerevole dato che Galizia ed Asturie insieme non potevano vantare altrettante forze, e numerosi battaglioni di fanteria, ma neanche un cannone. Le giunte settentrionali risposero in modo freddo alla proposta di Cuesta. Le Asturie si rifiutarono di essere guidate in quello che consideravano uno schema avventato, ma inviarono numerosi battaglioni come segno di buona volont\u00e0. La Galizia invi\u00f2 il generale Blake ad unirsi a Cuesta. Ufficiale di notevole talento, anche se nuovo al comando, Blake mise in crisi la forza della Grande Armata in campo aperto, preferendo il terreno rovinato e le colline del nord per neutralizzare la superiorit\u00e0 francese. La principale preoccupazione di Blake era la cavalleria spagnola in rotta, con la quale la discesa nella piana di Castiglia era una prospettiva pericolosa. Il comandante galiziano sosteneva la necessit\u00e0 di mantenere e fortificare il terreno accidentato di L\u00e9on e Galizia, lasciando il compito a Cuesta.\nI due generali spagnoli raggrupparono circa 25000 uomini, molti dei quali in pessime condizioni fisiche. A maggio le navi britanniche sbarcarono circa 5000 ex prigionieri di guerra spagnoli (perlopi\u00f9 catturati nelle colonie spagnole durante la recente guerra anglo-spagnola) con armi e munizioni, tra cui gli 800 regolari coloniali di Cuesta (i \"Colorados\") imprigionati a Montevideo e, data la mancanza di uniformi spagnole, vestiti con l'uniforme delle Giubbe rosse. Cuesta, citando la propria esperienza, pretese il comando generale e mise in marcia i propri uomini il 12 luglio, nonostante le obiezioni di Blake. Cuesta, mancando della cavalleria, avanz\u00f2 seguendo i movimenti francesi, aspettandosi di incontrare Bessi\u00e8res nei pressi di Valladolid.\nIl 14 luglio Cuesta era giunto nei pressi di Medina de Rio Seco, con Blake che comandava le posizioni avanzate su una piccola altura, mentre Cuesta si trovava circa un miglio indietro (vicino al villaggio), con molti degli uomini migliori. La scarna cavalleria si trovava sulla strada tra i due corpi.\nRisposta francese.\nBessi\u00e8res, bene informato riguardo ai piani spagnoli grazie all'utilizzo di un doppiogiochista, part\u00ec da Burgos il 9 luglio nel tentativo di evitare l'unione tra Blake e Cuesta. Incorporando parte di una divisione a Palencia il 10 luglio, Bessi\u00e8res racimol\u00f2 in poco tempo 14000 uomini con 40 cannoni, e marci\u00f2 per intercettare Blake e Cuesta, raggiungendo le posizioni spagnole lungo le pianure coltivate di Medina de Rio Seco all'alba del 14 luglio. L'esercito francese conteneva elementi di tre divisioni: una divisione di riserva (con cui i comandanti francesi in Spagna avevano spesso avuto a che fare), una divisione di veterani, inviata dalla Francia, e unit\u00e0 della Guardia imperiale in arrivo da Madrid.\nLa battaglia.\nBlake, diviso da Cuesta, affront\u00f2 i francesi con i fianchi scoperti e con la linea di ritirata tutt'altro che sicura. Bessi\u00e8res comprese subito le debolezze dei propri nemici e si mosse per bloccare la posizione centrale, riuscendo a mandare in rotta due ali spagnole e tenendo Cuesta sulla baia grazie agli uomini del maggiore-generale Mouton, mentre elementi delle due divisioni presero d'assalto il crinale sotto la sua supervisione. L'artiglieria imperiale, con venti pezzi disposti sul colle Monclin di fronte a Blake, cre\u00f2 grossi buchi nei ranghi spagnoli. Il maggiore-generale Merle guid\u00f2 l'assalto contro Blake sulla sinistra, raggiungendo il punto occidentale verso il fianco spagnolo, mentre Mouton, sulla destra, ingaggi\u00f2 Cuesta. \nBlake reag\u00ec prontamente alla minaccia portata alla sua posizione, allungando la propria linea a destra per evitare l'accerchiamento e reagendo alle devastanti cannonate francesi con le proprie batterie. Le riserve di cavalleria di Bessi\u00e8res caricarono nello spazio creato da Mouton ed entrarono nel fianco di Blake, rompendo le sue fragili fila e cacciandolo dal crinale in rotta. Blake venne salvato dalla completa sconfitta grazie al sacrificio di un singolo battaglione di truppe regolari originarie della Navarra, che rimase in posizione di fronte all'assalto della cavalleria, tenendo occupati i francesi sulla baia mentre met\u00e0 dell'esercito di Blake fuggiva oltre il fiume Sequillo.\nPrima che Bessi\u00e8res attaccasse di nuovo Cuesta, il generale spagnolo, non disposto a seguire Blake nella ritirata, dispose le sue truppe in colonne e le lanci\u00f2 sulla collina verso l'esercito imperiale, ora schierato sul crinale. I cacciatori che stavano controllando la divisione di Mouton furono caricati dai 300 carabinieri e guardie reali e furono messi in rotta, con la fanteria spagnola che avanzava sul crinale dietro la cavalleria. I cavalli della guardia imperiale riuscirono temporaneamente a contrastare l'avanzata, colpendo la debole cavalleria spagnola con la propria fanteria di sostegno. I fanti spagnoli, comunque, continuarono a guadagnare terreno, catturando due cannoni dell'artiglieria della Guardia e minacciando l'intera posizione francese sul crinale.\nMerle prosegu\u00ec la propria marcia lungo l'asse originario, guidando la propria divisione sul fianco destro della seconda linea spagnola. Intuendo l'opportunit\u00e0, Bessi\u00e8res ordin\u00f2 a Merle di muoversi a destra gettandosi sui fianchi spagnoli \"\u00e0 la ba\u00efonnette.\" I cacciatori di Mouton apparvero sul fianco sinistro spagnolo, e sotto la pressione combinata della linea spagnola andarono in rotta. I battaglioni spagnoli di granatieri portarono l'ultimo assalto contro il centro francese prima di venire chiusi nel fuoco incrociato ed essere obbligati a fuggire dal crinale, convincendo Cuesta a suonare la ritirata. Non appena Blake inizi\u00f2 la fuga, una retroguardia di battaglioni regolari tenne occupati i francesi permettendo al resto della formazione di fuggire a nord di Medina.\nConseguenze.\nMentre Cuesta e Blake fuggivano dal campo di battaglia, la ritirata fu completa: l'esercito della Galizia, anche se numericamente intatto, smise di essere un esercito. Blake sub\u00ec molte perdite, compresi 13 cannoni e 3000 uomini. Molti battaglioni di veterani spagnoli furono sconfitti nella lotta per la conquista del crinale. I \"Colorados\", ad esempio, furono distrutti come unit\u00e0. Temendo un inseguimento, Cuesta diresse la propria cavalleria a nord delle Asturie, trasferendosi con un piccolo corpo di cavalleria a Salamanca, mentre Blake fece ritorno in Galizia.\nDopo i fatti di Medina de Rioseco, Bessi\u00e8res assedi\u00f2 Benavente, Le\u00f3n e Zamora, ma indugi\u00f2 mentre i nemici si ritirarono. I francesi furono responsabili di angherie nei confronti dei prigionieri spagnoli e della popolazione delle citt\u00e0 vicine, che ironicamente furono le poche non coinvolte nelle rivolte popolari. Bessi\u00e8res fu informato del fatto che Blake e Cuesta si erano separati, con il primo a Manzanal e il secondo a L\u00e9on. A entrambi fu permesso di ritirarsi senza problemi quando il generale Lasalle fu stranamente richiamato presso il quartier generale.\nLa vittoria di Bessi\u00e8res segn\u00f2 un grande miglioramento nella posizione strategica dell'esercito francese in Spagna settentrionale, prima motivo di ansiet\u00e0. Pochi giorni dopo gli interi corpi di Dupont furono sconfitti nella battaglia di Bail\u00e9n, finendo con l'essere catturati dal generale Casta\u00f1os. Con 20000 francesi cancellati dalla mappa, il comando francese si spavent\u00f2 e ordin\u00f2 una ritirata generale fino all'Ebro, sciupando tutte le conquiste faticosamente ottenute da Bessi\u00e8res. La notizia del disastro raggiunse Bessi\u00e8res il 22 luglio, obbligandolo alla fuga verso Madrid.\nValutazione.\nMedina de Rioseco fu una battaglia isolata, con attacchi della fanteria spagnola al crinale condotti con \"precisione ed audacia\", fino ad arrivare ad un passo dalla vittoria. In particolare l'ultimo assalto fu lodato dai contemporanei. Nel Regno Unito Hamilton applaud\u00ec la dura lotta degli spagnoli contro il pi\u00f9 esperto esercito francese. Le divisioni di Cuesta (anche se non comandate da lui stesso) ricevettero particolari elogi per aver quasi conseguito la vittoria anche dopo la rotta di Blake:\nUn altro contemporaneo, il generale Maximilien Sebastien Foy, descrisse le forze spagnole di Medina de Rioseco come: \"Una scheggia dell'antico esercito spagnolo che dimostr\u00f2 cosa un tale esercito poteva fare: per un esercito senza esperienza sul campo, fronteggiare per la prima volta un esercito esperto era dura\".\nAl contrario, la coppia Blake-Cuesta fu criticata, e la tattica predispsota da Cuesta fu definita carente. Uno storico di storia militare spagnola del periodo napoleonico attribu\u00ec il risultato al fatto che i generali spagnoli agirono separatamente: \"Per avere qualche speranza di successo, gli spagnoli avevano bisogno di colpire velocemente con tutte le loro forze, ma Blake si mosse molto lentamente, lasciando indietro due delle sue quattro divisioni per coprirsi la ritirata\". Lo storico britannico David G. Chandler assegn\u00f2 la vergogna della sconfitta al solo Cuesta, che per motivi non chiari non attacc\u00f2 con tutti gli uomini ma ne mise alcuni a coprire l'eventuale ritirata. Allo stesso modo, secondo il generale Foy, lo spiegamento spagnolo non offriva molte prospettive di successo: affrontando frontalmente un nemico preparato, con entgrambi i fianchi esposti agli attacchi, e con un divario tra le due linee, era scontata la sconfitta. Foy non critic\u00f2 Blake per aver accettato una battaglia campale: spogliato della cavalleria, il generale spagnolo si trov\u00f2 davanti alla cupa prospettiva di attraversare un campo aperto circondato da 1500 francesi, con il rischio di subire l'assalto della cavalleria pi\u00f9 potente di sempre, quella del generale Lasalle."}
{"id": "4705377", "revid": "13976", "url": "https://it.wikipedia.org/wiki?curid=4705377", "title": "Sergio V di Napoli", "text": "Figlio di Giovanni V di Napoli, fu costretto ad allearsi coi Normanni di Roberto il Guiscardo."}
{"id": "4705382", "revid": "744595", "url": "https://it.wikipedia.org/wiki?curid=4705382", "title": "Cloridrato di guanidina", "text": ""}
{"id": "4705387", "revid": "107852373", "url": "https://it.wikipedia.org/wiki?curid=4705387", "title": "Gregorio III di Napoli", "text": "Nell'859 capitan\u00f2 per disposizione del padre le truppe napoletane all'assedio di Capua, venendo pesantemente sconfitto.\nAlla sua morte il potere sulla citt\u00e0 fu assunto dal figlio Sergio II di Napoli."}
{"id": "4705391", "revid": "124123", "url": "https://it.wikipedia.org/wiki?curid=4705391", "title": "Stefano I di Napoli", "text": ""}
{"id": "4705395", "revid": "124123", "url": "https://it.wikipedia.org/wiki?curid=4705395", "title": "Simondio Salimbeni", "text": "Imitatore di Rutilio Manetti, \u00e8 noto per la sua \"Morte di san Giuseppe\" (1643)."}
{"id": "4705397", "revid": "287204", "url": "https://it.wikipedia.org/wiki?curid=4705397", "title": "Etheostoma scotti", "text": "Etheostoma scotti \u00e8 un piccolo pesce d'acqua dolce appartenente alla famiglia Percidae.\nDistribuzione e habitat.\nQuesta specie \u00e8 diffusa nelle acque dolci di ruscelli, torrenti e piccole polle d'acqua lenta nel bacino idrografico del fiume Etowah in Georgia, USA.\nDescrizione.\nPresenta un corpo allungato e compresso ai fianchi, con testa triangolare e occhi grandi. Come gli altri \"Etheostoma\" possiede due pinne dorsali, entrambe alte e ampie: la seconda dorsale \u00e8 opposta e simmetrica alla pinna anale. Le pinne ventrali e pettorali sono ampie. La pinna caudale \u00e8 a delta. La livrea presenta un colore di fondo bruno-arancio, pi\u00f9 scuro sul dorso, arancio vivo sul ventre e lungo i fianchi, finemente marezzato di scuro sul dorso. Il corpo \u00e8 solcato verticalmente da una serie di fasce irregolari nere, che tendono ad unirsi sulla linea laterale. La prima pinna dorsale \u00e8 color ruggine, con l'attaccatura bruna, e una macchia rossa irregolare. La seconda dorsale \u00e8 ruggine e bruna, le pinne pettorali sono trasparenti con i raggi ruggine, le altre pinne sono grigio-azzurre con riflessi rossastri. \nI maschi, pi\u00f9 grandi delle femmine, raggiungono una lunghezza massima di 5\u00a0cm\nAlimentazione.\n\"E. scotti\" si nutre di larve di chironomidi, molluschi, piccoli insetti acquatici e detriti vegetali"}
{"id": "4705401", "revid": "110157", "url": "https://it.wikipedia.org/wiki?curid=4705401", "title": "The Artistry of Freddie Hubbard", "text": "The Artistry of Freddie Hubbard \u00e8 un album discografico del trombettista jazz Freddie Hubbard, il primo inciso per l'etichetta Impulse! Records, pubblicato nel 1962. L'album vede la presenza di Hubbard, Curtis Fuller, John Gilmore, Tommy Flanagan, Art Davis e Louis Hayes."}
{"id": "4705403", "revid": "599013", "url": "https://it.wikipedia.org/wiki?curid=4705403", "title": "Jos\u00e9 Luis Jim\u00e9nez", "text": ""}
{"id": "4705408", "revid": "599013", "url": "https://it.wikipedia.org/wiki?curid=4705408", "title": "Jos\u00e9 Flores (calciatore)", "text": ""}
{"id": "4705413", "revid": "599013", "url": "https://it.wikipedia.org/wiki?curid=4705413", "title": "Alexander Bottini", "text": ""}
{"id": "4705416", "revid": "33689", "url": "https://it.wikipedia.org/wiki?curid=4705416", "title": "Thami El Glaoui", "text": "Era il nonno paterno dell'attore francese Mehdi El Glaoui.\nBiografia.\nVenne nominato pasci\u00e0 di Marrakech dal sultano Yusuf ben al-Hasan nel 1912.\nNel mese di dicembre 1950 chiese al sultano Mohammed V di non supportare pi\u00f9 il Partito Istiqlal favorevole all'indipendenza del Marocco. El Glaoui si mostr\u00f2 insolente verso il sultano durante l'udienza e gli venne fatto divieto di tornare a Palazzo Reale.\nNel febbraio del 1953, El Glaoui riun\u00ec 23 pasci\u00e0 e 323 caid e fece loro firmare una petizione per chiedere la partenza del sultano. Solo 6 caid e 4 pasci\u00e0 rifiutarono di firmare.\nIl 20 agosto 1953 Mohammed V e il principe ereditario Moulay Hassan (futuro Hassan II), vennero arrestati e mandati in esilio in Corsica e poi in Madagascar.\nAl loro ritorno dall'esilio, El Glaoui si sottomise al nuovo re e mor\u00ec poco dopo di cancro a T\u00e9louet."}
{"id": "4705430", "revid": "599013", "url": "https://it.wikipedia.org/wiki?curid=4705430", "title": "Juan Carlos Babio", "text": ""}
{"id": "4705435", "revid": "767487", "url": "https://it.wikipedia.org/wiki?curid=4705435", "title": "The Extravagant Bride", "text": "The Extravagant Bride \u00e8 un cortometraggio muto del 1917 diretto da E.H. Calvert e prodotto dalla Essanay di Chicago. Undicesimo cortometraggio della serie \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 24 febbraio 1917."}
{"id": "4705457", "revid": "767487", "url": "https://it.wikipedia.org/wiki?curid=4705457", "title": "The Vanishing Woman", "text": "The Vanishing Woman \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit. Dodicesimo episodio della serie \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 3 marzo 1917."}
{"id": "4705465", "revid": "125187741", "url": "https://it.wikipedia.org/wiki?curid=4705465", "title": "Gold Future Cup", "text": "La \u00e8 una competizione annuale indetta dalla redazione di Weekly Sh\u014dnen Jump dal 2004 riservata agli autori esordienti, ovvero autori che non sono stati ancora pubblicati sulla rivista principale n\u00e9 con serie n\u00e9 con storie autoconclusive. La competizione inizia solitamente tra l'estate e l'autunno, con la durata che varia in dipendenza del numero di partecipanti alla competizione. Il vincitore del concorso ha poi la possibilit\u00e0 di serializzare il proprio manga su \"Shonen Jump\" e, nel caso ottengano ottimi risultati, anche le altre opere partecipanti non vincitrici hanno questa possibilit\u00e0. Ma nonostante gli ottimi risultati in questa competizione non \u00e8 assicurato che le opere sopravvivano a lungo sulla rivista a causa della presenza di serie molto pi\u00f9 longeve e popolari. Gli autori che hanno partecipato a questa competizione e sono riusciti a sopravvivere a lungo con la loro serie sulla rivista sono Yoshiyuki Nishi, Ryuhei Tamura e Hiroshi Shiibashi.\nLa partecipazione di un autore alla Gold Future Cup \u00e8 a discrezione degli editori di \"Shonen Jump\". Dopo essere stati scelti bisogna consegnare il proprio capitolo autoconclusivo al proprio editore il quale lo girer\u00e0 poi alla redazione e lo pubblicher\u00e0 sulla rivista durante il periodo del concorso. A differenza delle storie autoconclusive pubblicate normalmente su \"Jump\", le storie della \"Gold Future Cup\" vengono votate in maniera differente: oltre al solito voto di preferenza viene dato anche un voto di approvazione alle singole storie. Dopo aver ottenuto i risultati dei voti, la redazione si riunisce per decidere chi sar\u00e0 il vincitore.\nEdizioni della Gold Future Cup.\nSegue un elenco delle storie partecipanti al concorso. In grassetto i vincitori mentre in \"corsivo\" le storie che sono poi state serializzate su \"Shonen Jump\".\nEdizione del 2006.\nNel 2006 non ci fu la Gold Future Cup. Al suo posto ci fu un progetto speciale in cui per tre uscite consecutive vennero pubblicati tre capitoli autoconclusivi di autori esordienti, uno per numero.\nI tre one-shot erano:\nDue di questi (Sket Dance e Hitomi no Catoblepas) otterranno la serializzazione l'anno successivo."}
{"id": "4705466", "revid": "1543377", "url": "https://it.wikipedia.org/wiki?curid=4705466", "title": "Tram TEM Ce 2/2 1-7", "text": "Le elettromotrici Ce 2/2 della Societ\u00e0 Tram Elettrici Mendrisiensi (TEM), numerate da 1 a 7, erano una serie di vetture tranviarie a due assi utilizzate per l'esercizio della tranvia Chiasso-Riva San Vitale.\nStoria.\nLe elettromotrici vennero costruite nel 1910 dalla Schlieren, con parte elettrica Oerlikon, e immesse in servizio sulla nuova tranvia Chiasso-Riva San Vitale.\nNel 1918 un'unit\u00e0, la n. 4, venne venduta alla rete di Zurigo, esercita dalla StStZ, presso la quale assunse il n. 143.\nLe restanti sei vetture restarono sulla tranvia mendrisiense fino alla chiusura della linea nel 1951; alla cessazione del servizio le vetture 2, 3 e 5 furono vendute alla ferrovia Lugano-Cadro-Dino (LCD), mentre le altre tre furono demolite o vendute a privati.\nLe tre vetture comprate dalla LCD vennero rinumerate da 6 a 8, ed equipaggiate con nuovi pantografi al posto dei vecchi archetti; ripresero il servizio dal 1951 al 1953, utilizzate per il servizio tranviario svolto sulla tratta urbana della linea (dal Debarcadero di Lugano alla localit\u00e0 La Santa). Dopo pochi anni, in seguito all'abolizione della terza classe, assunsero la nuova classificazione Be 2/2.\nLe tre vetture cessarono il servizio rispettivamente nel 1964, nel 1965 e nel 1968 e vennero demolite. Dal 2006 la vettura 3 (LCD Be 2/2 8) \u00e8 esposta, restaurata, presso un albergo di Mendrisio."}
{"id": "4705467", "revid": "638792", "url": "https://it.wikipedia.org/wiki?curid=4705467", "title": "Psycho pass", "text": ""}
{"id": "4705473", "revid": "767487", "url": "https://it.wikipedia.org/wiki?curid=4705473", "title": "DuemilaUrgu", "text": "DuemilaUrgu \u00e8 un album di Benito Urgu, realizzato in collaborazione con Pietro e Paolo Carrus, pubblicato nel 1998.\nTracce.\nTesti e musiche di Benito Urgu, Pietro Carrus, Paolo Carrus e Salvatore Corazza, tranne \"Fiorellini fritti\" di Juan Luis Guerra."}
{"id": "4705476", "revid": "486946", "url": "https://it.wikipedia.org/wiki?curid=4705476", "title": "LaEFFE-RTV", "text": ""}
{"id": "4705478", "revid": "767487", "url": "https://it.wikipedia.org/wiki?curid=4705478", "title": "It's My Party (Jessie J)", "text": "It's My Party \u00e8 un brano musicale della cantautrice britannica Jessie J estratto come secondo singolo dal suo secondo album in cantiere, \"Alive\". Il brano \u00e8 stato scritto dalla stessa Jessie J insieme a Claude Kelly, John Larderi e Colin Norman."}
{"id": "4705481", "revid": "124905215", "url": "https://it.wikipedia.org/wiki?curid=4705481", "title": "Gino Morici", "text": "Biografia.\nFrequent\u00f2 l'istituto d'arte e l'Accademia di Belle Arti della sua citt\u00e0.\nEsord\u00ec vincendo dei concorsi nazionali. Nel 1926 lavor\u00f2 ad un pannello decorativo intitolato \"Allegoria della Nazione\" (perduto), per il soffitto ligneo del salone di rappresentanza della succursale palermitana della Banca d'Italia. In quello stesso anno fu incaricato da Ernesto Basile alla realizzazione del pannello decorativo \"Federico II e la sua corte imperiale\", con colori a tempera su di una tela estesa, per la parete di fondo dell'Aula \"Luigi Di Maggio\" della Societ\u00e0 Siciliana per la Storia Patria. Tutt'e due i pannelli vennero ultimati nel 1929, lo stesso anno di partecipazione alla I Mostra Siciliana d'Arte Sacra, nella quale espose il dipinto \"Ges\u00f9 preso e condotto prigioniero\", e alla II Mostra d'Arte del Sindacato Siciliano Fascista degli Artisti, dove fu presente con i soggetti \"Il postino paralitico\" e \"Figura\", a vari lavori oggi non identificati.\nNel periodo compreso tra il 1930 e il 1932 insegn\u00f2 decorazione pittorica nella stessa scuola dove si diplom\u00f2 e dal 1932 occup\u00f2 la cattedra di incisione all'Accademia fino al 1968. Fu sospeso dall'insegnamento per due anni (1934-1936) a causa dell'accusa di antifascismo, ma riprese la docenza. Pi\u00f9 tardi, nel secondo dopoguerra, continuer\u00e0 a mantenere la cattedra affiancando a questa quelle di scenografia e modellistica (1953-1972) alla Facolt\u00e0 di Architettura.\nNel 1933 inizi\u00f2 i lavori per alcuni interni del Palazzo delle Poste di Caltanissetta, ora di propriet\u00e0 della Banca Sicana (precedentemente denominata Banca del Nisseno) che lo ha ristrutturato, per il quale port\u00f2 poi a compimento \"Allegoria dell'Italia\" (1934), olio su tavola posto nell'ex Sala del Telegrafo.\nNel 1935 oper\u00f2 la tela \"Sintesi della marcia su Roma\" per il Palazzo delle Poste di Palermo, di cui oggi ne rimane un singolo frammento stanziata in una collezione privata milanese. Realizz\u00f2 anche un grande mosaico per il Palazzo delle Poste di Agrigento con tema sulle comunicazioni posto ancor oggi sulla parete destra dell'ingresso. In seguito si diede ai dipinti murali \"Quattro evangelisti\" (alla Cappella dell'Ospedale \"Gian Filippo Ingrassia\" di Palermo) del 1936 e \"Allegoria dell'Impero Romano\" (nella cosiddetta \"Sala dell'Impero\" del Palazzo del Governo di Ragusa) del 1937, quest'ultimo insieme a Pippo Rizzo. Nello stesso anno realizz\u00f2 gli affreschi \"Principessa Maria Pia di Savoia\" a Palermo e le grandi carte geografiche dipinte sulle pareti delle stanze un tempo sede palermitana del comando dell'Aeronautica Militare di piazza Giulio Cesare, oggi uffici comunali di un assessorato.\nDurante il periodo Morici lavora agli interni in stile Novecento di \"Casa Savona\" (in via Roma), per l'ingegnere Giuseppe Arici, progettista dell'immobile.\nNumerose opere del periodo a cavallo tra gli anni venti e trenta, ad esempio i soggetti su cavalletto \"Il caff\u00e8 della noia\", \"Nudo\", \"La disputa di Venere\" (anche chiamata \"Le ferite dell'essere\").\nPartecip\u00f2 con le due opere \"La citt\u00e0 religiosa\" e \"San Giorgio\" alla VII Mostra d'arte del sindacato interprovinciale fascista belle arti del 1938. Nello stesso anno elabor\u00f2 un grande pannello decorativo in tarsia di legni pregiati per la nuova sede dei Circoli Riuniti di Palermo.\nAl termine del conflitto mondiale estese le sue commesse lavorative come costumista e scenografo sia al teatro che per il cinema. Tra i suoi i pi\u00f9 importanti lavori in ambito operistico le scene per il Teatro Massimo della \"Cavalleria rusticana\" di Pietro Mascagni, utilizzate per tre diversi allestimenti (nel 1956, nel 1961 e quando furono portati a Catania per il Teatro Massimo Bellini nel 1958), le scene per \"I vespri siciliani\" di Giuseppe Verdi (per un allestimento del 1957 al Teatro Massimo di Palermo); per il teatro di prosa collabor\u00f2 con Anton Giulio Bragaglia alla messa in scena al Teatro Biondo di \"Riutura\" di Nino Martoglio, durante le celebrazioni per il primo centenario della rivoluzione del 1848; anche in \"Lu curtigghiu di li raunisi\" commedia volgare di un anonimo del Settecento; \"Storia del soldato di Charles-Ferdinand Ramuz\" con musiche di Igor Stravinskij e scene realizzate da Morici su disegni di Renato Guttuso; nel 1966 per il Teatro Garibaldi \"Natali, viaggi, delitti, arresto, processo, detenzione e condanna di Giuseppe Balsamo di Palermo, detto il conte di Cagliostro con Pulcinella suo compagno ai delitti e alla pena\", la riscrittura bragagliana di un canovaccio della commedia dell'arte settecentesca.\nCome scenografo cinematografico lavor\u00f2 con Domenico Paolella, Marco Elter, Pino Mercanti, Sergio Corbucci ma soprattutto con Pietro Germi.\nTra gli anni cinquanta prese parte alle decorazione di numerosi locali pubblici e privati palermitani, come il Bar Moka di via Ruggiero Settimo nel 1951; lo stabile della SIP di piazzale Ungheria nel 1952; il negozio di filati Mancinelli in via Roma, nel 1953; Villa Igiea tra 1957-1958; Palazzo Forcella-de Seta al Foro Italico (1955); la residenza della prefettura Villa Pajno in viale della Libert\u00e0; cur\u00f2 anche propriet\u00e0 di culto tra le quali la Chiesa di San Michele Arcangelo in via Giuseppe Sciuti (1957). Nel 1954 appront\u00f2 per la direzione del Museo regionale di Messina di Maria Accascina delle bozze ad acquerelli per l'allestimento moderno, conservate tra le raccolte museali.\nIl Comune di Palermo consegn\u00f2 nel 1956 la progettazione e direzione dei cantieri per l'infanzia dentro il Parco della Favorita della costituenda Citt\u00e0 dei Ragazzi, con scenari fantastici e stereotipici, come anfratti preistorici, ambienti da Far West e altri, creature immaginarie e mostri realizzati da Mario Pecoraino.\nNel decennio successivo continu\u00f2 ad operare ad altri ambiti specifici: un affresco intitolato \"La terra e l'acqua\" alla Facolt\u00e0 di Agraria del 1961; \"Il risparmio\", tempera nella sala del pubblico alla Cassa di Risparmio nel 1963; nella Chiesa di San Espedito (1960); per la Chiesa di Santa Lucia al Borgo al 1964. Della stessa decade sono le progettazioni di padiglioni (ISLA; So.Fi.S; Cinzano; eccetera...) per le fiere di Messina e di Palermo, nelle quali fu a capo dell'ufficio allestimenti (1964).\nSi distinse anche per la qualit\u00e0 delle sue iniziative grafiche, che comprendono cartoline pubblicitarie per la Metallurgica Agricola Siciliana verso il culmine degli anni venti e varie intese con case editrici (la D\u2019Anna di Messina; le Tumminelli e Icaro a Milano; le Edizioni San Paolo; le case panormite IRES, Palumbo e con il quotidiano \"L'Ora\", per il quale realizz\u00f2 le illustrazioni di una ripresa a puntate nel 1955 del romanzo di Luigi Natoli \"I Beati Paoli\").\nNel 1951 progett\u00f2 da curioso inventore un robot che chiam\u00f2 Attore Ideale, e anche un faro antiabbagliante per autoveicoli, brevettati e registrati a suo nome (1965).\nFin\u00ec pi\u00f9 tardi i suoi giorni, sempre nel capoluogo siciliano."}
{"id": "4705487", "revid": "287204", "url": "https://it.wikipedia.org/wiki?curid=4705487", "title": "Hey D.J. me lo metti un lento?", "text": "Hey D.J., me lo metti un lento? \u00e8 un album di Benito Urgu, pubblicato nel 1990 dalla Cruisin' Records per PolyGram Italia S.r.l."}
{"id": "4705495", "revid": "785863", "url": "https://it.wikipedia.org/wiki?curid=4705495", "title": "Chuck McCann", "text": ""}
{"id": "4705500", "revid": "33751", "url": "https://it.wikipedia.org/wiki?curid=4705500", "title": "Olympique B\u00e9ja", "text": "L'Olympique B\u00e9ja (), conosciuto anche come Olympique de B\u00e9ja e abbreviato in OB, \u00e8 una societ\u00e0 calcistica tunisina che milita nella massima divisione del paese.\nLa societ\u00e0 vanta 2 vittorie nella Coppa nazionale, una Supercoppa di Tunisia e due campionati di seconda divisione. Il miglior piazzamento nella prima divisione \u00e8 il quinto posto conquistato nella stagione 1997-1998. Vanta un paio di partecipazione alla Coppa delle Coppe d'Africa, dove nel 1994 raggiunse i quarti di finale, e una partecipazione alla Coppa della Confederazione CAF 2011 dove l'Olympique B\u00e9ja esce al primo turno."}
{"id": "4705505", "revid": "922800", "url": "https://it.wikipedia.org/wiki?curid=4705505", "title": "Olympique de B\u00e9ja", "text": ""}
{"id": "4705509", "revid": "767487", "url": "https://it.wikipedia.org/wiki?curid=4705509", "title": "Mon cheri Fonni", "text": "Mon cheri Fonni \u00e8 il primo album di Benito Urgu, pubblicato nel 1978 da CGD.\nL'album.\nIl disco \u00e8 stato ristampato nel 1979 in edizione economica per la Record Bazaar con il titolo \"Sexy Fonni\"."}
{"id": "4705513", "revid": "124413024", "url": "https://it.wikipedia.org/wiki?curid=4705513", "title": "Associazione Nazionale Venezia Giulia e Dalmazia", "text": "L'Associazione Nazionale Venezia Giulia e Dalmazia (ANVGD) \u00e8 un'associazione italiana di esuli dell'Istria, di Fiume e della Dalmazia.\nStoria.\nIn base alle informazioni del sito web di tale organismo la costituzione risale al 1947 a Milano. Secondo Mario de Vidovich, esule da Zara, fu fondata a Roma il 20 giugno 1948 con la partecipazione di ottanta comitati provinciali di esuli istriani, fiumani e dalmati gi\u00e0 attivi nelle singole realt\u00e0 locali.\nAll'inizio le associazioni di profughi erano tante e diversificate. L'ANGVD fu l'unica a strutturarsi a livello nazionale, caratterizzandosi fin dall'inizio per una spiccata fede religiosa ed un impegno ideologico apartitico. Secondo le ricerche archivistiche di Silvia Arrigoni nella sede nazionale dell'ANVGD, a Roma: \"Nel 1948 questo insieme variegato di profughi si denominava Comitato Nazionale per la Venezia Giulia e Zara. \nSi trasform\u00f2 in Associazione Nazionale per la Venezia Giulia e Zara, per assumere poi definitivamente il nome attuale, ovvero Associazione Nazionale Venezia Giulia e Dalmazia. Nel febbraio 1947 si era tenuta un'assemblea a Bologna, la prima, che cercava di dare un corpo unitario alle organizzazioni sorte in Italia. Era evidente a tutti che soltanto un'organizzazione unita, compatta e forte avrebbe potuto conseguire dei risultati ed avrebbe potuto far sentire la propria voce presso i numerosi interlocutori governativi cui l'Associazione doveva rivolgersi se intendeva perseguire gli obiettivi che si era posta\".\nNel 2013 scrive Paolo Scandaletti: \"A seguito del pieno rientro di Trieste in Italia, ma con la rinuncia al restante territorio, nel 1954 si verifica la scissione dell'Associazione Nazionale Venezia Giulia e Dalmazia (ANVGD), accusata dall'interno di essere filogovernativa. Ne escono quasi in trentamila, circa un terzo degli iscritti, e nasce l'Unione degli Istriani\".\nSoci.\nPossono associarsi gli esuli, i familiari e i simpatizzanti. Per aiutare i profughi, dal 1945, esistevano varie organizzazioni che aderirono poi all'ANVGD. La pi\u00f9 nota era il Comitato Nazionale per la Venezia Giulia e Zara.\nLa prima e la seconda generazione degli esuli istriani, fiumani e dalmati in tutta Italia collaborano e si confrontano per fare emergere quella pagina di storia italiana negata per decenni, a causa di motivi di politica internazionale. Ne consegue anche la battaglia quotidiana per il mantenimento dei valori culturali e tradizionali di quelle terre a cui sono stati strappati, agevolata dalla Legge 92/2004 di istituzione del Giorno del Ricordo che ogni 10 febbraio riporta sotto i riflettori quei dolorosi eventi.\nNel contempo si rafforzano anche i valori di identit\u00e0 nazionale a cui gli esuli istriani, fiumani e dalmati sono legati. Ci\u00f2 fa del Giorno del Ricordo un momento di riflessione per tutta la nazione, in cui le parole foibe ed esodo istriano, fiumano e dalmata vengono ravvivate nel loro significato pi\u00f9 drammaticamente profondo, ma nel contempo in una fiduciosa prospettiva per il futuro.\nPresidenti.\nAlla presidenza dell'ANVGD, nel 1948, fu chiamato il padre dott. Alfonso Orlini, da Cherso. I presidenti succedutisi da allora sono: Elio Bracco, Libero Sauro, Maurizio Mandel, Paolo Barbi, Gianni Bartoli, Lucio Toth, Antonio Ballarin e Renzo Codarin."}
{"id": "4705527", "revid": "76963", "url": "https://it.wikipedia.org/wiki?curid=4705527", "title": "Joan Gerber", "text": ""}
{"id": "4705528", "revid": "767487", "url": "https://it.wikipedia.org/wiki?curid=4705528", "title": "I cavalieri dalle maschere nere (I Beati Paoli)", "text": "I cavalieri dalle maschere nere (I Beati Paoli) \u00e8 un film del 1948 diretto da Pino Mercanti, ispirato al romanzo \"I Beati Paoli\" di Luigi Natoli.\nAccoglienza.\nIl film ebbe un buon successo di pubblico, incassando oltre 100 milioni di lire dell'epoca.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "4705531", "revid": "767487", "url": "https://it.wikipedia.org/wiki?curid=4705531", "title": "Agrituristi", "text": "Agrituristi \u00e8 un album di Benito Urgu, pubblicato nel 2004 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705532", "revid": "712828", "url": "https://it.wikipedia.org/wiki?curid=4705532", "title": "V\u00e1sa", "text": ""}
{"id": "4705535", "revid": "287204", "url": "https://it.wikipedia.org/wiki?curid=4705535", "title": "Veterans Memorial Stadium", "text": "Il Veterans Memorial Stadium \u00e8 il principale stadio di calcio delle Samoa Americane. \u00c8 utilizzato per il campionato nazionale ed ospita le partite della Nazionale. Attualmente \u00e8 usato sia per il calcio sia per il rugby a 13, e anche per lo sport pi\u00f9 popolare sull'isola, ovvero il football americano."}
{"id": "4705536", "revid": "400694", "url": "https://it.wikipedia.org/wiki?curid=4705536", "title": "Ambrab\u00e0 cic\u00ec coc\u00f2", "text": ""}
{"id": "4705538", "revid": "486946", "url": "https://it.wikipedia.org/wiki?curid=4705538", "title": "Valar\u00f3ma", "text": ""}
{"id": "4705540", "revid": "767487", "url": "https://it.wikipedia.org/wiki?curid=4705540", "title": "Valaraukar", "text": ""}
{"id": "4705543", "revid": "486946", "url": "https://it.wikipedia.org/wiki?curid=4705543", "title": "Mirichina", "text": ""}
{"id": "4705544", "revid": "287204", "url": "https://it.wikipedia.org/wiki?curid=4705544", "title": "Live in Japan (Blue Cheer)", "text": "Live in Japan \u00e8 l'undicesimo album dei Blue Cheer, il secondo dal vivo, registrato in Giappone (a Tokyo e Osaka) nel 1999 e pubblicato nel 2003."}
{"id": "4705546", "revid": "436907", "url": "https://it.wikipedia.org/wiki?curid=4705546", "title": "Busta chiusa", "text": "Busta chiusa \u00e8 un album di Benito Urgu che raccoglie delle gag registrate in studio nei primi anni '80. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu e Antonello Martinez. Musiche di Benito Urgu."}
{"id": "4705547", "revid": "767487", "url": "https://it.wikipedia.org/wiki?curid=4705547", "title": "Uomini Scuri", "text": ""}
{"id": "4705551", "revid": "76959751", "url": "https://it.wikipedia.org/wiki?curid=4705551", "title": "Chi l'ha visto l'ha visto", "text": "Chi l'ha visto l'ha visto \u00e8 un album di Benito Urgu pubblicato in formato musicassetta nel 1990 da Bu Record con numero di catalogo BU 019.\nL'album.\nLe due tracce sono uno sketch parodistico della trasmissione televisiva \"Chi l'ha visto?\".\nL'album \u00e8 stato ristampato in formato CD nel 2003 su etichetta Frorias Edizioni."}
{"id": "4705555", "revid": "1573940", "url": "https://it.wikipedia.org/wiki?curid=4705555", "title": "Maylandia zebra", "text": "Maylandia zebra \u00e8 un pesce d'acqua dolce appartenente alla famiglia Cichlidae ed alla sottofamiglia Pseudocrenilabrinae.\nHabitat e Distribuzione.\nProviene dal Lago Malawi, nell'Africa Orientale, dove \u00e8 molto diffusa. Vive nelle vicinanze delle isole e nelle aree con fondo roccioso a profondit\u00e0 abbastanza varie.\nDescrizione.\nPresenta un corpo cilindrico, solo leggermente compresso ai lati e con la testa arrotondata. La colorazione in natura \u00e8 prevalentemente azzurra con fasce nere, ma \u00e8 facile trovare negli acquari variet\u00e0 gialle od albine. La pinna dorsale e la pinna anale sono leggermente allungate, mentre la pinna caudale non \u00e8 n\u00e9 biforcuta n\u00e9 particolarmente ampia, ma pu\u00f2 essere bordata di giallo. Non supera i 12 cm.\nIl dimorfismo sessuale \u00e8 abbastanza marcato soprattutto nelle dimensioni, che sono maggiori nel maschio. Gli esemplari maschili, soprattutto quello dominante, hanno un colore pi\u00f9 vivido delle femmine, e possono sviluppare una gobba sulla fronte durante l'et\u00e0 adulta. I maschi, inoltre, hanno delle macchie chiare sulla pinna anale.\nBiologia.\nComportamento.\n\u00c8 un pesce estremamente aggressivo sia con gli esemplari della stessa specie che con tutti gli altri pesci. I maschi sono territoriali soprattutto nel periodo riproduttivo, nel quale difendono le grotte prescelte per la deposizione delle uova.\nAlimentazione.\nHa una dieta prevalentemente erbivora e si nutre di piante e fitoplancton, ma occasionalmente si nutre anche di insetti ed altri invertebrati.\nRiproduzione.\n\u00c8 un pesce oviparo ed incubatore orale. Il maschio pulisce una zona per la deposizione, di solito una grotta; quando termina la femmina depone le uova e le raccoglie in bocca, poi si avvicina al maschio per farle fecondare. La femmina continua a tenere le uova in bocca per qualche settimana.\nAcquariofilia.\nNonostante la sua aggressivit\u00e0 non \u00e8 raro in commercio per gli acquari, probabilmente anche a causa della molto facile reperibilit\u00e0 nel suo ambiente naturale.."}
{"id": "4705556", "revid": "767487", "url": "https://it.wikipedia.org/wiki?curid=4705556", "title": "Tiaoali Savea", "text": ""}
{"id": "4705557", "revid": "3115", "url": "https://it.wikipedia.org/wiki?curid=4705557", "title": "Vladim\u00edr Buka\u010d", "text": "Inizia a suonare il violino da piccolo, studiando con Nora Grumlikova al conservatorio di Praga e poi con Wolfgang Marschner al conservatorio di Friburgo. Durante gli studi ha ottenuto diversi premi in concorsi nazionali ed internazionali. Tra il 1990 e il 1993 Buka\u010d ha vissuto in Giappone, impegnato in una serie di concerti nei principali teatri nipponici sia come solista sia come camerista alla viola e al violino, facendo tourn\u00e9e anche in Australia e Nuova Zelanda.\nDopo il suo ritorno in Europa, nel 1996 Buka\u010d \u00e8 entrato nel Quartetto Talich, formazione cameristica ceca allora guidata dal primo violino Jan Talich, figlio del fondatore del quartetto. A fianco dell'attivit\u00e0 quartettistica, Buka\u010d porta avanti una carriera solistica e cameristica suonando regolarmente nei principali festival musicali europei, giapponesi, israeliani e statunitensi, partecipando anche come commissario in diversi concorsi internazionali, come la Lionel Tertis International Viola Competition e il concorso internazionale di musica ARD di Monaco. Ha inciso alcuni dischi per la radio ceca e la BBC, ottenendo recensioni positive da The Strad e Gramophone.\nDal 2002 Buka\u010d insegna al conservatorio di Dresda, \u00e8 insegnante ospite al Royal Northern College of Music di Manchester e collabora alle masterclass dell'Accademia musicale franco-ceca e del festival di musicale di Praga.\nI suoi principali strumenti sono una viola Giovanni Battista Guadagnini del 1775 e una Santino Lavazza del 1725."}
{"id": "4705558", "revid": "287204", "url": "https://it.wikipedia.org/wiki?curid=4705558", "title": "Vladimir Bukac", "text": ""}
{"id": "4705561", "revid": "1546219", "url": "https://it.wikipedia.org/wiki?curid=4705561", "title": "De Havilland Gipsy", "text": "Il de Havilland Gipsy \u00e8 un motore aeronautico a 4 cilindri in linea raffreddato ad aria sviluppato dall'azienda britannica de Havilland Engine Company nei tardi anni venti.\nDestinato ad equipaggiare velivoli leggeri, venne progettato da Frank Halford nel 1927 al fine di trovare un'alternativa all'ADC Cirrus per motorizzare il de Havilland DH.60 Moth. Inizialmente sviluppato per offrire sul mercato un'alternativa nel settore dei motori dalla cilindrata attorno ai 5 litri (300 pollici cubi), venne in seguito pi\u00f9 volte modificato sviluppando versioni rovesciate e dalla maggiore cubatura e potenza erogabile.\nIl Gipsy riusc\u00ec a raggiungere un notevole successo commerciale divenendo in breve tempo uno dei pi\u00f9 popolari motori per aerei da turismo del periodo tra le due guerre mondiali e venendo adottato per equipaggiare una varia gamma di modelli tra aerei leggeri, da addestramento, da collegamento ed aerotaxi, sia di produzione britannica che straniera, fino all'avvento della Seconda guerra mondiale. Oltre ad aver contribuito alla solidit\u00e0 economica della de Havilland Aircraft Company come costruttrice di velivoli leggeri, riusc\u00ec a far accreditare l'azienda come affermata azienda motoristica per il settore.\nIl Gipsy risulta ancora come dotazione in numerosi velivoli d'epoca che grazie alla sua longevit\u00e0 riesce a conservarli in condizioni di volo.\nStoria del progetto.\nIl Gipsy venne ideato grazie all'iniziativa ed alla collaborazione tra l'imprenditore Geoffrey de Havilland, a capo dell'azienda aeronautica da lui fondata, ed il progettista di motori Frank Halford per rispondere all'esigenza legata al de Havilland DH.60 Moth, un'evoluzione che lo accomuna alle prime fasi di sviluppo dell'ADC Cirrus.\nL'origine del Cirrus.\nNel 1925 Geoffrey de Havilland era alla ricerca di una motorizzazione a buon mercato da utilizzare come equipaggiamento di velivoli leggeri da turismo sportivo. Pi\u00f9 precisamente cercava un motore che avesse caratteristiche comparabili a quello che preferiva tra quelli a disposizione durante il periodo della Prima guerra mondiale, il Renault 8G, un 8 cilindri a V da 240\u00a0hp (180\u00a0kW) raffreddato ad aria, ma che pesasse la met\u00e0 cos\u00ec come fosse la met\u00e0 la potenza che riusciva ad esprimere. Per soddisfare questa esigenza Halford decise di abbinare un basamento di nuova progettazione, con un albero a quattro gomiti su cui adattare i quattro cilindri del Renault, numerosi altri componenti meccaniche dello stesso motore e parti provenienti da quella destinata ai motori per autovetture. Il risultato fu un motore in linea in grado di erogare 60\u00a0hp (45\u00a0kW), meno di quanto fossero le sue aspettative ma comunque superiore a tutti i motori contemporanei destinati ad aerei leggeri. La caratteristica pi\u00f9 importante era che era stato concepito appositamente per l'uso aeronautico, in un momento in cui i suoi concorrenti non erano pi\u00f9 che dei motori motociclistici adattati per il funzionamento ad alta quota. Essendosi assicurato un motore idoneo, la de Havilland Aircraft inizi\u00f2 la produzione del DH.60 Moth e la combinazione tra un propulsore affidabile, l'ADC Cirrus, ed un affidabile velivolo per la formazione dei nuovi piloti, il Moth, segn\u00f2 l'inizio dell'espansione del volo sportivo nella Gran Bretagna.\nNel 1927 tuttavia, il Moth rischiava di diventare vittima del suo stesso successo commerciale, dato che gli ordini che si susseguivano andavano ad esaurire le scorte surplus di Renault necessarie per costruire il Cirrus. Il successo commerciale del Moth era riuscito a dare una solida base finanziaria all'azienda tanto che la de Havilland Aircraft decise di ovviare al problema investendo su se stessa e dando inizio alla creazione di una propria divisione motoristica. Geoffrey de Havilland decise di rivolgersi nuovamente all'amico Halford chiedendogli questa volta di progettare un motore aeronautico completamente nuovo di peso e prestazioni paragonabili alla versione pi\u00f9 recente del Cirrus, il Cirrus Hermes da 105\u00a0hp (78\u00a0kW).\nDH.71 Tiger Moth racer.\nHalford e de Havilland avviarono rapidamente una serie di test su un motore da 135\u00a0hp (101\u00a0kW) per poi depotenziarlo ai 100\u00a0hp (75\u00a0kW) per i modelli di produzione serie. Mentre Halford inizi\u00f2 a costruire il motore, de Havilland progett\u00f2 il suo banco di prova: \"modestamente\" fu nominato DH.71 racer. Vennero costruiti due DH.71 e, anche se in un periodo di eccesso di fiducia vennero chiamati Tiger Moth, la loro carriera agonistica fu piuttosto tranquilla. La loro unica prestazione di rilievo fu la conquista di un record mondiale di velocit\u00e0 per la loro classe di peso, raggiungendo i 186\u00a0mph (299\u00a0km/h). (Il nome Tiger Moth sarebbe poi essere riutilizzato per l'addestratore DH.82 e fu con questo che raggiunse una maggior fama.) Ci\u00f2 che il DH.71 non riusc\u00ec ad ottenere in successi sportivi, lo realizz\u00f2 nel creare la esperienza per lo sviluppo di un nuovo motore, e quando la carriera del DH.71 fin\u00ec, la versione perfezionata da 100\u00a0hp (75\u00a0kW), del nuovo motore (ora denominato Gipsy), inizi\u00f2 la sua carriera.\nTecnica.\nCome il Cirrus, il nuovo Gipsy fu un 4 cilindri in linea raffreddato ad aria di appena 300\u00a0lb (136\u00a0kg) ed in grado di erogare una potenza pari a 98\u00a0hp (73\u00a0kW) a 2\u00a0100 giri/min. I cilindri avevano un alesaggio di 4.5 in (110\u00a0mm) che abbinati ad una corsa di 5 in (130\u00a0mm) portavano ad una cilindrata complessiva di 319 cu in (5,23 L). Ben presto venne sviluppato nel Gipsy II da 120\u00a0hp (89\u00a0kW); entrambi i modelli andavano ad equipaggiare il DH.60G Gipsy Moth. Il nuovo motore ha dimostrato di essere docile nell'erogazione, dalla facile manutenzione e, come dimostrato in molti voli a lunga distanza dal nuovo Gipsy Moth, affidabile.\nNascita del Gipsy Major.\nIl Gipsy presentava per\u00f2 un inconveniente. La sua era un'architettura convenzionale dove i cilindri erano ancora posizionati sopra all'albero a gomiti, per cui una volta installato i pacchi radianti sporgevano dalla parte superiore della fusoliera andando a ridurre il campo visivo del pilota. Abbassare il motore era impossibile in quanto l'albero motore era collegato direttamente all'asse dell'elica, e l'elica non poteva essere collocata troppo in basso per evitare che potesse toccare terra con le sue estremit\u00e0 durante atterraggi duri o su campi sconnessi. La soluzione venne dalle affermazioni di diversi piloti che si vantavano di essere in grado di rimanere in volo rovesciato con il loro Moth per tutto il tempo che volevano, se non fosse per la posizione del serbatoio del combustibile e per il carburatore che avrebbero dovuto essere invertiti. Halford decise quindi di testarne le possibilit\u00e0 montando un motore Gipsy rovesciato e poi invertendo il suo carburatore perch\u00e9 risultasse montato correttamente. Il progetto cos\u00ec applicato dimostr\u00f2 di funzionare perfettamente sia nella sua posizione originale che in quella rovesciata cos\u00ec in poco tempo le linee di produzione del Gipsy I e II furono sostituite con le linee di produzione del motore Gipsy III, a quattro cilindri rovesciati. Il Moth equipaggiato con questo motore venne indicato come DH.60 G-III; cos\u00ec come con il Gipsy III venne velocemente sviluppato nel Gipsy Major, ed il DH.60 G-III che lo utilizzava venne indicato come Moth Major\nSulla scia del successo ottenuto con il DH.60, de Havilland inizi\u00f2 lo sviluppo di altri modelli da turismo sportivo e da addestramento, ognuno dei quali equipaggiato con un motore Gipsy. Inoltre divenne fornitore di motori per altre aziende aeronautiche, ed in particolare il Gipsy Major fu scelto come motore in numerosi progetti per velivoli leggeri, sia nazionali che esteri, tra i pi\u00f9 noti l'addestratore DH.82A Tiger Moth utilizzato durante la Seconda guerra mondiale.\nApplicazioni.\nLista estratta da \"British Piston Engines and their Aircraft\". Il Gipsy Minor ed il Gispy Major non sono inclusi.\nEsemplari sopravvissuti.\nAl novembre 2015, nei registri del Civil Aviation Authority (CAA), l'organo deputato alla gestione dell'aviazione civile britannica, risultavano ancora 17 de Havilland DH.60 Moth equipaggiati con motore Gipsy, non tutti in condizioni di volo. Alcuni esemplari sono inoltre esposti in musei e collezioni private, tra cui il de Havilland Aircraft Heritage Centre e l'associazione Shuttleworth Collection."}
{"id": "4705563", "revid": "436907", "url": "https://it.wikipedia.org/wiki?curid=4705563", "title": "Bugie (Benito Urgu)", "text": "Bugie \u00e8 un album di Benito Urgu che raccoglie delle gag registrate in studio nei primi anni ottanta. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705567", "revid": "287204", "url": "https://it.wikipedia.org/wiki?curid=4705567", "title": "Yilmaz", "text": ""}
{"id": "4705568", "revid": "1869172", "url": "https://it.wikipedia.org/wiki?curid=4705568", "title": "Cicitta \u00e8 facendo salciccia", "text": "Cicitta \u00e8 facendo salciccia \u00e8 un album dal vivo di Benito Urgu pubblicato nel 1991 in formato musicassetta da Bu Record con numero di catalogo B 021.\nDescrizione.\nL'album raccoglie alcune registrazioni dal vivo realizzate a Nuoro, Carbonia e Portoscuso durante la tourn\u00e9e del 1991 di Benito Urgu.\nL'album \u00e8 stato ristampato in formato CD nel 2003 da Frorias Edizioni."}
{"id": "4705570", "revid": "767487", "url": "https://it.wikipedia.org/wiki?curid=4705570", "title": "Due cagliaritani a New York", "text": "Due cagliaritani a New York \u00e8 un album di Benito Urgu che raccoglie delle gag registrate in studio negli anni '80. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705571", "revid": "8862", "url": "https://it.wikipedia.org/wiki?curid=4705571", "title": "Selma (nome)", "text": "Selma \u00e8 un nome proprio di persona svedese, danese, norvegese, islandese, tedesco, olandese e inglese femminile.\nOrigine e diffusione.\n\u00c8 un nome dall'origine ignota. Potrebbe trattarsi di un ipocoristico di Anselma, ma non si esclude la possibilit\u00e0 che sia ispirato a Selma, il nome del castello di Ossian nei \"canti ossianici\" di James Macpherson, nel qual caso sarebbe da ricondurre allo scozzese \"sealladh math\", \"bella vista\".\nOnomastico.\nIl nome \u00e8 adespota, cio\u00e8 non \u00e8 portato da alcuna santa. L'onomastico ricade quindi il 1\u00ba novembre, giorno di Ognissanti."}
{"id": "4705572", "revid": "729019", "url": "https://it.wikipedia.org/wiki?curid=4705572", "title": "Tranvia Voghera-Stradella", "text": "La tranvia Voghera-Stradella era una linea tranviaria interurbana a vapore che colleg\u00f2 le citt\u00e0 di Voghera e Stradella dal 1883 al 1931.\nStoria.\nL'introduzione del tram nel vogherese si deve ai fratelli Piero e Rodolfo Belcredi, originari di Bergamo, che nel 1882 ottennero la concessione per la costruzione e l'esercizio di una tranvia a vapore tra Voghera e Stradella. La concessione fu ceduta il 20 gennaio 1883 alla Societ\u00e0 per le Ferrovie del Ticino (SFT), attiva tra Piemonte e Lombardia nella costruzione e gestione di ferrovie e tranvie.\nSotto la gestione SFT lavori procedettero speditamente: entro il mese di marzo 1883 erano stati posati i binari sull'intero percorso, tanto che il 16 aprile fu possibile effettuare il primo viaggio di prova e il successivo 30 aprile la tranvia fu inaugurata.\nNel 1914 fu concesso alla SFT il prolungamento della tranvia sino a Santa Maria della Versa, mai realizzato a causa della Prima guerra mondiale e delle difficolt\u00e0 che ad essa seguirono.\nLa linea, che col passare del tempo non fu pi\u00f9 in grado di soddisfare i bisogni di mobilit\u00e0 delle popolazioni locali, fu soppressa il 10 luglio 1931 e sostituita con un servizio di autobus.\nPercorso.\nIl capolinea sorgeva presso la stazione ferroviaria: da qui si imboccava la circonvallazione fino a piazza San Bovo, da cui si diramava la linea per Rivanazzano e Salice Terme; superato il ponte sul fiume Staffora la tranvia attraversava Borgo San Pietro, si superava la barriera del Dazio e si imboccava la provinciale per Piacenza oltrepassando un ponte a quattro luci sullo Staffora.\nLa linea proseguiva quindi in un paesaggio di pianura ai piedi degli Appennini, toccando le localit\u00e0 di Campoferro, Calcababbio (dal 1894 denominata Lungavilla), Montebello della Battaglia, Casteggio, Fumo, Verzate, Vicomune, Broni e Stradella.\nIl capolinea di Stradella si trovava davanti all'ospedale cittadino, ed era dotato di un magazzino e di una rimessa. Dopo alcuni anni dall'apertura della linea il capolinea fu spostato di 200 metri verso l'interno della citt\u00e0, fino al portone d'ingresso della casa di Agostino Depretis, all'epoca Presidente del Consiglio dei ministri; nel 1896, per\u00f2, si ritorn\u00f2 al capolinea originario poich\u00e9 si verificavano spesso problemi di manovra.\nMateriale rotabile.\nSulla tranvia prestarono servizio dodici locomotive a vapore bidirezionali di tipo tranviario a due assi, realizzate tra il 1881 e il 1883 dalla Henschel &amp; Sohn. Le prime tre unit\u00e0, come usuale all'epoca, furono battezzate con nomi di localit\u00e0 toccate dalla linea, rispettivamente \"Voghera\", \"Stradella\" e \"Broni\".\nIl materiale trainato era costituito da 21 carrozze passeggeri a due assi e 10 carri merci, simili a quelli utilizzati dalla SFT su altre linee.\nTutto il materiale rotabile era usato anche sulla linea per Rivanazzano-Salice."}
{"id": "4705577", "revid": "463686", "url": "https://it.wikipedia.org/wiki?curid=4705577", "title": "Aziende tessili", "text": ""}
{"id": "4705585", "revid": "23629", "url": "https://it.wikipedia.org/wiki?curid=4705585", "title": "Mariana e il marokino", "text": "Mariana e il marokino \u00e8 un album di Benito Urgu che raccoglie delle gag registrate in studio nei primi anni '80. L'album \u00e8 una parodia della celebre telenovela messicana \"Anche i ricchi piangono\". Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705588", "revid": "568267", "url": "https://it.wikipedia.org/wiki?curid=4705588", "title": "Nicola Di Bitonto", "text": ""}
{"id": "4705592", "revid": "61870972", "url": "https://it.wikipedia.org/wiki?curid=4705592", "title": "Tram LCD Be 2/2 6-8", "text": ""}
{"id": "4705597", "revid": "122593030", "url": "https://it.wikipedia.org/wiki?curid=4705597", "title": "Ullrich Haupt (attore 1887-1931)", "text": "Biografia.\nNato in Pomerania, a Falkenburg (l'attuale Z\u0142ocieniec, in Polonia), quando la citt\u00e0 era ancora tedesca, Ullrich Haupt part\u00ec per gli Stati Uniti dove si stabil\u00ec, iniziando a recitare per il cinema. Il suo esordio sullo schermo risale al 1915, quando venne messo sotto contratto dalla Essanay Film Manufacturing Company di Chicago.\nDal suo matrimonio con l'attrice Beatrice Norden, nacque un figlio, Ullrich. Ullrich junior, nato nel 1915 a Chicago, ritorn\u00f2 in Germania negli anni trenta, intraprendendo pure lui la carriera di attore."}
{"id": "4705598", "revid": "543975", "url": "https://it.wikipedia.org/wiki?curid=4705598", "title": "Fulgor Libertas Forl\u00ec 2013-2014", "text": "La Fulgor Libertas Forl\u00ec 2013-2014 ha preso parte al primo campionato dilettantistico italiano di Divisione Nazionale A Gold dopo la riforma dei campionati dilettantistici del 2013.\nStagione.\nDopo l'ennesima rivoluzione estiva, dove la compagine romagnola ha rischiato per l'ennesima volta di non prendere parte al campionato: con i pochi soldi a disposizione il nuovo General Manager, Maurizio Giannelli, coadiuvato dall'esperto Stefano Benzoni, nuovo direttore sportivo, hanno allestito una formazione giovanissima. Scaduti tutti i contratti della sorprendente formazione guidata la stagione precedente da Sandro Dell'Agnello, accasatosi sulla prestigiosa panchina della Victoria Libertas Pesaro, l'unico giocatore rimasto sotto contratto \u00e8 il giovane Nicol\u00f2 Basile. I nuovi arrivi sono stati il riminese Nicholas Crow, l'ala forte Giacomo Eliantonio, l'ala piccola Luigi Sergio, il giovane playmaker Lorenzo Saccaggi e il duo americano Jazzmarr Ferguson, proveniente dalla seconda lega australiana, e il centro Tyler Cain. A completare la formazione sono stati aggregati altri giovanissimi ragazzi, Leonardo Battistini proveniente dal vivaio di Reggio Emilia, il sammarinese Julian Gualtieri, e il rientrante dal prestito nel campionato di DNC Riccardo Ravaioli."}
{"id": "4705601", "revid": "61871103", "url": "https://it.wikipedia.org/wiki?curid=4705601", "title": "Tram StStZ 143", "text": ""}
{"id": "4705603", "revid": "116895375", "url": "https://it.wikipedia.org/wiki?curid=4705603", "title": "Ferrite (magnetismo)", "text": "In elettrotecnica ed elettronica, con il termine ferrite si identificano alcuni materiali costituiti principalmente da materiali ceramici e ossido del ferro(III) (Fe2O3), pi\u00f9 raramente da magnetite (Fe3O4) ed altri ossidi metallici. La ferrite fu sviluppata nel 1930 da Yogoro Kato e Takeshi Takei dell'Istituto di tecnologia di Tokyo.\nA seconda della composizione la ferrite pu\u00f2 essere ad alta e bassa coercitivit\u00e0.\nUsi.\nIl maggiore uso \u00e8 la costruzione di nuclei per induttori e trasformatori, soprattutto a frequenze maggiori di quella della rete elettrica, incrementandone il loro rendimento e/o riducendone le dimensioni. La ferrite non si presta a forti campi magnetici, ma ha una piccola curva di isteresi, che la rende adatta dove si svilupperebbero facilmente delle correnti parassite. Per tal ragione, i trasformatori in ferrite hanno delle potenze a vuoto trascurabili.\nLa ferrite \u00e8 da considerarsi elettricamente isolante.\nLa ferrite \u00e8 impiegata anche per abbattere le correnti alternate indesiderate, dalle decine di kHz ai pochi MHz, di modo comune, fonti di possibili disturbi, e che corrono su cavi elettrici, su singoli conduttori o sulla superficie esterna dei cavi schermati. La si trova solitamente ad una o su entrambe le estremit\u00e0 dei cavi in forma di cilindretto e rivestita in plastica. Il suo effetto non va confuso con la schermatura che, al contrario, \u00e8 realizzata attraverso materiali conduttori."}
{"id": "4705605", "revid": "1573940", "url": "https://it.wikipedia.org/wiki?curid=4705605", "title": "S\u0101maveda Sa\u1e43hit\u0101", "text": "La S\u0101maveda Sa\u1e43hit\u0101 (devan\u0101gar\u012b: \u0938\u093e\u092e\u0935\u0947\u0926\u0938\u0902\u0939\u093f\u0924\u093e) \u00e8 una delle \"Sa\u1e43hit\u0101\" riportate nei \"Veda\" e facente parte del S\u0101maveda. Il nome pu\u00f2 essere reso in italiano come \"Raccolta delle melodie dei Veda\".\nGeneralit\u00e0.\nLa \"S\u0101maveda Sa\u1e43hit\u0101\" ci \u00e8 giunta in tre recensioni: quella della scuola \"R\u0101\u1e47i\u0101ya\u1e47\u012bya\", diffusa nel Mah\u0101r\u0101\u1e63\u1e6dra, della \"Kauthuma\", diffusa nel Gujar\u0101t, e della \"Jaimin\u012bya\", diffusa nell'India meridionale.\nLa raccolta, che ha finalit\u00e0 ritualistiche, \u00e8 divisa in due grandi ripartizioni: il \"P\u016brv\u0101cika\", diviso in sei lezioni (\"prap\u0101tihaka\") e l'\"Uttar\u0101rcika\".\nCon l'eccezione di 75 strofe, il resto \u00e8 tratto dalla \"\u1e5agveda Sa\u1e43hit\u0101\" e riordinato. I canti sono destinati allo \"udg\u0101t\u1e5b\", il sacerdote cantore dell\"'udg\u012btha\" (atto sacrificale), il cui compito era quello di cantare gli inni (\"s\u0101man\") accompagnato dai suoi assistenti, il \"prastotar\", il \"prast\u0101va\", il \"pratihartar\" ed il \"subrahmaniya\".\nLa \"Sa\u1e43hit\u0101\" offre, tra l'altro, un contributo notevole per la conoscenza della storia della musica dell'India antica: si tratta infatti del pi\u00f9 antico esempio di musica liturgica a noi noto. Vi compare inoltre il primo esempio di notazione della tradizione indiana."}
{"id": "4705606", "revid": "212348", "url": "https://it.wikipedia.org/wiki?curid=4705606", "title": "Ferrite", "text": ""}
{"id": "4705607", "revid": "115361322", "url": "https://it.wikipedia.org/wiki?curid=4705607", "title": "Piega di Rossmann", "text": "La piega di Rossmann \u00e8 un dominio strutturale proteico delle proteine che legano i nucleotidi, specialmente il cofattore NAD. La struttura con due ripetizioni \u00e8 composta da sei filamenti \u03b2 paralleli, collegati a due coppie di \u03b1 eliche nell'ordine topologico \u03b2-\u03b1-\u03b2-\u03b1-\u03b2. Poich\u00e9 ogni piega di Rossmann pu\u00f2 legare un solo nucleotide, i legami dei domini per i dinucleotidi come il NAD consistono di due pieghe di Rossmann accoppiate che legano ciascuna una met\u00e0 del nucleotide della molecola del cofattore. Le singole pieghe di Rossmann possono legare i mononucleotidi \u03b2 come il cofattore FMN.\nIl motivo prende il nome da Michael Rossmann, che per primo mise in evidenza che questo \u00e8 un motivo frequentemente ricorrente nelle proteine che si legano a nucleotidi, come la deidrogenasi.\nNel 1989 Israel Hanukoglu dell'Istituto Weizmann scopr\u00ec che la sequenza consenso per il sito di legame dell'NADP in alcuni enzimi che utilizzano il NADP differisce dal motivo del legame del NAD. Questa scoperta fu utilizzata per reingegnerizzare le specificit\u00e0 degli enzimi."}
{"id": "4705608", "revid": "767487", "url": "https://it.wikipedia.org/wiki?curid=4705608", "title": "Otilio Yantis", "text": ""}
{"id": "4705609", "revid": "61871257", "url": "https://it.wikipedia.org/wiki?curid=4705609", "title": "Tram StStZ Ce 2/2 143", "text": ""}
{"id": "4705610", "revid": "684805", "url": "https://it.wikipedia.org/wiki?curid=4705610", "title": "Frequenza (culturismo)", "text": ""}
{"id": "4705611", "revid": "767487", "url": "https://it.wikipedia.org/wiki?curid=4705611", "title": "Pedro Gallardo", "text": ""}
{"id": "4705616", "revid": "599013", "url": "https://it.wikipedia.org/wiki?curid=4705616", "title": "Carlos Castro (calciatore)", "text": ""}
{"id": "4705622", "revid": "599013", "url": "https://it.wikipedia.org/wiki?curid=4705622", "title": "Arnulfo Becerra", "text": ""}
{"id": "4705625", "revid": "506294", "url": "https://it.wikipedia.org/wiki?curid=4705625", "title": "S\u0101mavedasa\u1e43hit\u0101", "text": ""}
{"id": "4705627", "revid": "287204", "url": "https://it.wikipedia.org/wiki?curid=4705627", "title": "Samaveda Samhita", "text": ""}
{"id": "4705646", "revid": "729019", "url": "https://it.wikipedia.org/wiki?curid=4705646", "title": "1\u00aa Divisione eritrea", "text": "La 1\u00aa Divisione eritrea era una grande unit\u00e0 del Regio Esercito, costituita in previsione della guerra d'Etiopia.\nStoria.\nAi primi mesi del 1935, in vista della attacco all'Etiopia, anche il Regio Corpo Truppe Coloniali dell'Eritrea venne mobilitato. La divisione venne costituita insieme alla 2\u00aa Divisione eritrea per formare un Corpo d'armata Indigeno al comando del generale di corpo d'armata Alessandro Pirzio Biroli. Ognuna delle due grandi unit\u00e0 era formata da due brigate coloniali di ascari, con reparti di artiglieria coloniale. A dicembre 1935, al generale Alessandro Di Pietro subentr\u00f2 il parigrado Gustavo Pesenti. Al termine della guerra le divisioni vennero sciolte ed i reparti dipendenti confluirono alle dipendenze del Comando Forze armate dell'Africa Orientale Italiana.\nOrdine di battaglia.\n1\u00aa Divisione eritrea"}
{"id": "4705650", "revid": "858648", "url": "https://it.wikipedia.org/wiki?curid=4705650", "title": "Il piccolo porto", "text": ""}
{"id": "4705651", "revid": "810736", "url": "https://it.wikipedia.org/wiki?curid=4705651", "title": "Atto d'amore (romanzo)", "text": "Atto d'amore (\"Act of Love\") \u00e8 un romanzo scritto da Joe R. Lansdale, nel 1981. Il romanzo presenta tratti distintivi di molti generi letterari, tra cui police procedural, horror, exploitation, azione e avventura, giallo e probabilmente una delle prime opere splatterpunk.\n\u00c8 il primo libro pubblicato dall'autore, stampato negli Stati Uniti nel 1981 per la casa editrice Zebra Books e pubblicato in Italia nel 2003 dalla casa editrice Fanucci.\nStoria editoriale.\nLansdale ebbe l'idea iniziale per il thriller leggendo le tesine scritte dalla moglie, laureanda in criminologia presso l'Universit\u00e0 di Nacogdoches; in una di queste era citato lo studio \"Anatomia della distruttivit\u00e0 umana\" di Erich Fromm. La violenza immotivata e la perversione umana ivi descritte lo atterrirono cos\u00ec tanto da spingerlo ad approfondire l'argomento leggendo molti saggi sul tema che costitu\u00ec fonte di ispirazione per il romanzo.\nL'autore voleva come ambientazione una metropoli e contemporaneamente sviluppare l'inteccio narrativo nel Texas, motivo per cui scelse Houston come scenario del romanzo seguendo il celebre consiglio di Ernest Hemingway \u00abScrivi di ci\u00f2 che sai\u00bb.\nL'opera, a detta dell'autore, testimonia le influenze di Ed McBain, di Dean Koontz (in particolar modo dei romanzi firmati sotto lo pseudonimo di Brian Coffey), di John Ball e di Richard Matheson. Seppure lo stile di scrittura risenta dell'inesperienza dell'allora giovane scrittore, nel romanzo \u00e8 tangibile il tratto distintivo di Lansdale.\nLa prima stesura fu terminata nel 1980 e fu proposta a moltissimi editori, ottenendo in risposta netti rifiuti, fino a quando non fu inviata, come tentativo finale, alla Zebra Books che, nell'autunno dello stesso anno accett\u00f2 di pubblicarla, facendola uscire in libreria i primi mesi del 1981.\nTrama.\nNella zona pi\u00f9 degradata di Houston un ubriacone, Smokey, trova il corpo orrendamente mutilato di Bella Louise, una nota prostituta della zona. Al caso vengono assegnati il tenente Hanson e il collega Clark, entrambi poliziotti dai solidi principi e sospettosi nei confronti di molti altri colleghi del Quinto Distretto, di cui intuiscono la corruzione.\nPhillip Barlowe, cronista di punta del quotidiano locale \"Houston Bugle\", riesce ad ottenere preziose indicazioni sulle indagini corrompendo un poliziotto del Distretto, il sergente James Milo. I suoi articoli, che non risparmiano ai lettori i particolari pi\u00f9 morbosi, spingono il killer, nel frattempo ribattezzato da Barlowe, \"il Macellaio di Houston\" a continuare la carneficina e a mettersi in mostra spedendo biglietti e macabri resti delle vittime al giornale e addirittura al detective Hanson. In un delirio narcisista il killer, che si firma pi\u00f9 brevemente \"il Macellaio\", professando tutto il suo disprezzo per le vittime e dichiarando la volont\u00e0 di prolungare la catena di omicidi per placare le sue pulsioni sadiche e necrofile, lancia una agghiacciante sfida al poliziotto promettendo di uccidere la moglie e la figlia di quest'ultimo. Hanson cerca di definire il profilo del killer e il suo modus operandi rivolgendosi all'esperto \"Doc\" Warren, medico legale del Distretto. Le indicazioni fornitegli dall'anatomopatologo, appassionato anche di criminologia, lo spingono a sospettare del collega Clark le cui molte aree grigie nella propria storia personale avvalorerebbero tale ipotesi.\nIl serial killer, determinato nel mantenere la promessa di morte nei confronti della famiglia di Hanson, cerca di catturarne la figlia, JoAnna. Nel tentativo di sfuggire al folle, la ragazza rimane coinvolta in un incidente d'auto nel quale trova la morte il fidanzato. Accorso in ospedale al capezzale dalla figlia, Hanson ha un colloquio con il capo del Distretto di polizia, il capitano Fredricks che gli propone di preparare una trappola per l'assassino usando come esca la sua stessa famiglia. La casa di Hanson viene quindi posta sotto stretta sorveglianza e piantonata dalla polizia. Mentre tutti sono in attesa che il \"Macellaio\" si faccia vivo, il tenente di polizia riceve una telefonata da parte di Barlowe che gli assicura di sapere il nome del killer e lo convince ad incontrarlo al pi\u00f9 presto eludendo la sorveglianza della polizia per non insospettire una probabile spia. Uscito di casa con un pretesto, Hanson incontra Barlowe che gli confessa di aver corrotto Milo per ottenere informazioni di prima mano da pubblicare sul giornale e che quest'ultimo, venuto a conoscenza dell'identit\u00e0 dell'assassino seriale, era stato ucciso dal \"Macellaio\". I due si recano rapidamente a casa di Milo dove scoprono l'omicidio del poliziotto corrotto e di tutta la sua famiglia. Barlowe trova alcuni indizi che confermerebbero i sospetti di Hanson verso il collega Clarke.\nBarlowe suggerisce ad Hanson di correre a catturare Clarke prima che possa uccidere ancora. Il poliziotto si precipita a casa del collega ma la trova vuota. Frugando tra le carte del poliziotto e leggendo i suoi appunti realizza con orrore che l'assassino \u00e8 lo stesso Barlowe che con astuzia lo aveva fatto allontanare dalla famiglia per permettergli di massacrare la moglie e la figlia. Infatti, nel frattempo, il cronista, sfruttando la sua notoriet\u00e0 nel Distretto, elimina la pattuglia di sorveglianza e i poliziotti nell'appartamento. Hanson correndo contro il tempo, rischiando pi\u00f9 volte un incidente guida all'impazzata sotto la pioggia. Rocambolescamente, arriva giusto in tempo a casa per salvare la moglie poco prima che Barlowe potesse massacrarla e a uccidere il \"Macellaio\".\nHanson, resosi conto dell'inadeguatezza delle sue indagini e avvilito per essere stato l'inconsapevole responsabile dell'assassinio di molti suoi colleghi, decide di dimettersi dalla polizia."}
{"id": "4705653", "revid": "769244", "url": "https://it.wikipedia.org/wiki?curid=4705653", "title": "Cernezzo", "text": ""}
{"id": "4705655", "revid": "122215956", "url": "https://it.wikipedia.org/wiki?curid=4705655", "title": "Iveco Bus Urbanway", "text": "L'Iveco Bus Urbanway \u00e8 un modello di autobus e autosnodato a pianale ribassato prodotto a partire dal 2013 da Iveco Bus. La produzione avviene negli stabilimenti di Annonay, in Francia, e Vysok\u00e9 M\u00fdto, in Repubblica Ceca.\nStoria.\nL'Urbanway \u00e8 stato progettato per sostituire l'Irisbus Citelis ed \u00e8 stato presentato al salone UITP di Ginevra nel maggio 2013 e nuovamente al Busworld Kortrijk 2013 di Courtrai. Nonostante le somiglianze con il predecessore esso si presenta pi\u00f9 leggero, leggermente pi\u00f9 capiente e con un nuovo sistema di fari anteriori e posteriori. Inoltre l'Urbanway rispetta lo standard europeo sulle emissioni inquinanti Euro VI, entrato in vigore a partire dal 1\u00ba settembre 2014. Il veicolo \u00e8 stato testato in condizioni climatiche estreme in Finlandia e in Spagna e in condizioni di regolare esercizio in numerose reti urbane europee.\nLa commercializzazione \u00e8 avvenuta a partire dal 2014, debuttando prima in Francia e poi in Spagna, Repubblica Ceca, Slovacchia e Italia.\nTecnica.\nIl mezzo, commercializzato in tre versioni suddivise per dimensioni (da 10, 12 e 18 metri), \u00e8 stato reso disponibile con tre motorizzazioni diverse: Iveco Tector 7, con cilindrata di e potenza di 286 CV/210 kW, Iveco Cursor 8 (solo versione GNC), con cilindrata di e potenza di 290 CV/213 kW o 330 CV/243 kW, e Iveco Cursor 9, cilindrata e potenza di 310 CV/228 kW, 360 CV/265 kW o 400 CV/294 kW. La versione \"full hybrid\" \u00e8 stata equipaggiata con un motore Iveco Tector 7. I motori sono montati longitudinalmente (Tector 7) o trasversalmente (Cursor 8 e 9).\nDal punto di vista dell'inquinamento, il mezzo \u00e8 stato dotato del sistema di post-trattamento dei gas di scarico HI-eSCR (HIgh Efficiency SCR), sviluppato da FPT Industrial, in sostituzione del sistema di ricircolo dei gas esausti (EGR).\n\u00c8 provvisto inoltre di un climatizzatore, una pedana d'accesso per disabili motori e tre display a LED (anteriore, posteriore e lato destro).\nVersioni.\nSono state commercializzate tre diverse versioni dell'Urbanway:\nDiffusione.\nIl mezzo si \u00e8 diffuso principalmente in Europa e i maggiori quantitativi sono stati acquistati in Italia e in Francia.\nIn Francia l'Urbanway \u00e8 presente nelle flotte di Labenne, Montb\u00e9liard, Limeil-Br\u00e9vannes, Parigi, Azur, Brunoy, Lione e Annecy\nIn Italia il mezzo debutt\u00f2 nel dicembre 2014 nella flotta di Roma TPL, seguita nel 2016 da quella di ATAC. In Atac nel 2021 sono entrati a far parte della flotta altri 20 Urbanway 18. Un consistente quantitativo di Urbanway 12 GNC fu acquistato in occasione dell'Expo 2015 da Arriva Italia e cessata la loro funzione furono acquistati da Start Romagna e Societ\u00e0 Italiana Autoservizi. Nella Regione del Veneto da ATVO Azienda Trasporti Veneto Orientale in unit\u00e0 dodecametrica e da ACTV Venezia in versione diesel ed ibrida dodecametrica e in versione suburbana da 18 metri. Nella regione Campania, ANM (Napoli), BusItalia Campania (Salerno), Trotta Bus (Benevento) e AIR (Avellino) hanno acquistato Urbanway ibridi da 12 metri, consegnati tra il 2020 ed il 2021. ANM ha inoltre acquistato 13 Urbanway GNC da 10,5 metri, sempre consegnati nel 2021. \nDiversi esemplari sono stati acquistati da EMT (Malaga) in Spagna, DPMP (Pardubice), DPMB (Brno) e MDPO (Opava) in Repubblica Ceca, DPB (Bratislava) in Slovacchia e STIB/MIVB (Bruxelles) in Belgio.\nNel 2017 la compagnia Astana LRT ha acquistato 210 Iveco Bus Urbanway in occasione dell'Expo 2017, ospitata dalla capitale kazaka."}
{"id": "4705658", "revid": "599013", "url": "https://it.wikipedia.org/wiki?curid=4705658", "title": "Figlie della Divina Provvidenza (Cr\u00e9hen)", "text": "Le Figlie della Divina Provvidenza (in francese \"Filles de la Divine Providence de Cr\u00e9hen\") sono un istituto religioso femminile di diritto pontificio.\nStoria.\nLe Figlie della Divina Provvidenza, dette anche Figlie del Cuore Immacolato di Maria, furono fondate a Cr\u00e9hen il 20 ottobre 1822 dal parroco del luogo, Guy Homery (1781-1861), per l'educazione della giovent\u00f9 povera e abbandonata e l'assistenza agli ammalati.\nL'istituto fu canonicamente eretto in congregazione di diritto diocesano da Mathias de La Romag\u00e8re, vescovo di Saint-Brieuc, il 28 aprile 1826 e ricevette il pontificio decreto di lode il 1\u00ba maggio 1961.\nAttivit\u00e0 e diffusione.\nLe suore si dedicano all'istruzione della giovent\u00f9, all'assistenza a orfani, anziani e ammalati, all'opera dei ritiri, all'aiuto ai sacerdoti e al lavoro nelle missioni. La loro spiritualit\u00e0 \u00e8 ignaziana e i loro ordinamenti sono basati sulla regola di sant'Agostino.\nOltre che in Francia, sono presenti in Belgio, Paesi Bassi, Repubblica Democratica del Congo e Gabon; la sede generalizia \u00e8 a Cr\u00e9hen.\nAlla fine del 2008 la congregazione contava 280 religiose in 39 case."}
{"id": "4705662", "revid": "900415", "url": "https://it.wikipedia.org/wiki?curid=4705662", "title": "Ivecobus Urbanway", "text": ""}
{"id": "4705663", "revid": "767487", "url": "https://it.wikipedia.org/wiki?curid=4705663", "title": "Cinema della trasgressione", "text": "Con il termine Cinema della trasgressione (traduzione dell'inglese Cinema of Transgression) ci si riferisce ad un movimento di cineasti di film underground con base a New York, attivo dagli anni '80. La definizione fu coniata da Nick Zedd nel suo \"Cinema of Transgression Manifesto\", pubblicato con uno pseudonimo nella rivista \"Underground Film Bulletin\" (1984\u201390).\nNei film del cinema della trasgressione veniva fatto un largo uso di tematiche violente e sessualmente esplicite e/o tematiche umoristiche, unite ad un sistema produttivo di film a basso costo, spesso utilizzando formati ridotti come il 16 millimetri o il Super 8 millimetri.\nAderirono al Manifesto del cinema della trasgressione, oltre che lo stesso Nick Zedd, anche Kembra Pfahler,Tessa Hughes-Freeland, Casandra Stark, Beth B, Tommy Turner, Richard Kern e Lydia Lunch."}
{"id": "4705668", "revid": "729019", "url": "https://it.wikipedia.org/wiki?curid=4705668", "title": "2\u00aa Divisione eritrea", "text": "La 2\u00aa Divisione eritrea era una grande unit\u00e0 del Regio Esercito, costituita per guerra d'Etiopia.\nStoria.\nAi primi mesi del 1935, in vista della attacco all'Etiopia, anche il Regio Corpo Truppe Coloniali d'Eritrea venne mobilitato. La divisione venne costituita insieme alla 1\u00aa Divisione eritrea per formare un Corpo d'armata Indigeno al comando del generale di corpo d'armata Alessandro Pirzio Biroli. Ognuna delle due grandi unit\u00e0 era formata da due brigate coloniali di ascari, con reparti di artiglieria coloniale. A dicembre 1935, al generale Achille Vaccarisi subentr\u00f2 il parigrado Lorenzo Dalmazzo. Durante la guerra il X ed il XXV Battaglione indigeni vennero distaccati dalla grande unit\u00e0. \nVi prese parte come volontario anche il Capitano Raffaele Tarantini.\nAl termine della guerra le divisioni vennero sciolte ed i reparti dipendenti confluirono alle dipendenze del Comando Forze armate dell'Africa Orientale Italiana.\nOrdine di battaglia.\n2\u00aa Divisione eritrea"}
{"id": "4705674", "revid": "547992", "url": "https://it.wikipedia.org/wiki?curid=4705674", "title": "Cinisca", "text": "Nonostante alle donne fosse vietata la partecipazione alle gare olimpiche, riservate ai soli atleti maschi, le corse dei carri costituivano un'eccezione, in quanto l'organizzatore e finanziatore della squadra partecipante poteva anche essere di sesso femminile, mentre l'auriga era solo un professionista (di sesso maschile) ingaggiato allo scopo. La risonanza della vittoria di Cinisca alla corsa dei quattro cavalli, che era una delle gare pi\u00f9 importanti dei Giochi, fu notevole: nel tempio di Olimpia le furono dedicate due statue, realizzate dallo scultore Apelleas, mentre a Sparta fu eretto un tempio in suo onore. Cinisca partecip\u00f2 anche alle successive Olimpiadi del 392 a.C., vincendo la stessa gara pure in quell'occasione.\nBiografia.\nOrigini.\nCinisca nacque a Sparta intorno al 440 a.C. dal diarca Archidamo II e da sua moglie Eupolia. I suoi fratelli, Agide II (quest'ultimo figlio di Lampito, prima moglie di Archidamo) ed Agesilao II, divennero entrambi re a loro volta, mentre Teleutia non assurse mai a tale carica ma fu navarco della flotta spartana. Il suo insolito nome, che significa letteralmente \"cucciola\", \"cagnolina\", era lo stesso del soprannome del nonno, Zeussidamo, che era appunto chiamato \"Cinisco\". Il nome potrebbe essere legato a qualche avvenimento legato alla caccia oppure ad un particolare tipo di segugio. Pausania testimonia che Cinisca era molto ambiziosa. Sicuramente era molto ricca ed esperta di equitazione, per permettersi di finanziare ed organizzare la partecipazione della sua squadra alle Olimpiadi del 396 a.C. e del 392 a.C.\nVittorie olimpiche.\nNella maggior parte delle \"poleis\" dell'antica Grecia le donne vivevano relegate tra le mura domestiche e badavano solo alle faccende di casa, del tutto escluse da attivit\u00e0 politiche, culturali e sportive. L'antica Sparta faceva per\u00f2 eccezione e le ragazze, come i loro coetanei maschi, partecipavano regolarmente sia a processioni pubbliche che ad attivit\u00e0 ginniche. Secondo la tradizione spartana, infatti, l'attivit\u00e0 fisica favoriva la buona salute e, nelle donne, in ultima analisi, la capacit\u00e0 di mettere al mondo dei bambini sani.\nIn generale, alle donne greche non era nemmeno permesso prendere parte alle gare olimpiche, che si tenevano ogni quattro anni ad Olimpia ed erano riservate ad atleti maschi di tutte le \"poleis\". Addirittura, non era loro consentito nemmeno di partecipare come spettatrici alle competizioni, a meno che non fossero delle bambine o ragazze, nel qual caso potevano entrare, presumibilmente, accompagnate dai loro padri. Facevano eccezione le gare ippiche perch\u00e9, in quei casi, seppure l'auriga fosse di sesso maschile, tuttavia egli era solo un professionista ingaggiato per la gara, mentre era il finanziatore del carro e l'allenatore dei cavalli ad essere considerato come l'effettivo partecipante alla competizione e questi poteva essere anche di sesso femminile.\nCinisca pot\u00e9 quindi iscriversi, come organizzatrice della squadra e preparatrice dei cavalli, alle edizioni delle Olimpiadi del 396 e del 392 a.C. vincendo, in entrambe le occasioni, la gara di corsa dei carri con quattro cavalli (), una delle gare pi\u00f9 prestigiose in assoluto. Visto il divieto di accesso alle gare per le donne, Cinisca potrebbe non aver assistito personalmente alle sue vittorie. \u00c8 per\u00f2 altrettanto possibile che la figlia di Archidamo, pur circa cinquantenne all'epoca delle vittorie, fosse ancora nubile a quell'epoca e, in tal caso, secondo la storiografa statunitense Sarah B. Pomeroy, potrebbe aver avuto il permesso di assistere alle competizioni, dato che il divieto di ingresso alle gare era specificatamente, almeno in teoria, solo per le donne sposate.\nIl fatto che Cinisca fosse ancora nubile \u00e8 per\u00f2 solo un'ipotesi, suffragata solo dal completo silenzio delle fonti su un suo eventuale marito e dal fatto che sia stato suo fratello Agesilao, secondo la testimonianza di Plutarco, a spingerla a partecipare alle Olimpiadi, e non un eventuale marito. Secondo lo storico di Cheronea, il fratello di Cinisca, all'epoca re di Sparta, esort\u00f2 sua sorella a partecipare alle Olimpiadi perch\u00e9 voleva indirettamente dimostrare che le vittorie ai giochi non erano una dimostrazione di eccellenza, ma per ottenerle bastava avere a disposizione una grande ricchezza da investire allo scopo. In ogni caso, Cinisca sfrutt\u00f2 la prima occasione che ebbe per partecipare alle Olimpiadi, in quanto la citt\u00e0 di Sparta era stata bandita da queste competizioni dal 420 a.C. fino al 396 a.C., anno nel quale fu riammessa alle gare.\nRiconoscimenti.\nLa vittoria di Cinisca del 396 a.C. ebbe vasta eco nell'opinione pubblica dell'antica Grecia. Pausania testimonia che nel tempio di Zeus di Olimpia furono esposte due opere commemorative della vittoria realizzate dallo scultore Apelleas: una statua che rappresentava la stessa Cinisca ed un'altra statua che raffigurava il carro, i cavalli e l'auriga. Lo stesso autore testimonia che l'iscrizione realizzata ad Olimpia indicava che Cinisca era l'unica donna (fino a quel tempo) ad aver vinto la corsa dei carri alle Olimpiadi. L'iscrizione di Olimpia \u00e8 tuttora conservata, pur con qualche breve lacuna nel testo:\nInfine, Pausania attesta come a Sparta ci fosse un heroon dedicato a Cinisca: l'esistenza di un santuario ove le si tributava un culto eroico, al pari dei re spartani, implica che la donna era stata eroizzata. Non era inconsueto in Grecia che atleti particolarmente in vista fossero venerati, dopo la loro morte, come eroi: Cinisca risulterebbe, dunque, la prima donna a essere oggetto di eroizzazione.\nLascito.\nNegli anni successivi, Cinisca fu presa come esempio da altre donne che vollero cimentarsi nelle gare olimpiche di corse dei carri ed alcune di loro eguagliarono le sue vittorie. La sua concittadina Eurileonide vinse la gara col carro a due cavalli nel 368 a.C., mentre le regine ellenistiche Berenice I e sua figlia Arsinoe II vinsero rispettivamente nel 284 a.C. e nel 272 a.C. Arsinoe vinse addirittura tutte e tre le gare equestri dell'edizione dei giochi a cui partecip\u00f2. Pausania racconta infine delle vittoria di Bilistiche, amante di Tolomeo II, nelle corse a due cavalli e a quattro cavalli nelle Olimpiadi del 264 a.C."}
{"id": "4705677", "revid": "599013", "url": "https://it.wikipedia.org/wiki?curid=4705677", "title": "Jos\u00e9 Daniel Ponce", "text": "Carriera.\nClub.\nNel 1980 Ponce arriva all'Estudiantes dal Godoy Cruz. A La Plata vince un Campionato Metropolitano nel 1982 e un Campionato Nacional nel 1983. Nel 1984 passa all'Atl\u00e9tico Tucum\u00e1n, societ\u00e0 argentina nella quale rimane un solo anno prima di passare all'Union Magdalena di Santa Marta. In Colombia gioca cinque stagioni, l'ultima delle quali nell'Atletico Junior. Ritornato nel 1989 all'Estudiantes, squadra nella quale totalizza 221 incontri e 42 reti, nella stagione seguente passa al Boca Juniors. A Buenos Aires vince una Supercoppa Sudamericana nel 1989: gioca da titolare le finali e nel ritorno contro l'Independiente ad Avellaneda realizza il primo rigore nella serie vinta 3-5 dal Boca Juniors. A fine stagione alza anche la Recopa Sudamericana conquistata contro l'Atl\u00e9tico Nacional (1-0). Nel 1991 Ponce si trasferisce per un breve periodo in Europa ai francesi del N\u00eemes Olympique, squadra di seconda divisione che riesce ad ottenere la promozione alla fine della stagione 1991 conquistando il primo posto nel proprio girone. Nel 1991 ritorna in patria al San Lorenzo prima di vestire le maglie di Gimnasia y Tiro e delle societ\u00e0 cilene Coquimbo Unido, Everton Vi\u00f1a del Mar e Huachipato. Nel 1997 conclude la sua esperienza da calciatore.\nNazionale.\nVanta 24 presenze e 4 reti in Nazionale tra il 1983 e il 1985, periodo durante il quale riesce a partecipare anche alla Copa Am\u00e9rica 1983."}
{"id": "4705681", "revid": "858648", "url": "https://it.wikipedia.org/wiki?curid=4705681", "title": "Ivan il Terribile, Parte I", "text": ""}
{"id": "4705684", "revid": "339392", "url": "https://it.wikipedia.org/wiki?curid=4705684", "title": "Ivan il Terribile, Parte II - La congiura dei boiardi", "text": ""}
{"id": "4705685", "revid": "287204", "url": "https://it.wikipedia.org/wiki?curid=4705685", "title": "Nemzeti Bajnoks\u00e1g I 2013-2014", "text": "La Nemzeti Bajnoks\u00e1g I 2013-2014 (chiamata ufficialmente \"OTP Bank Liga\" per motivi di sponsorizzazione) \u00e8 stata la 113\u00aa edizione del massimo campionato di calcio ungherese. La stagione \u00e8 iniziata il 26 luglio 2013 e si \u00e8 conclusa il 1\u00ba giugno 2014. Il Debrecen ha vinto il titolo per la settima volta nella sua storia.\nStagione.\nNovit\u00e0.\nAl termine della stagione 2012-2013, sono retrocessi Si\u00f3fok e Eger. Al loro posto sono stati promossi Mez\u0151k\u00f6vesd e Pusk\u00e1s FC.\nFormula.\nLe 16 squadre partecipanti si sfidano in un girone di andata e ritorno per un totale di 30 giornate.\nLa squadra campione d'Ungheria si qualifica per il secondo turno di qualificazione della UEFA Champions League 2014-2015.\nLe squadre classificate al secondo e terzo posto si qualificano per il secondo turno di qualificazione della UEFA Europa League 2014-2015.\nLe ultime due classificate retrocedono direttamente in Nemzeti Bajnoks\u00e1g II.\nClassifica finale.\nLegenda:"}
{"id": "4705687", "revid": "117135121", "url": "https://it.wikipedia.org/wiki?curid=4705687", "title": "Leopoldo Santovincenzo", "text": "Biografia.\nNato in Molise nel 1964, si trasferisce a Roma dove frequenta il Centro sperimentale di cinematografia.\nDal 1989 lavora in Rai, inizialmente presso la sede regionale per il Molise, dall'anno successivo e sino al 1999 presso la Direzione Esteri della Rai, che prender\u00e0 il nome di Rai International. Dal 1999 al 2008 passa a RaiSat Cinema come autore, regista e consulente per la programmazione. Dal 2008 \u00e8 responsabile della programmazione cinema per Rai 4.\nTra il 2002 ed il 2004 \u00e8 stato docente di Cinema, fotografia e televisione presso l'Universit\u00e0 degli Studi del Molise, facolt\u00e0 di Scienze dell'Economia.\n\u00c8 stato uno degli ideatori del programma televisivo \"Wonderland\", andato in onda su Rai 4 dal 2011 al 2014.\nNel 2017 pubblica il suo primo romanzo \"La balena di piazza Savoia\" (Ex\u00f2rma Edizioni).\nCollegamenti esterni.\n "}
{"id": "4705690", "revid": "122545324", "url": "https://it.wikipedia.org/wiki?curid=4705690", "title": "Giovanni Paganin", "text": "Biografia.\nGli anni giovanili.\nGiovanni Paganin nasce il 3 giugno 1913 ad Asiago, sull'Altopiano dei Sette Comuni, in una modesta famiglia di condizione operaia: il padre Pietro fa di mestiere il muratore e il falegname; la madre, Cristina Forte, di salute cagionevole, fa la casalinga . A quell'epoca, i confini con l'Austria passano a una ventina di chilometri dal paese, tanto che il 16 maggio 1916 l'offensiva austriaca, passata alla storia con il nome di \"Strafexpedition\", investe l'Altopiano costringendo la popolazione a trovare rifugio nella pianura veneta sottostante. Mentre il padre Pietro viene chiamato alle armi e inserito in un reparto di guastatori, la madre con i tre figli ancora piccoli trova rifugio dapprima a Carmignano del Brenta e, successivamente, a Correggio. Negli anni del profugato Paganin visita con la madre il Duomo di Modena e le sculture di Wiligelmo si fissano indelebilmente nella sua memoria. Nel 1920, a guerra ormai finita, accompagna ad Asiago, ridotta a un cumulo di macerie, il padre, ormai smobilitato dall'esercito, che spera di trovare lavoro come muratore nella ricostruzione del paese. Le immagini desolate di un territorio devastato dalla guerra con le case ridotte a macerie, i boschi distrutti, i prati sconvolti dai crateri delle bombe, dove a volte ancora sono visibili i cadaveri dei soldati uccisi, diventano un ricordo incancellabile. Ad Asiago comunque frequenta i cinque anni della scuola elementare e il successivo triennio di quelle che diventeranno le cosiddette scuole di avviamento industriale. Alla fine degli otto anni di scuola vorrebbe continuare gli studi ma le condizioni economiche disagiate della famiglia non gli lasciano altra scelta che lavorare come muratore e falegname arredatore sotto le direttive del padre. Nel frattempo cerca di dare sfogo a una prepotente passione artistica, applicandosi con costanza e determinazione al disegno e alla modellazione in argilla, mantenendosi in contatto con quel che succede nel mondo della cultura e dell'arte attraverso le riviste che legge con voracit\u00e0 come \"Frontespizio\", \"Emporium\", \"Solaria\" e \"Campo di Marte\".\nIl primo periodo milanese.\nNel 1938, a venticinque anni, rompe gli indugi e parte a Milano con una valigia di cartone dentro la quale ha riposto una serie cospicua di disegni. Nei primi mesi la vita a Milano \u00e8 piuttosto difficoltosa. Per sopravvivere accetta lavori saltuari e talvolta \u00e8 costretto a saltare i pasti. Poi ha un colpo di fortuna: attraverso un annuncio economico apparso sul \"Corriere\", trova lavoro presso lo scrittore Guido da Verona come restauratore, che gli assegna un piccolo appartamento di due stanze in una casa a ringhiera (un vecchio cascinale) di via Sassetti, di cui \u00e8 proprietario. Il lavoro presso Guido da Verona gli lascia il tempo non solo di applicarsi alla sua attivit\u00e0 di scultore, ma anche di frequentare le gallerie d'arte milanesi, a partire da quella del \"Milione\", che allora aveva sede in via Brera, e soprattutto il gruppo di artisti e di intellettuali che si \u00e8 formato attorno alla rivista \"Corrente di Vita\", fondata dal pittore Ernesto Treccani. In un giorno imprecisato del 1940, invita Ernesto Treccani e Duilio Morosini in un basso e ombroso scantinato di via Sassetti per mostrare loro i suoi ultimi lavori: piccoli gessi appena formati e ancora umidi e che, tuttavia, danno la misura delle potenzialit\u00e0 dell'artista. Nel gennaio del 1941 nella Bottega di Corrente viene organizzata la sua prima mostra personale con la presentazione di Duilio Morosini, nella quale vengono esposti una serie di piccoli nudi in gesso. Ma la guerra non gli lascia il tempo di godere il successo della mostra.\nLa guerra, la malattia e il ritorno ad Asiago.\nSubito dopo la chiusura della mostra, viene richiamato e spedito sul fronte albanese con gli alpini del battaglione Bassano. Nel maggio dello stesso anno rientra in Italia con il fisico provato da una grave forma di asma bronchiale contratta in Albania. Trascorre lunghi mesi nell'ospedale militare di Trento e, sul finire del 1942, viene congedato dall'Esercito Italiano perch\u00e9 inabile. Ritorna ad Asiago e, nel marzo del 1943, sposa la pittrice asiaghese Dolores Vescovi, a cui \u00e8 legato da un sodalizio durato dieci anni. \nNel maggio del 1945, a Liberazione avvenuta, rientra a Milano e partecipa attivamente al dibattito artistico acceso intorno alle riviste \"Numero\", \"Il 45\" e \"Figura\". Nel 1946 partecipa alla prima Mostra d'Arte Contemporanea del Fondo Matteotti, vincendo il primo premio, e firma il \"Manifesto del Realismo\", noto anche come \"Oltre Guernica\", insieme, tra gli altri, a Dova, Morlotti, Testori e Vedova. All'approssimarsi dell'inverno del 1946 la recrudescenza dell'asma bronchiale, retaggio della campagna d'Albania, lo costringe ad abbandonare Milano e a ritornare ad Asiago, dove rimarr\u00e0 confinato fino al 1951 tra crisi febbrili, che lo costringono a letto, e pause della malattia, durante le quali disegna e scolpisce furiosamente esplorando linguaggi, tecniche e materiali. Nonostante la malattia, nel 1947 organizza una mostra personale alla Galleria Borgonuovo di Milano e nel 1948 partecipa alla XXIV Biennale Internazionale d'Arte e alla V Quadriennale Nazionale d'Arte di Roma. Resta, di questi oscuri anni asiaghesi, il fitto carteggio con gli amici milanesi in particolare con lo scrittore Giovanni Pirelli. \u00c8 anche di questi anni l'amicizia con Mario Rigoni Stern, che trova in Paganin un attento ascoltatore dei suoi primi tentativi letterari. Sar\u00e0 proprio Giovanni Paganin a portare ad Elio Vittorini, di cui \u00e8 amico di lunga data, il dattiloscritto del futuro \"Sergente nella neve\".\nIl secondo periodo milanese.\nNel 1952, guarito finalmente dalla malattia contratta durante la guerra, lascia definitivamente Asiago e torna a Milano. In quello stesso anno riceve da parte dell'Ansaldo, su sollecitazione dell'amico Salvatore Fiume, l'incarico di eseguire il ritratto a grandezza naturale dell'ammiraglio Andrea Doria. La statua, una volta fusa in bronzo, viene collocata nel salone di prima classe dell'omonima nave, che parte per il suo viaggio inaugurale, sulla rotta Genova-New York, il 14 gennaio dell'anno successivo. Nell'autunno del '52 diventa assistente di Domenico Cantatore presso l'Accademia di Belle Arti di Brera, iniziando cos\u00ec una lunga carriera scolastica che avr\u00e0 termine nel 1987, quando lascer\u00e0 definitivamente l'insegnamento come docente presso l'Accademia di Belle Arti di Torino. Tuttavia riguadagnare il tempo perduto a causa della malattia non \u00e8 facile e solo nel 1957 riesce a realizzare una nuova mostra personale presso la Galleria delle Ore a Milano, in cui espone un gruppo di grandi gessi di arcaica monumentalit\u00e0. Negli anni successivi ha inizio un travaglio artistico che lo porta a rompere le forme dei suoi nudi, a squarciarne le superfici, a scarnificarne il corpo fino a metterne allo scoperto l'intima struttura: opere che espone dapprima in una mostra personale alla Galleria dell'Annunciata, a Milano, con la presentazione di Mario De Micheli e, l'anno successivo, sempre a Milano, alla Galleria del Milione con una lunga presentazione di Giovanni Testori, che, ampliata, diventa il testo di una monografia sulle opere pi\u00f9 recenti dell'artista, data alle stampe per i tipi del Milione nel 1964. Sempre nel 1964 viene invitato con una sala personale alla XXXII Biennale Internazionale d'Arte di Venezia. Nello stesso anno vince il Primo Premio \"La Bibbia, oggi\", indetto dai Fratelli Fabbri Editori, con un'opera intensa e drammatica che reinterpreta in chiave espressionista la cacciata dal Paradiso terrestre di Adamo ed Eva. Tuttavia il 1964 \u00e8 l'anno dell'arrivo in Italia, proprio alla Biennale, della Pop Art, che spiazza di colpo l'arte italiana, confinando le diatribe ancora in corso fra astrattismo e realismo figurativo ai margini del dibattito artistico. Giovanni Paganin continua a battersi, sempre pi\u00f9 isolato, per un'arte figurativa che fa dell'uomo (e del suo corpo) il centro del processo artistico, e tuttavia la sua partecipazione alle rassegne, ai premi, alle antologiche in Italia e all'estero resta continua.\nGli ultimi anni.\nNel 1978 il comune di Milano gli dedica, presso lo spazio prestigioso della Rotonda di via Besana, una grande mostra antologica curata da Giovanni Testori, dove recupera una tormentata monumentalit\u00e0. Negli Anni Ottanta crea una serie di piccole figure, a volte cotte e a volte lasciate crude, che egli ama chiamare \"Ossesse\" e che dovrebbero rappresentare le passioni distorte dell'animo umano. In quegli stessi anni si fa preponderante in lui la passione per la pittura, che aveva cominciato a praticare ancora all'inizio degli Anni Cinquanta insieme alla moglie pittrice: una passione che, con rammarico, non riuscir\u00e0 mai ad esplicitare pubblicamente. Restano di questa attivit\u00e0 quasi segreta ed inedita quasi duecento opere a tempera su cartone o faesite, ma soprattutto ad olio su tela. Muore a Milano il 29 maggio 1997 e viene sepolto nella tomba di famiglia ad Asiago. Nel 1999 gli viene dedicata presso la Permanente di Milano una mostra retrospettiva curata da Marina Pizziolo.\nOnorificenze.\n1985 Conferimento dell'onorificenza di Cavaliere dell'Ordine \"Al merito della Repubblica Italiana\" con decreto presidenziale in data 2 giugno 1985"}
{"id": "4705691", "revid": "690118", "url": "https://it.wikipedia.org/wiki?curid=4705691", "title": "Renzo Dalmazzo", "text": ""}
{"id": "4705694", "revid": "1543377", "url": "https://it.wikipedia.org/wiki?curid=4705694", "title": "Tour de Vend\u00e9e 2013", "text": "Il Tour de Vend\u00e9e 2013, quarantaduesima edizione della corsa valida come evento del circuito UCI Europe Tour 2013 categoria 1.HC e come ultima prova della Coppa di Francia 2013, si svolse il 6 ottobre 2013 per un percorso totale di 202,6\u00a0km. Fu vinta dal francese Nacer Bouhanni che giunse al traguardo con il tempo di 4h37'52\" alla media di 43,82\u00a0km/h.\nAl traguardo 95 ciclisti portarono a termine il percorso."}
{"id": "4705698", "revid": "125742681", "url": "https://it.wikipedia.org/wiki?curid=4705698", "title": "Piero Viotto", "text": "\u00c8 stato uno dei pi\u00f9 autorevoli interpreti e studiosi del pensiero del filosofo Jacques Maritain nel mondo.\nBiografia.\nPiero Viotto nasce a Torino nel 1924. Dopo il diploma, nel 1942, inizia ad insegnare nelle Scuole elementari nelle quali pratica il metodo della scuola attiva secondo la metodologia dell'attivismo indicata da Marco Agosti e Vittorino Chizzolini. Si laurea in pedagogia nella Facolt\u00e0 di Magistero della Universit\u00e0 di Torino nel 1947 con la prima tesi in Italia su Jacques Maritain che, ritenuta degna di stampa, viene pubblicata dalla Editrice La Scuola di Brescia e in pochi anni raggiunge cinque edizioni. Dal 1948 al 1953 \u00e8 Assistente alla cattedra di Pedagogia nella medesima Universit\u00e0. Nel 1954 passa ad insegnare filosofia e storia nei Licei, e prepara per i suoi alunni una \"Storia della filosofia\" in tre volumi, che viene pubblicata dalle Edizioni Marietti di Torino. Insegna Pedagogia alla Scuola per Assistenti Sociali dell'Onarmo a Torino e dal 1964 fino al pensionamento \u00e8 preside di ruolo nei Licei. \u00c8 chiamato da Aldo Agazzi negli anni 1976 - 1987 e incaricato dell'insegnamento della pedagogia nell'Istituto Superiore di Educazione Fisica dell'Universit\u00e0 Cattolica di Milano. Partecipa fin dalla sua fondazione, nel 1954, al gruppo di \u201cSchol\u00e9\u201d, che riunisce in convegni annuali i docenti universitari cristiani di scienze dell'educazione. Dal 1977 al 1980 dirige la collana \"Educazione Scuola Societ\u00e0\" della casa editrice Esperienze pubblicando quattordici volumi di giovani ricercatori. Nei medesimi anni collabora con Dino Perego al Comitato Italiano Gioco Infantile del gruppo Adriano Olivetti.\nIl lavoro scientifico pi\u00f9 importante riguarda una riflessione sistematica sulle opere di Ra\u00efssa e Jacques Maritain che si concretizza in cinque volumi nelle edizioni di Citt\u00e0 Nuova di Roma, tradotti anche in spagnolo, e in un'analisi degli scritti di filosofia di Montini Paolo VI, preparando un'antologia sistematica dai tempi dell'assistentato alla Federazione Universitaria Cattolica Italiana fino al periodo da Arcivescovo di Milano e infine da Pontefice.\nFin dalla fondazione fa parte del consiglio scientifico dell\"'Institut International Jacques Maritain\" di Roma.\nIl pensiero.\nInseritosi sin dai suoi primi scritti nella scia del realismo critico di Maritain, attraverso l'analisi comparata delle sue numerose corrispondenze con filosofi e teologi, poeti e romanzieri, artisti e compositori musicali, Piero Viotto sviluppa una riflessione sui problemi dell'estetica e delle scienze dell'educazione. Per quanto riguarda i problemi dell'arte, in stretto contatto con alcuni artisti di cui segue la gestazione delle opere, in diversi scritti, pubblicati in riviste italiane e straniere, sottolinea come la bellezza nasca da un'emozione musicale, si esprima in una intuizione poetica e si realizzi nella virt\u00f9 dell'arte, che \u00e8 distinta ma non separata dalla virt\u00f9 della prudenza, perch\u00e9 la bellezza \u00e8 lo splendore della verit\u00e0. Non di tratta, affatto, di una utilizzazione della seduzione della bellezza ai fini educativi, ma di contemplare la bellezza nel suo nocciolo intelligibile, superando ogni forma di estetismo, come nell'estetica di Benedetto Croce (l'arte per l'arte), o di didatticismo come nell'estetica di John Dewey (l'arte per la societ\u00e0), ma per cogliere l'intrinseca religiosit\u00e0 dell'opera d'arte. La creazione artistica non \u00e8 solo un'intuizione lirica o un'espressione sociale, ma \u00e8 insieme intuizione ed espressione, nella contemplazione dell'assoluto della bellezza. Nel campo dell'epistemologia delle scienze umane, Viotto riconosce alla pedagogia, come anche alla politica e alla pastorale, lo statuto di una scienza pratica che deve mediare la perfezione ideale del dover essere, indicata dalle scienze deontologiche (filosofia e teologia) con la perfettibilit\u00e0 reale, riscontrata dalle scienze fenomenologiche (psicologia e sociologia), cercando per ciascun uomo il perfezionamento possibile. L'azione educativa si gioca nel rapporto tra la soggettivit\u00e0 della libert\u00e0 di coscienza e l'oggettivit\u00e0 della verit\u00e0 seguendo le tappe dell'et\u00e0 evolutiva, per cui al fanciullo si comanda, all'adolescente si consiglia, e per il giovane si influenza sostenendo la sua autoeducazione. Su questo percorso si muovono la famiglia, la scuola e il terzo ambiente educativo (i gruppi liberi come oratori, associazioni sportive, politiche, ecclesiali). L'educazione non formale e non sistematica dell'ambiente socio-culturale \u00e8 pi\u00f9 efficace dell'educazione formale e sistematica delle istituzioni educative. L'amicizia \u00e8 il fondamento dell'educazione."}
{"id": "4705703", "revid": "767487", "url": "https://it.wikipedia.org/wiki?curid=4705703", "title": "Il pelo nell'uovo (Benito Urgu)", "text": "Il pelo nell'uovo \u00e8 un album di Benito Urgu che raccoglie delle gag registrate in studio e dal vivo nei primi anni '80. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705704", "revid": "1272592", "url": "https://it.wikipedia.org/wiki?curid=4705704", "title": "Episodi di Jessie (terza stagione)", "text": "La terza stagione della serie televisiva Jessie \u00e8 stata trasmessa in prima visione assoluta negli Stati Uniti dal canale pay Disney Channel dal 5 ottobre 2013.\nIn Italia la stagione \u00e8 iniziata il 6 aprile 2014.\nUn Halloween da paura.\nTrama.\nLa signora Chesterfield organizza una festa di Halloween sul tetto escludendo Jessie e i ragazzi, i quali rispondono facendone un'altra nel loro appartamento. Ma all'improvviso spuntano inquietanti presenze...\nLa televendita.\nTrama.\nRavi, Emma e Luke non hanno consegnato alla scuola il ricavato della vendita dei muffin da dare in beneficenza e per riuscire a trovare quei soldi decidono di organizzare una festa sulla terrazza. Jessie con l'aiuto di un agente riesce ad avere un ingaggio per una televendita.\nBroadway, finalmente?\nTrama.\nJessie trova un ingaggio come sostituta in una commedia a Broadway, ma l'attrice protagonista non ne vuole sapere di darle un'occasione. Intanto Bertram spera di riuscire a fare il suo programma di cucina con l'aiuto di Emma e Zuri.\nUn bidone di appuntamento.\nTrama.\nJessie propone a Tony di organizzare a vicenda un appuntamento al buio per l'altro per aiutarsi a voltare pagina. Tony per\u00f2 capisce male e le cose non vanno per il meglio, soprattutto quando al gruppo si unisce un gorilla scappato dallo zoo dove lavora Ravi.\nLuke e la mamma wrestler.\nTrama.\nLuke vuole notizie sulla sua famiglia naturale e, con Emma, ruba a Jessie la chiave del cassetto che contiene il foglio con il nome di sua madre. Sembra essere una lottatrice di wrestling che quella sera terr\u00e0 un incontro a New York. Jessie, scoperto che i ragazzi hanno frainteso il nome, li raggiunge.\nI Ross aprono gli occhi.\nTrama.\nJessie e i ragazzi partecipano ad un reality show nella speranza di diventare famosi. Ma quando si accorgono che la produttrice ha mandato in onda, attraverso un montaggio particolare, una versione di loro molto lontana dalla realt\u00e0 decidono di boicottare il programma\nBuona fortuna Jessie: Natale a New York.\nTrama.\nL'episodio si apre con Teddy che viene accettata per frequentare Yale a New York. Teddy, insieme a PJ va a New York. Ma quando PJ rimane ferma ad un carrello degli hot dog, incontra Skyler, trasferita a New York, \u00e8 cos\u00ec tornano insieme. Nel frattempo, Teddy, nella metropolitana, incontra Jessie e Zuri. Arrivati a casa Ross, Teddy e PJ decidono di rimanere finch\u00e9 la tormenta di neve non smette. E da l\u00ec iniziano i guai. Intanto, a Denver, Amy e Bob cercano di capire che regalo vuole Charlie per Natale.\nGara di ballo.\nTrama.\nJessie decide di iscrivere Luke ad un corso di danza per evitare che passi tutto il suo tempo davanti ai videogiochi. Quando Luke trascura la scuola per ballare, decide di ritirarlo ma Phil invita Jessie e Bertram ad unirsi alla classe. Zuri si \u00e8 presa una cotta per un ragazzo e Emma e Ravi si convincono che si tratti di Tony.\nSiparietto country.\nTrama.\nNel palazzo si trasferisce Maybelle, una ragazza arrivata dalla campagna che ci tiene a legare con Emma. Quest'ultima per\u00f2 non sopporta i suoi modi campagnoli e decide di cambiarla in una ragazza media americana. Intanto Ravi \u00e8 deluso per non essere riuscito ad entrare nella band scolastica del signor Collinsworth suonando il sitar. Jessie decide cos\u00ec di fondare un'altra band, che per\u00f2 si rivela disastrosa. Tuttavia la bravura di Ravi fa andare in vantaggio la squadra.\nAttacco alla merenda.\nTrama.\nQuando Jessie nota un famoso direttore nel parco, lei cerca di impressionarlo aiutando sua figlia a fare amicizia con i bambini Ross. Per\u00f2 non sa che la bambina, Wendy, \u00e8 terribile e comincia a combinare guai in casa Ross. Inoltre ricatta Zuri e Bertram di dire al padre di far saltare l'audizione alla tata se non le fanno fare ci\u00f2 che vuole e se non partecipano ai suoi malefici giochi. Nel frattempo, Emma va oltre il suo limite sulla sua bolletta del cellulare, e Jessie la costringe a trovare un lavoro cos\u00ec che possa pagare la bolletta. Ravi e Luke aprono per\u00f2 un bancone nello stesso luogo dove lavora Emma e cos\u00ec le \u00e8 difficile guadagnare i soldi.\nConnie la pazza e Mac la strega.\nTrama.\nConnie assolda Mackenzie per spaventare Luke con l'intento di farlo cadere tra le sue braccia. Poi, dopo aver messo fuori gioco Jessie e Ravi, organizzano un matrimonio nella terrazza dei Ross.\nRecitando con la amica-nemica.\nTrama.\nJessie va a un corso di recitazione e l\u00ec fa amicizia con Abbey che lega molto con Ravi data la comune passione per le lucertole. La competizione fra le due ragazze per\u00f2 rischia di rovinare il loro rapporto. Emma d\u00e0 dei consigli d'amore a Stuart, che tenta di conquistare Zuri che ha una cotta non ricambiata per Shane.\nUn compleanno con la first lady.\nTrama.\nZuri fa amicizia con Taylor, una bambina che vive con la nonna perch\u00e9 la madre, militare, \u00e8 in missione oltreoceano. Per il suo decimo compleanno, Zuri chiama Michelle Obama per chiederle di riportare la mamma di Taylor a casa per la festa di compleanno che hanno organizzato per la figlia.\nAiuto non richiesto.\nTrama.\nJessie ha bisogno di qualche soldo in pi\u00f9 per comprare un regalo speciale per il compleanno di suo padre, cos\u00ec accetta un lavoro all'Empire Skate Building.\nDov'\u00e8 finita Zuri?\nTrama.\nDa quando Stuart ha un nuovo \"tato\", Hudson, \u00e8 cambiato per look e personalit\u00e0 e Zuri ne \u00e8 colpita. I metodi di Hudson sono un po' estremi e Jessie ha paura che possano mettere in pericolo i bambini. Stanchi dei loro battibecchi, Zuri e Stuart spariscono. Ravi decide di partecipare a un talent show.\nCorsa contro il tempo.\nTrama.\nJessie corre contro il tempo per mandare i ragazzi a scuola in orario, ma Ravi e Zuri non hanno ancora finito i compiti da consegnare il giorno stesso, Emma non riesce a decidere come vestirsi, e Luke \u00e8 talmente addormentato da cacciarsi in un brutto guaio. Sar\u00e0 utilizzato come modello per l'opera artistica di Ravi.\nCiak, si gira!\nTrama.\nJessie decide di raccontare la sua storia d'amore con Tony in un cortometraggio e di presentarlo a un concorso. Purtroppo le riprese non vanno come dovrebbero e Jessie medita di gettare la spugna, ma poi capisce che non tutto \u00e8 perduto.\nUn compleanno spaziale.\nTrama.\nPer il suo compleanno Ravi riceve dai genitori la possibilit\u00e0 di andare nello spazio. Ad accompagnarlo ci sar\u00e0 Ivan, astronauta in pensione.\nIl magnate e la veterinaria.\nTrama.\nJessie accetta di accompagnare Bertram ad una riunione dove potr\u00e0 rincontrare i suoi ex compagni di classe. Nel frattempo, Ravi vuole un videogioco, ma Jessie dice di no. Allora Ravi escogita un piano per rubarlo. \nCaff\u00e8 parlante.\nTrama.\nJessie regala due braccialetti VIP per Emma e Zuri per il concerto dei loro sogni mentre Bertram diventa ossessionato dalla sua nuova macchina per caff\u00e8, cos\u00ec Luke cerca di portarla via.\nPoveri e felici.\nTrama.\nJessie conosce al parco un ragazzo. Parlando scoprono di avere molte cose in comune. Brooks \u00e8 un ragazzo ricco e grazie alle sue conoscenze riesce a scoprire dove abita Jessie e a invitarla ad uscire con lui. Tra loro scatta la scintilla. Tutto scorre liscio fino a quando Jessie scopre che Brooks \u00e8 figlio della signora Chesterfield. \nNiente denaro, molti problemi.\nTrama.\nJessie e Brooks continuano a frequentarsi e a legare fra loro nonostante le ritorsioni della madre di lui, ma alla fine la madre cambia idea e gli rida i soldi e Brooks chiede a Jessie di sposarlo, intanto Ravi si rifiuta di continuare a fare i compiti a casa per i suoi fratelli. \nLa proposta di matrimonio.\nTrama.\nBrooks chiede a Jessie di sposarlo ma lei si prende del tempo per pensarci. Il suo dilemma \u00e8 che non \u00e8 sicura che sia il fidanzato perfetto e in pi\u00f9 vorrebbe che i ragazzi andassero pi\u00f9 d'accordo con lui. \nIl giorno del si.\nTrama.\nQuando Brooks ottiene un lavoro in Africa e deve trasferirsi l\u00ec, chiede a Jessie di seguirlo. La tata allora deve decidere di andare a vivere con Brooks o rimanere a New York con i ragazzi. \nQuiz taxi.\nTrama.\nJessie deve andare ad una audizione e porta con s\u00e9 anche Ravi che \u00e8 triste per essere stato espulso dalla squadra di baseball e deriso da tutti i suoi compagni. Appena entrano nel taxi, per\u00f2, scoprono di essere finiti a QuizTaxi, uno show a quiz in diretta streaming da un taxi. Nel frattempo Emma e Luke decidono di seguire Bertram perch\u00e9 non credono alla storia che lui vada in palestra e scoprono che va ad una Fiera Rinascimentale. \nLe vacanze Hawaiane di Jessie.\nTrama.\nI Ross vanno in vacanza alle Hawaii e inaspettatamente trovano l\u00ec Shaylee Micheals e due individui molto strani: Joey e Parker Rooney. "}
{"id": "4705712", "revid": "1543377", "url": "https://it.wikipedia.org/wiki?curid=4705712", "title": "Tuffi ai Giochi della VIII Olimpiade - Piattaforma maschile", "text": "La competizione della piattaforma maschile di tuffi ai Giochi della VIII Olimpiade si tenne i giorni 19 e 20 luglio 1924 alla \"Piscine de Tourelles\".\nRisultati.\nTurno eliminatorio.\nPrimi tre in ogni gruppo avanzarono alla finale. Otto tuffi, quattro obbligatori da 5 metri, e quattro liberi da 10 metri.\nFinale.\nOtto tuffi, quattro obbligatori da 5 metri, e quattro liberi da 10 metri."}
{"id": "4705713", "revid": "400694", "url": "https://it.wikipedia.org/wiki?curid=4705713", "title": "La porsea", "text": "La porsea \u00e8 una raccolta del cantante italiano Benito Urgu e del suo gruppo musicale I Barrittas. La raccolta \u00e8 uscita in formato musicassetta. "}
{"id": "4705717", "revid": "1718925", "url": "https://it.wikipedia.org/wiki?curid=4705717", "title": "Latte e cozze", "text": "Latte e cozze \u00e8 un album dal vivo di Benito Urgu che raccoglie le sue barzellette pi\u00f9 famose. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705718", "revid": "767487", "url": "https://it.wikipedia.org/wiki?curid=4705718", "title": "Satan's Private Door", "text": "Satan's Private Door \u00e8 un film muto del 1917 diretto da J. Charles Haydon e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company. Venne girato a Chicago, citt\u00e0 dove la casa di produzione aveva la sua sede.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche statunitensi il 19 marzo 1917."}
{"id": "4705722", "revid": "38120", "url": "https://it.wikipedia.org/wiki?curid=4705722", "title": "M...signor Molente", "text": "M...signor Molente \u00e8 un album di Benito Urgu pubblicato in formato musicassetta da Bu Record con numero di catalogo BU 024.\nL'album.\nNonostante in copertina non venga specificato, al termine della seconda parte di \"Schegge\" \u00e8 nuovamente presente il brano \"M... Signor Molente\", parodia del brano \"Signor tenente\" di Giorgio Faletti.\nL'album \u00e8 stato ristampato una prima volta con il titolo \"Schegge: I segreti di Twin Pirri\". Nel 2003 \u00e8 stato ristampato una seconda volta in CD da Frorias Edizioni con il titolo di \"Ambarab\u00e0 cic\u00ec coc\u00f2\", aggiungendo il brano inedito \"Ambrab\u00e0 cic\u00ec coc\u00f2\"."}
{"id": "4705723", "revid": "2074539", "url": "https://it.wikipedia.org/wiki?curid=4705723", "title": "The Jolt", "text": "I Jolt furono un gruppo musicale punk rock scozzese, in attivit\u00e0 tra il 1976 ed il 1979.\nStoria.\nFormatisi a Glasgow nel 1976, si contraddistinguono subito per le sonorit\u00e0 a met\u00e0 tra il powerpop ed il primo punk rock, e per il look curato che li delinea come precursori del movimento mod revival poi esploso qualche anno pi\u00f9 tardi in Inghilterra ed in tutta la Gran Bretagna.\nNel 1977 firmano con la Polydor Records e nel 1978 viene pubblica il loro primo, unico ed omonimo album in studio, contenente dodici tracce tra cui \"What'cha Gonna Do About It\", canzone scritta da Ian Samwell e Brian Potter per gli Small Faces, gruppo simbolo dei primi mod inglesi degli anni sessanta.\nNel 1979 esce l'EP di quattro tracce \"Maybe Tonight\" in cui sono presenti una versione di \"See Saw\", canzone scritta da Paul Weller e contenuta come b side nel singolo \"Eton Rifles\" dall'album \"Setting Sons\" dei The Jam, e \"Stop Look\", anch'essa scritta da Weller. L'ammirazione per Weller e la sua band sfocia, sin dai primi anni, in una forte collaborazione tra i due gruppi e ad alcune \"opening act\" dei Jolt ai concerti dei Jam; vicinanza che porta per\u00f2 gli scozzesi ad essere considerati dalla critica una \"brutta copia\" della band inglese, lasciandoli cos\u00ec nell'ombra fino al definitivo scioglimento nel 1979."}
{"id": "4705727", "revid": "287204", "url": "https://it.wikipedia.org/wiki?curid=4705727", "title": "Utah Grizzlies", "text": ""}
{"id": "4705731", "revid": "767487", "url": "https://it.wikipedia.org/wiki?curid=4705731", "title": "Nonostante tutto...", "text": "Nonostante tutto... \u00e8 il secondo album del gruppo musicale italiano Dirotta su Cuba, pubblicato nel 1996 dall'etichetta discografica CGD/East West."}
{"id": "4705733", "revid": "729019", "url": "https://it.wikipedia.org/wiki?curid=4705733", "title": "Nastro del ciel", "text": "Nastro del ciel \u00e8 un album natalizio di Benito Urgu uscito solo su musicassetta nel 1991.\nTracce.\nTutti i brani e le gag sono di Benito Urgu."}
{"id": "4705734", "revid": "486946", "url": "https://it.wikipedia.org/wiki?curid=4705734", "title": "Andrea Luca Luchesi", "text": ""}
{"id": "4705736", "revid": "767487", "url": "https://it.wikipedia.org/wiki?curid=4705736", "title": "Pal\u00e0 Benito", "text": "Pal\u00e0 Benito \u00e8 un album di Benito Urgu che raccoglie delle gag registrate dal vivo nei primi anni '90. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\n1. \"Pal\u00e0 Benito (Parte Prima)\" 33'57\"\n2. \"Pal\u00e0 Benito (Parte Seconda)\" 27'13\"\nTutti i brani e le gag sono di Benito Urgu."}
{"id": "4705737", "revid": "33689", "url": "https://it.wikipedia.org/wiki?curid=4705737", "title": "Varianza (probabilit\u00e0)", "text": ""}
{"id": "4705739", "revid": "486946", "url": "https://it.wikipedia.org/wiki?curid=4705739", "title": "U.K. Houpt", "text": ""}
{"id": "4705741", "revid": "673733", "url": "https://it.wikipedia.org/wiki?curid=4705741", "title": "Cynisca", "text": ""}
{"id": "4705742", "revid": "226458", "url": "https://it.wikipedia.org/wiki?curid=4705742", "title": "Polvere di stelle (Benito Urgu)", "text": "Polvere di stelle \u00e8 un album dal vivo di Benito Urgu. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\n1. Polvere di stelle (Parte Prima) 30'06\"\n2. Polvere di stelle (Parte Seconda) 29'45\""}
{"id": "4705743", "revid": "729019", "url": "https://it.wikipedia.org/wiki?curid=4705743", "title": "Leo Geyr von Schweppenburg", "text": "Biografia.\nUfficiale di cavalleria distintosi gi\u00e0 durante la prima guerra mondiale, divenne, fin dall'inizio della seconda guerra mondiale, uno dei principali generali tedeschi esperti di guerra con mezzi corazzati e guid\u00f2 Panzer-Division e Panzer-Korps nella campagna di Polonia nel 1939, nella campagna di Francia nel 1940 e sul fronte orientale nel 1941-43.\nTrasferito all'ovest, ebbe l'incarico di organizzare tutte le riserve corazzate tedesche preparate per contrastare l'eventuale attacco degli Alleati alla \"Fortezza Europa\". Nonostante fosse spesso in contrasto sulle decisioni strategico-operative con il feldmaresciallo Erwin Rommel e con Adolf Hitler, guid\u00f2 il cosiddetto Panzergruppe West, costituito dalla maggior parte delle Panzer-Division tedesche schierate in occidente, durante la prima fase della battaglia di Normandia. Destituito dal F\u00fchrer alla fine del mese di giugno 1944, mantenne fino alla fine della guerra incarichi tecnici di supervisione delle truppe corazzate.\nNel dopoguerra collabor\u00f2 all'organizzazione del nuovo esercito tedesco-occidentale, la Bundeswehr."}
{"id": "4705744", "revid": "755885", "url": "https://it.wikipedia.org/wiki?curid=4705744", "title": "Racconti di finestra", "text": "Racconti di finestra \u00e8 un album di Benito Urgu che raccoglie delle gag registrate in studio nei primi anni '90. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705746", "revid": "54354", "url": "https://it.wikipedia.org/wiki?curid=4705746", "title": "Alfabeto Pahlavi", "text": ""}
{"id": "4705747", "revid": "436907", "url": "https://it.wikipedia.org/wiki?curid=4705747", "title": "Riso in scatola", "text": "Riso in scatola, pubblicato nel 1983, \u00e8 un album di Benito Urgu che raccoglie delle gag registrate in studio nei primi anni '80. Uscito inizialmente in musicassetta, \u00e8 stato ristampato su CD nel 2003 da Frorias Edizioni."}
{"id": "4705748", "revid": "729019", "url": "https://it.wikipedia.org/wiki?curid=4705748", "title": "Lorenzo Dalmazzo", "text": "Combattente pluridecorato durante la guerra italo-turca e nella prima guerra mondiale, prese parte come comandante di divisione a quella d'Etiopia. Durante la seconda guerra mondiale fu comandante del XXI Corpo d'armata in Africa settentrionale, e poi del VI durante l'invasione della Jugoslavia. Tra il 1942 e il 1943 fu Comandante Superiore delle F.F.A.A dell'Albania, e poi comandante della 9\u00aa Armata avente Quartier generale a Tirana. Catturato dei tedeschi dopo la proclamazione dell'armistizio dell'8 settembre fu deportato in Germania. Per l'incarico di Ministro della Difesa della Repubblica Sociale Italiana Mussolini prese in considerazione anche il suo nome, ma poi lo assegn\u00f2 al Maresciallo d'Italia Rodolfo Graziani.\nBiografia.\nNacque a Torino il 23 gennaio 1886, figlio di Giuseppe e di Secondina Galoppi. Arruolatosi nel Regio Esercito partecip\u00f2 con il grado di tenente alla Guerra italo-turca dove fu decorato con la Medaglia di bronzo al valor militare per il coraggio dimostrato a Regdaline il 15 agosto 1912. Partecip\u00f2 successivamente alle operazioni di polizia coloniale, e dopo l'entrata in guerra dell'Italia, nel giugno 1915 prest\u00f2 servizio come capitano di fanteria assegnato allo Stato maggiore della colonna \"Cassinis\" durante la grande rivolta araba, distinguendosi a Homs, a el-Cussab\u00e0t e a Slinten, venendo decorato con una Medaglia d'argento al valor militare. Rientrato in Patria prese parte alle operazioni sul fronte del Carso, nella zona di Gorizia, e negli ultimi mesi di guerra, come tenente colonnello di Stato maggiore, assegnato al comando della 48\u00aa Divisione schierata nella zona del Monte Pertica e dell'Alto Piave e successivamente della 2\u00aa Divisione d'Assalto. Al termine della guerra risultava decorato con un'altra Medaglia d'argento e una di bronzo al valor militare.\nTra il 1920 e il 1923 fu istruttore di tattica presso la Scuola di guerra dell'esercito, e tra il 4 aprile 1925 e il 10 dicembre 1926 prest\u00f2 servizio nella colonia della Somalia italiana, assegnato come comandante al Regio Corpo Truppe Coloniali. Il 16 aprile 1934 fu promosso generale di brigata, ed assunse il comando della Brigata fanteria \"Piave\".\nNell'estate del 1935 assume il comando della 2\u00aa Brigata eritrea, mantenendolo anche dopo l'inizio della guerra d'Etiopia fino al 24 gennaio 1936, quando sostitui il generale Achille Vaccarisi alla testa della 2\u00aa Divisione eritrea. Rientrato in Italia divenne in successione comandante della 32\u00aa Divisione motorizzata \"Trento\", della 2\u00aa Divisione Celere \"Emanuele Filiberto Testa di Ferro\", e della 12\u00aa Divisione fanteria \"Timavo\". Tra il settembre e il dicembre 1939 fu comandante del Corpo d'armata di Udine, assumendo in quello stesso mese quello del XXI Corpo d'armata operante in Africa settentrionale. Il 31 maggio 1940 fu promosso al grado di Generale di corpo d'armata.\nDopo lo scoppio della seconda guerra mondiale, il XXI Corpo d'armata inquadrato nella 10\u00aa Armata partecip\u00f2 all'Operazione Compass ma il 28 agosto fu sostituito, per divergenze con il Maresciallo d'Italia Graziani, dal generale Carlo Spatocco. Comand\u00f2 poi il VI Corpo d'armata durante l'invasione della Jugoslavia, dove fu determinante nella negoziazione dell'accordo di collaborazione con i cetnici. Dal 1 ottobre 1942 e il 9 settembre 1943 svolse l'incarico di Comandante Superiore delle F.F.A.A dell'Albania (poi 9 armata), avente Quartier generale a Tirana.\nIl 20 febbraio 1943 venne elevato al rango di Generale designato d'armata, e il 9 settembre di quell'anno si trovava in Albania come comandante della 9\u00aa Armata e, quali principali collaboratori, aveva il generale di divisione Carlo Tucci, capo di stato maggiore, il generale di divisione Giuseppe Piacentini, comandante del genio d'armata e il generale di brigata Alberto de Agazio, comandante dell'artiglieria d'armata. Qui ottenne la collaborazione di Ali K\u00eblcyra, dell'organizzazione nazionalista Balli Komb\u00ebtar, per combattere la resistenza comunista. Fu fatto prigioniero di guerra dai tedeschi dopo la firma dell'armistizio e deportato poi in Germania dove rimase tra il 25 settembre e il 2 febbraio 1944.\nIl 10 febbraio 1946 il Tribunale militare di Roma assolse il generale Lorenzo Dalmazzo, accusato di resa e aiuto militare ai tedeschi alla data dell'armistizio, \"perch\u00e9 i fatti a lui ascritti non costituiscono reato\"."}
{"id": "4705751", "revid": "767487", "url": "https://it.wikipedia.org/wiki?curid=4705751", "title": "Risoterapia/Tirritiridill\u00ec", "text": "Risoterapia/Tirritiridill\u00ec \u00e8 un album dal vivo di Benito Urgu che raccoglie gag e canzoni registrate durante alcuni suoi spettacoli di fine anni '80. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705752", "revid": "122094406", "url": "https://it.wikipedia.org/wiki?curid=4705752", "title": "Figli di un do minore", "text": "Figli di un do minore \u00e8 il secondo album del gruppo musicale italiano Ladri di Biciclette, pubblicato nel 1991 dall'etichetta discografica EMI.\nFormazione.\nAltri musicisti"}
{"id": "4705753", "revid": "226458", "url": "https://it.wikipedia.org/wiki?curid=4705753", "title": "Tonteddu '80", "text": "Tonteddu '80 \u00e8 un album di Benito Urgu, uscito solo su musicassetta nel 1980. L'album raccoglie delle gag registrate in studio e la celebre \"Sexy Fonni\", parodia del brano \"Je t'aime... moi non plus\" di Jane Birkin e Serge Gainsbourg. Le gag comiche sono state recitate da Benito Urgu e Antonello Martinez."}
{"id": "4705755", "revid": "767487", "url": "https://it.wikipedia.org/wiki?curid=4705755", "title": "Tonteddu Jouer", "text": "Tonteddu Jouer \u00e8 un album di Benito Urgu che raccoglie gag e canzoni registrate in studio nei primi anni '80. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu e Antonello Martinez.\nNote.\n\"Tonteddu Jouer\" \u00e8 una parodia del celebre brano \"Gioca jouer\" di Claudio Cecchetto."}
{"id": "4705757", "revid": "113757", "url": "https://it.wikipedia.org/wiki?curid=4705757", "title": "Terence Airey", "text": ""}
{"id": "4705761", "revid": "767487", "url": "https://it.wikipedia.org/wiki?curid=4705761", "title": "Tore Mitraglia", "text": "Tore Mitraglia \u00e8 un album di Benito Urgu che raccoglie delle gag registrate in studio nei primi anni '80. Uscito inizialmente in musicassetta, \u00e8 stato ristampato su CD nel 2003 da Frorias Edizioni.\nTracce.\nTutti i brani e le gag sono di Benito Urgu."}
{"id": "4705764", "revid": "125870343", "url": "https://it.wikipedia.org/wiki?curid=4705764", "title": "Antonio Maria Magro", "text": "Biografia.\nNato a Catanzaro, ma bolognese d'adozione, nel 1980 entra a far parte del nucleo storico della Compagnia Italiana di Prosa della Rai, con la quale realizza, come comprimario prima e come protagonista poi, molti sceneggiati, commedie, atti unici e originali. Nel 1982 incontra il regista Umberto Benedetto che lo vuole protagonista in oltre 40 sceneggiati. L'ultima collaborazione \u00e8 la commedia \"Il sistema Ribadier\" di Feydeau, in cui Magro \u00e8 protagonista insieme a Giorgio Albertazzi e Paola Quattrini per la Compagnia di prosa della RadioTelevisione Svizzera a Lugano. Pochi mesi prima, invece, l'ultima produzione ufficiale di prosa radiofonica in Italia lo vede co-protagonista, con Turi Ferro, della riduzione del romanzo Il giorno della civetta di Leonardo Sciascia sempre per la regia di Umberto Benedetto.\nSi avvicina giovanissimo alla regia cinematografica, con la direzione di \"Decadenza\", di cui firma anche soggetto e sceneggiatura e che vede, tra gli attori, Raf Vallone. Facendosi notare con la regia di documentari e spot pubblicitari di cui cura anche il montaggio, nel 1990 gli viene commissionato dall'Universit\u00e0 di Ferrara un film per la televisione per celebrare i 600 anni della fondazione dell'Universit\u00e0 di Ferrara; nasce cos\u00ec \"L'ulivo e l'alloro\" di cui firma soggetto, sceneggiatura e regia. Nel 1992 fonda a Bologna la Europe's Lamp, societ\u00e0 di produzione cinematografica, con la quale realizza due film: \"Dov'era lei a quell'ora?\"rimasto inedito e \"Storie di seduzione\", quest'ultimo dedicato al mondo della radiofonia. Le musiche di questo film sono di Roby Facchinetti.\n\"Storie di seduzione\" esce nel gennaio 2021 su Amazon Prime .\nPer la televisione, va in onda su Rai 2 \"I viaggi dell'anima\", programma in 53 puntate che lo ha visto nella triplice veste di attore, autore e regista. \u00c8 il protagonista de \"I salmoni del San Lorenzo\", film per il cinema di co-produzione italo-ungherese, con la collaborazione italiana di Rai Cinema, diretto da un prolifico regista dell'Est europeo: Andr\u00e1s Ferenc. Il film, le cui riprese hanno avuto come set Budapest e Agrigento, \u00e8 tratto dall'omonimo romanzo dello scrittore e saggista siciliano Enzo Lauretta. Dello stesso scrittore \u00e8 stato protagonista per la Radiotelevisione Svizzera de \"I giorni della vacanza\" e \"L'ospite inattesa\".\nNel 2018 il ritorno in teatro come regista e attore di \"Voci dalla penombra\" in cui la sua voce affronta una commistione col jazz del \"Simone Giannotti Jazz Septet\".\nProsa radiofonica RSI.\nAntonio Maria Magro \u00e8 stato protagonista nella Compagnia di Prosa della Radiotelevisione svizzera di lingua italiana di:"}
{"id": "4705765", "revid": "1718925", "url": "https://it.wikipedia.org/wiki?curid=4705765", "title": "Un poeta un po' no", "text": "Un poeta un po' no \u00e8 un album dal vivo di Benito Urgu che contiene alcune delle sue barzellette pi\u00f9 famose. Uscito inizialmente in musicassetta, \u00e8 stato ristampato su CD nel 2003 da Frorias Edizioni."}
{"id": "4705772", "revid": "767487", "url": "https://it.wikipedia.org/wiki?curid=4705772", "title": "The Little Shoes", "text": "The Little Shoes \u00e8 un film muto del 1917 diretto da Arthur Berthelet, prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche statunitensi il 15 gennaio 1917."}
{"id": "4705776", "revid": "117445804", "url": "https://it.wikipedia.org/wiki?curid=4705776", "title": "Un giorno in pretura (album)", "text": "Un giorno in pretura \u00e8 un album di Benito Urgu registrato nel 1989. Si tratta di una parodia dell'omonimo programma televisivo. Uscito inizialmente in musicassetta, \u00e8 stato ristampato su CD nel 2003 da Frorias Edizioni."}
{"id": "4705779", "revid": "1711941", "url": "https://it.wikipedia.org/wiki?curid=4705779", "title": "Casba di Taourirt", "text": "La casba di Taourirt \u00e8 una casba sita alla periferia di Ouarzazate in Marocco.\nSi tratta di una delle casba meglio conservate del paese, anche se non \u00e8 pi\u00f9 abitata dalla fine degli anni 1930. La sua conservazione \u00e8 dovuta al fatto che \u00e8 stata trasformata in museo e nello stesso tempo \u00e8 stata utilizzata come ambientazione per numerosi film girati negli studi Atlas di Ouarzazate, la Cinecitt\u00e0 del Marocco.\nStoria.\nCostruita con fango e paglia come tutte le costruzioni di questo genere presenti in Marocco, era una fortezza palazzo appartenuta alla potente famiglia berbera dei Glaoui che la abit\u00f2 fino agli anni '30 del XX secolo. Il suo ultimo abitante fu il pasci\u00e0 di Marrakesh Thami El Glaoui.\nI suoi interni sono riccamente decorati con pareti a volte finite con stucco e qualche volta con zellige, mentre il legno di cedro dipinto \u00e8 utilizzato per i soffitti. Il complesso, realizzato su diverse elevazioni, \u00e8 costituito da numerose sale riservate agli appartamenti delle mogli e delle concubine del pasci\u00e0, del signore del palazzo, oltre ad ambienti riservati alla servit\u00f9, alle cucine e ai diversi servizi. Al piano superiore si trova una sala di rappresentanza riccamente decorata, con archi moreschi alle finestre che si affacciano sul palmeto circostante.\nIl risultato \u00e8 un insieme di edifici maestosi il cui interno mostra una ricchezza notevole.\nNel complesso sono state girate alcune sequenze di film hollywoodiani come Il gladiatore, Il t\u00e8 nel deserto, Prince of Persia e pi\u00f9 recentemente nel 2006, vi \u00e8 stata ambientata la terza edizione del reality show italiano \"La fattoria\". Nello stesso anno \u00e8 stato girato il film \"Le colline hanno gli occhi\" e nel 2007 il sequel \"Le colline hanno gli occhi 2\".\nTurismo.\nLa casba \u00e8 visitabile sia individualmente che con visite guidate dalle numerose guide multilingua che si trovano all'ingresso."}
{"id": "4705780", "revid": "486946", "url": "https://it.wikipedia.org/wiki?curid=4705780", "title": "U.K. Haupt", "text": ""}
{"id": "4705782", "revid": "729019", "url": "https://it.wikipedia.org/wiki?curid=4705782", "title": "Visitors (album)", "text": "Visitors \u00e8 un album dal vivo di Benito Urgu registrato nel 1987. Uscito inizialmente in musicassetta, \u00e8 stato ristampato su CD nel 2003 da Frorias Edizioni."}
{"id": "4705783", "revid": "599013", "url": "https://it.wikipedia.org/wiki?curid=4705783", "title": "Eduard Son", "text": "Carriera.\nAttaccante, durante la sua carriera ha vestito le divise di Kairat Alma-Ata, Iskra Smolensk, Dnepr Dnepropetrovsk, Gazelec Ajaccio e Perpignan totalizzando oltre 200 partite nei campionati professionistici e pi\u00f9 di 50 reti.\nDopo aver vinto la seconda divisione sovietica con il Kairat nel 1983, conquista i maggiori successi della sua carriera con il Dnepr nel biennio annata 1988-1989: vince campionato, Coppa, Supercoppa e Coppa della Federazione.\nVanta 4 presenze in Coppa UEFA e 5 incontri e 3 reti in UEFA Champions League."}
{"id": "4705784", "revid": "481666", "url": "https://it.wikipedia.org/wiki?curid=4705784", "title": "Mary McAlister", "text": ""}
{"id": "4705785", "revid": "125077775", "url": "https://it.wikipedia.org/wiki?curid=4705785", "title": "Athletic Club Sparta Praha fotbal (femminile)", "text": "LAthletic Club Sparta Praha fotbal, \u017deny, noto in Europa semplicemente come Sparta Praha ed in Italia come Sparta Praga, \u00e8 la sezione di calcio femminile dell'omonima societ\u00e0 polisportiva ceca con sede a Praga.\nStoria.\nLa squadra \u00e8 stata fondata nel 1970, nell'allora Cecoslovacchia, dall'omonimo club maschile, al quale \u00e8 affiliata a livello societario.\nInsieme alle rivali cittadine dello Slavia Praga \u00e8 la squadra che domina la I. liga \u017een, il massimo livello del campionato di calcio femminile ceco. In particolare, per due volte ha vinto nove campionati consecutivamente interrotti nel biennio 2002-2004 dalle vittorie dello Slavia Praga. Grazie a questa serie di campionati vinti ha disputato molteplici edizioni della UEFA Women's Champions League, ottenendo il miglior risultato nell'edizione 2005-2006 con il raggiungimento dei quarti di finale.\nPalmar\u00e8s.\ncome Cecoslovacchia:\ncome Repubblica Ceca:\nOrganico.\nRosa 2019-2020.\nRosa, ruoli e numeri di maglia tratti dal sito ufficiale, aggiornati al 27 agosto 2019.\nStaff tecnico.\nStaff aggiornato al 4 ottobre 2017."}
{"id": "4705788", "revid": "287204", "url": "https://it.wikipedia.org/wiki?curid=4705788", "title": "Forl\u00ec Calcio a Cinque", "text": "LAssociazione Sportiva Dilettantistica Calcio a Cinque Forl\u00ec \u00e8 una squadra italiana di calcio a 5 con sede a San Martino in Strada, che rappresenta la citt\u00e0 di Forl\u00ec, e gioca le sue partite casalinghe nella Palestra Luigi Marabini.\nStoria.\nIl Calcio a Cinque Forl\u00ec \u00e8 una delle societ\u00e0 di riferimento regionale fin dagli albori della disciplina negli anni '80. Con la riforma dei campionati voluti dalla LND, nella seconda met\u00e0 degli anni '90 il Forl\u00ec fu inserito nel campionato regionale di serie C. Arriviamo quindi al 1998 quando entr\u00f2 in carica l\u2019attuale presidente Decimo Bellini, che rifond\u00f2 totalmente la societ\u00e0: dopo un paio di campionati di assestamento, nella stagione 2001-2002 la squadra guidata da Nassetti vince la fase regionale di Coppa Italia e la Serie C dell'Emilia-Romagna. Il regolamento dell'epoca, modificato gi\u00e0 dalla stagione successiva, non prevedeva tuttavia la promozione diretta alla Serie B della prima classificata bens\u00ec la disputa dei play-off nei quali i \"galletti\" sono beffati dall'Imola. La rinuncia di alcune societ\u00e0 porta comunque al ripescaggio del Forl\u00ec in Serie B.\nDalla stagione successiva, per lo sbarco nel campionato nazionale, la guida tecnica \u00e8 affidata al bolognese Roberto Dall'Olio. In squadra ci sono Agostini, lo storico capitano Gorini, il bomber Graziani (pi\u00f9 di 200 gol con la maglia forlivese); ma anche Matteo Matteucci, Massimiliano Castellani, attuale allenatore della prima squadra e di un giovanissimo Luca Cangini Greggi che tutt'ora \u00e8 il capitano.\nFurono stagioni esaltanti coi romagnoli capaci di sfiorare pi\u00f9 volte i paly-off promozione; il futsal era in espansione e l\u2019arrivo di sempre pi\u00f9 oriundi innalz\u00f2 verticalmente il livello dei campionati e vennero anni difficili con il Forl\u00ec, tutto italiano, costretto a lottare per evitare la retrocessione. Nel 2006 arriv\u00f2 la storica salvezza ai play out conquistata in trasferta sul campo del Fabriano ma la stagione successiva arriv\u00f2 la retrocessione diretta nel campionato regionale. Finiva cos\u00ec la prima era Dall\u2019Olio.\nEra l\u2019estate del 2007, un momento cruciale per la storia della societ\u00e0: si decise di fare domanda di ripescaggio e Massimo Conficconi, arrivato la stagione precedente come responsabile del settore giovanile, fu nominato direttore sportivo entrando in societ\u00e0 con Bellini con l\u2019incarico di Vice Presidente.\nLa domanda di ripescaggio fu accolta e per il Forl\u00ec fu ancora serie B; la squadra fu affidata al riminese Domeniconi e il rooster fu rivoluzionato con l\u2019addio di alcuni senatori e l\u2019arrivo di alcuni dei migliori giocatori romagnoli come Bucci, Placuzzi, Ghirotti e il portiere Gardini con le uniche conferme di Pari, Cangini, Gorini e Graziani.\nUna squadra ringiovanita che nel girone d\u2019andata fece molto bene ma poi fu risucchiata nuovamente in zona play-out col destino che rimise faccia a faccia Forl\u00ec e Fabriano. Esonerato Domeniconi la squadra fu affidata per il play-out alla \u201cvecchia volpe\u201d Giovanni Garoia, gi\u00e0 tecnico dei galletti nei lontani anni \u201980. Dopo il pari della gara d\u2019andata a Forl\u00ec i romagnoli scesero nelle marche obbligati a vincere e proprio come due anni prima riuscirono a salvarsi imponendosi per 5-3, con la rete della sicurezza firmata dal portiere Gardini direttamente dalla propria porta; una giornata storica per la societ\u00e0.\nLa stagione 2008/09 vide la squadra affidata nuovamente a Dall\u2019Olio che port\u00f2 volti nuovi in squadra provenienti dall\u2019Emilia come Anzivino e Miscioscia; venne una stagione esaltante con i romagnoli capaci di salvarsi con ampio margine sulla fine del campionato nonostante fosse l\u2019unica squadra composta da soli italiani.\nNella stagione 2009/10, dopo l\u2019addio di Dall\u2019Olio che approd\u00f2 alla Reggiana, in casa romagnola vi fu l\u2019apertura agli oriundi: la squadra fu affidata al brasiliano Mael Correa ed arrivarono i primi stranieri: i giovani Piovesan e Parodi e l\u2019esperto Mantovani tutti italo brasiliani.\nForl\u00ec, inserito nel girone con piemontesi e lombarde, visse una stagione complicata ma la squadra si salv\u00f2 grazie alle reti di Toni Marcio e Juliano \u201cCina\u201d Perrotti, altri due oriundi arrivati entrambi nel mercato invernale, anche se i play-off promozione rimasero un sogno.\nNell\u2019estate del 2010 vi fu il salto di qualit\u00e0: la squadra fu affidata al blasonato tecnico Alberto Carobbi: si ripart\u00ec da capitan Cangini e Perrotti, uno da 130 gol in 3 stagioni e mezzo, e arrivarono altri campioni che scriveranno pagine importanti della storia bianco rossa: Igor Vignoli, uno che ha lasciato la serie A e il giro della nazionale per sposare la causa forlivese e l\u2019universale Alan Salles, lusso per la categoria.\nLa musica era cambiata e Forl\u00ec si classific\u00f2 secondo in campionato dietro al Civitanova e perse la finale play-off che valeva la serie A2 contro la bestia nera Palextra Fano dopo che in semifinale i romagnoli eliminarono la Reggiana dell\u2019ex Dall\u2019Olio con lo storico gol di capitan Cangini a diciassette secondi dalla sirena al Pala Bigi di Reggio Emilia.\nNel 2011 la squadra fu confermata praticamente in blocco con l\u2019innesto del giapponese Shinji; arriv\u00f2 un altro secondo posto dietro la corazzata Reggiana. Fatali furono i punti lasciati nelle prime giornate. Non bast\u00f2 vincere entrambi gli scontri diretti e non bast\u00f2 neanche un girone di ritorno con undici vittorie consecutive per primeggiare coi forlivesi costretti ancora ai play-off. La corsa si ferm\u00f2 in semifinale contro il Gorizia in una partita che ancora fa parlare per un rigore eclatante non dato ai romagnoli nell\u2019ultimo minuto di gioco che avrebbe garantito la finale. Una stagione comunque da protagonisti coi Romagnoli che si qualificarono per la prima volta nella storia alle Final Eight di Coppa Italia che si svolsero a Policoro (PT): l\u2019esito non fu dei migliori con l\u2019eliminazione rocambolesca ai quarti contro il Colleferro per 1-0 maturata nei minuti finali.\nNella stagione 2012-13, abbandonato il PalaMarabini di San Martino in Strada, i romagnoli si trasferiscono al nuovo Palasport di Meldola. Affidata la guida a Matteucci, vice di Carobbi nelle ultime stagioni, la squadra viene confermata in blocco con l\u2019arrivo di un portiere del calibro di Diego Moretti; un campionato perfetto coi romagnoli capaci di vincere le prime dodici gare consecutive conquistando la promozione diretta in serie A2 con quattro turni di anticipo. Memorabili le vittorie in trasferta sul campo del Portos alla seconda giornata per 5-2 contro la pi\u00f9 accreditata rivale dei romagnoli grazie al poker servito da Cantieri e la vittoria per 4-2 nella bolgia di Manfredonia prima di Natale che produsse il vuoto in classifica. Decisiva fu poi la vittoria interna col Portos per 3-2 nella gara di ritorno che mise la parola fine al campionato. Unico passo falso la sconfitta in terra pugliese per 4-2 sul campo della Salinis alla terza di ritorno. Il 2 marzo 2013 i romagnoli batterono a Meldola per 3-1 il Futsal Barletta conquistando matematicamente la serie A2. La ciliegina sulla torta arriv\u00f2 poi con la qualificazione dei romagnoli alla fase finale della Coppa Italia di categoria per il secondo anno consecutivo. Le finali si svolsero a Porto San Giorgio con l\u2019AT.ED.2 che batt\u00e9 nei quarti il Carmagnola grazie a una tripletta di Salles ma poi cedette alla quotata CAME Dosson in semifinale.\nNell\u2019estate 2013 l\u2019AT.ED.2 si rif\u00e0 il look per la serie A2: salutati Perrotti, secondo marcatore di tutti i tempi della societ\u00e0, il nipponico Shinji e Bressan arrivano i brasiliani Pietrobom, Lucas Ferreira, Garibaldi e Nakamura.\nIl 4 ottobre 2013 i romagnoli debuttano in Serie A2 ospitando l\u2019Aosta. Grazie alla doppietta di Salles e alla rete di Cangini, i romagnoli bagnano il primo successo nella categoria. La stagione che procede a vele spiegate coi romagnoli di Matteucci che diventano la vera sorpresa del campionato, assicurandosi non solo la salvezza ma terminando il campionato al quinto posto. Il percorso nei play-off si ferma gi\u00e0 ai quarti di finale contro il Citt\u00e0 di Sestu che poi conquister\u00e0 la promozione nella massima serie. Da rilevare le buone prestazioni offerte nelle gare casalinghe dove, grazie all'aiuto del pubblico, per 13 partite consecutive, tra le annate 2012/2013 e 2013/2014, si registrano solo vittorie.\nNella stagione 2014/15, al secondo anno nella seconda serie nazionale, la squadra viene riaffidata a Metteucci che per\u00f2 vede partire tutti i pezzi pi\u00f9 pregiati, dai senatori Moretti e Vignoli, ai brasiliani Garibaldi e Lucas Ferreira. Si riparte da capitan Cangini, Salles e Pietrobom, reduce dall\u2019operazione al crociato e disponibile solo da febbraio, e si scommette sul giovane portiere Massafra, sui brasiliani Diego Verona e Thiago Marques e lo sloveno Bizjak con l\u2019obiettivo di arrivare ad una salvezza tranquilla.\nUn inizio di campionato non all\u2019altezza delle aspettative, con la squadra invischiata nelle zone calde della classifica, fa prendere decisioni drastiche alla societ\u00e0 che, nel mercato dicembrino, taglia in blocco tutti i nuovi acquisti; la societ\u00e0 riparte da nomi importanti come quelli dell\u2019eterno Cleverson Favetti, Gabriel Mazocco e del portiere Diego Decrescenzo. L\u2019inizio del girone di ritorno \u00e8 incoraggiante e lascia presagire ad una inversione di tendenza, ma l\u2019ennesimo grave infortunio proprio del nuovo arrivato Decrescenzo, d\u00e0 il colpo di grazia ai romagnoli che sprofondano in una crisi di risultati che li porter\u00e0 fino all\u2019ultimo posto in classifica che li condanna alla retrocessione nella serie cadetta.\nLa societ\u00e0 prende la decisione di non presentare domanda di ripescaggio e cos\u00ec nella stagione 2015/16 si riparte dal girone C della serie cadetta sotto la nuova guida tecnica di Massimiliano Castellani. Si torna a giocare al Pala Marabini di San Martino in strada con una rosa formata da tutti italiani della zona: confermati Cangini, Migliori e Bianchi arrivano dal Faventia Aldini, Lesce e Leoni e dal Cesena Pasolini e Bonandi. Ma l'obiettivo primario \u00e8 valorizzare al meglio i giovani cresciuti nel vivaio forlivese senza particolari ambizioni di classifica. Ne viene una salvezza tranquilla, conquistata con buon anticipo, tra alti e bassi ma con la soddisfazione di aver fatto esordire diversi giovanissimi nel futsal nazionale come Gardelli, Mozzoni e Di Maio.\nNella stagione 2016/17 la squadra viene riaffidata a mister Castellani, salutano Bonandi e Pasolini, ritornano due pezzi da novanta Diego Moretti in porta, che da novembre coprir\u00e0 anche il ruolo di allenatore dopo le dimissioni di Castellani, e il pivot brasiliano Pietrobom. Per il resto rosa confermata praticamente in blocco. L\u2019AT.ED.2 viaggia in zone tranquille di centro classifica per tutto il girone d\u2019andata; nel mercato dicembrino bomber Lesce parte acquistato dall\u2019Imola in serie A e arriva la tegola del grave infortunio di Pietrobom. La societ\u00e0 torna cos\u00ec sul mercato ingaggiando il terzo nipponico della sua storia Hiroyuki Takahashi e il centrale brasiliano Bruno Casagrande. Un girone di ritorno positivo porta alla matematica salvezza conquistata con due turni d\u2019anticipo."}
{"id": "4705789", "revid": "767487", "url": "https://it.wikipedia.org/wiki?curid=4705789", "title": "Meddling with Marriage", "text": "Meddling with Marriage \u00e8 un cortometraggio muto del 1917 diretto da E.H. Calvert, prodotto dalla Essanay di Chicago. Sedicesimo cortometraggio della serie \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche statunitensi il 31 marzo 1917."}
{"id": "4705790", "revid": "111319", "url": "https://it.wikipedia.org/wiki?curid=4705790", "title": "Borghild Ouren", "text": "Biografia.\nIn Coppa del Mondo esord\u00ec il 15 gennaio 2000 a Ruhpolding (79\u00aa) e ottenne l'unico podio il 21 dicembre 2002 a Osrblie (3\u00aa).\nIn carriera prese parte a due edizioni dei Campionati mondiali (23\u00aa nella staffetta mista a Pokljuka 2006 il miglior piazzamento)."}
{"id": "4705791", "revid": "117824143", "url": "https://it.wikipedia.org/wiki?curid=4705791", "title": "Mattag\u00e0", "text": "Mattag\u00e0 \u00e8 un album dal vivo di Benito Urgu, realizzato in collaborazione con Alverio Cau, pubblicato nel 2005 da Noa Produzioni."}
{"id": "4705795", "revid": "3115", "url": "https://it.wikipedia.org/wiki?curid=4705795", "title": "Elezioni amministrative triestine del 1952", "text": "Le elezioni amministrative triestine del 1952 si svolsero nella Zona A del Territorio Libero di Trieste l'AMGOT autorizz\u00f2 le seconde elezioni nei sei comuni ricompresi, adottando come legislazione elettorale la stessa in vigore in Italia. Le elezioni si svolsero il 25 maggio 1952.\nComune di Trieste.\nSistema elettorale: maggioritario di coalizione"}
{"id": "4705798", "revid": "538762", "url": "https://it.wikipedia.org/wiki?curid=4705798", "title": "Julie Carraz-Collin", "text": "Biografia.\nCarriera nello sci di fondo.\nInizi\u00f2 praticando lo sci di fondo; gareggi\u00f2 principalmente in Coppa Continentale e prese parte ai Campionati mondiali juniores 2000.\nCarriera nel biathlon.\nDal 2001 si dedic\u00f2 al biathlon; in Coppa del Mondo esord\u00ec il 5 dicembre 2002 a \u00d6stersund (35\u00aa) e ottenne il primo podio il 10 gennaio 2003 a Oberhof (3\u00aa).\nIn carriera prese parte a un'edizione dei Campionati mondiali, Oberhof 2003 (28\u00aa nella sprint il miglior piazzamento)."}
{"id": "4705799", "revid": "104458", "url": "https://it.wikipedia.org/wiki?curid=4705799", "title": "Julie Carraz", "text": ""}
{"id": "4705802", "revid": "147489", "url": "https://it.wikipedia.org/wiki?curid=4705802", "title": "Namor Sub-Mariner", "text": ""}
{"id": "4705803", "revid": "21583", "url": "https://it.wikipedia.org/wiki?curid=4705803", "title": "Mercury Grand Marquis", "text": "La Grand Marquis \u00e8 un'autovettura full-size di lusso a trazione posteriore prodotta dalla Mercury dal 1983 al 2011. Era l'ammiraglia della gamma Mercury.\nIl nome \"Grand Marquis\" fu introdotto nel 1975 come allestimento al top di gamma della Mercury Marquis. Nel 1983 la Grand Marquis divent\u00f2 un modello a s\u00e9 stante. La vettura era sostanzialmente il modello gemello Mercury della Ford Crown Victoria, dato che condivideva con essa il pianale Panther della Ford insieme alla Lincoln Town Car. Dopo l'uscita di scena della Crown Victoria alla fine del model year 2007, la Grand Marquis divent\u00f2 il modello posizionato alla base dell'offerta delle vetture Ford costruite sul pianale Panther. La Grand Marquis aveva il telaio separato ed il motore montato anteriormente.\nLa Grand Marquis \u00e8 stata prodotta principalmente a St. Thomas, in Canada. Dal 1983 al 1985 fu invece prodotta a Saint Louis, nel Missouri. Con la soppressione del marchio Mercury la produzione della Grand Marquis per il grande pubblico termin\u00f2 nell'ottobre del 2010, mentre l'assemblaggio delle vetture destinate alle flotte aziendali fin\u00ec nel gennaio 2011. L'ultima Grand Marquis usc\u00ec infatti dalle catene di montaggio il 4 gennaio 2011.\nDurante gli anni in cui fu prodotta, la Grand Marquis, oltre ad essere venduta in Nord America, venne esportata principalmente in Medio Oriente.\nLa Grand Marquis come allestimento della Marquis: 1975\u20131982.\nLa Mercury Marquis, che apparteneva alla categoria delle vetture full-size, \u00e8 stata introdotta nel 1967 come livello di allestimento della Mercury Monterey. Quest'ultima venne poi sostituita gradualmente dalla Marquis. Nel 1975 venne invece lanciata, come allestimento d'alta gamma della Marquis, la Grand Marquis. Per il model year 1979, tutti modelli Mercury full-size vennero basati sul pi\u00f9 piccolo pianale Panther, che sostitu\u00ec la precedente piattaforma Ford full-size. La Grand Marquis come allestimento della Marquis era disponibile in due versioni, berlina a due oppure quattro porte. Il motore era installato anteriormente, mentre la trazione era posteriore. Il telaio era separato.\nNel 1983 la Grand Marquis divent\u00f2 un modello a s\u00e9 stante. Nell'occasione la Marquis venne spostata sul pianale mid-size Fox della Ford con l'intento di sostituire la poco fortunata Cougar. Di Grand Marquis ne furono poi prodotte, in totale, quattro differenti serie. \nLa prima serie: 1983\u20131991.\nLa Grand Marquis \u00e8 diventato un modello a s\u00e9 stante nel 1983 quando la Marquis e la Marquis Brougham vennero spostate sul pianale mid-size Fox. La Grand Marquis divent\u00f2 quindi l'ammiraglia della gamma Mercury. L'assemblaggio rimase per i primi anni a Saint Louis, per poi venire spostato nel 1985 a St. Thomas, in Canada. Le uniche modifiche apportate al modello, nel passaggio tra la Marquis e la Grand Marquis, furono la revisione dei fanali posteriori e l'introduzione di una nuova calandra.\nLa Grand Marquis era disponibile con tre versioni di carrozzeria, ovvero berlina due o quattro porte e familiare cinque porte. Esse erano disponibili in due allestimenti, quello standard e l'LS, che sostitu\u00ec il Brougham. La versione familiare presentava delle fiancate su cui erano collocati dei pannelli di finto legno. Dopo il 1983 la Grand Marquis familiare fu tolta di produzione. Alla fine del 1986, a causa delle basse vendite, fu invece tolta di produzione la berlina due porte.\nDal 1983 al 1985 il modello venne dotato di un motore V8 da 4,9 L di cilindrata. Dal 1986 al 1991 sulla Grand Marquis fu invece anche disponibile un propulsore V8 da 5,8 L. Il cambio era automatico a quattro rapporti.\nLa prima serie della Grand Marquis vendette bene e rimase pressoch\u00e9 immutata fino al 1986, quando fu cambiato il sistema di alimentazione. Da un sistema a carburatore si pass\u00f2 infatti ad un sistema ad iniezione. Nell'occasione, la produzione venne spostata a St. Thomas. Nel 1988 la linea e gli interni vennero aggiornati. Nell'anno citato l'allestimento venne rinominato Grand Marquis GS.\nPer ottenere dei modelli di limousine relativamente economici, molti costruttori di questo tipo di vetture utilizzavano come base delle Grand Marquis. Le Grand Marquis limousine furono pi\u00f9 popolari in America latina che negli Stati Uniti. Nel film del 1989 di James Bond, \"007 - Vendetta privata\", uno dei protagonisti della pellicola, Franz Sanchez, guida una Grand Marquis limousine del 1985. Questa vettura era di colore nero e possedeva gli interni di colore rosso.\nDal 1984 al 1989 in Venezuela il modello era conosciuto come Ford Conquistador, mentre in Messico come Ford Grand Marquis.\nLa seconda serie: 1992\u20131997.\nNel model year 1992 i modelli Ford e Mercury basati sul pianale Panther furono oggetto del pi\u00f9 profondo restyling dal 1979. La Grand Marquis fu dotata di lamierati nuovi, di una linea pi\u00f9 arrotondata e di forme di aerodinamiche. Ora la Grand Marquis e Crown Victoria presentavano caratteristiche pi\u00f9 distintive.\nQuesta seconda serie di Grand Marquis era dotata di un motore V8 monoalbero da 4,6 L, di freni a disco con ABS che sostituirono i precedenti freni a tamburo. Tra le opzioni era offerto il controllo della trazione. Nel 1992 il doppio airbag frontale fu offerto di serie, mentre quello laterale lato passeggero venne incluso tra le opzioni.\nNel 1995 il modello venne aggiornato. Nel facelift vennero coinvolti sia gli interni che la linea.\nIl cambio era sempre automatico a quattro rapporti. L'assemblaggio continu\u00f2 a St. Thomas.\nLa terza serie: 1998\u20132002.\nLa Grand Marquis \u00e8 stata oggetto di un nuovo restyling nel 1998, che coinvolse la linea. Esteticamente, il modello assomigliava ancora alla serie precedente. Nonostante questa somiglianza, gli unici pannelli che vennero mantenuti furono quelli delle portiere e del tettuccio. Anche gli interni furono aggiornati. Questa generazione del modello non aveva pi\u00f9 concorrenti diretti dato che la Chevrolet Caprice e la Buick Roadmaster vennero ritirate dal mercati dopo il 1996, e quindi le vendite della Grand Marquis subirono un forte incremento.\nSu questa terza serie di Grand Marquis venne confermato il motore V8 monoalbero da 4,6 L della generazione precedente, anche se venne aggiornato. Il cambio era sempre automatico a quattro rapporti. Alle sospensioni venne aggiunto un parallelogramma di Watt. Anche la terza serie continu\u00f2 ad essere assemblata a St. Thomas. Nel 2002 fu introdotta la versione LSE.\nIn Messico ed il Canada il modello era conosciuto come Ford Grand Marquis (in Canada prese questo nome dal 1999).\nLa quarta serie: 2003\u20132011.\nDopo cinque anni in cui rest\u00f2 pressoch\u00e9 immutata, la Grand Marquis venne aggiornata nel 2003. Nell'occasione il modello ebbe in dotazione dei nuovi lamierati, una nuova calandra, dei paraurti rinnovati e dei nuovi fanali anteriori. Anche gli interni e l'equipaggiamento furono aggiornati. Dal 2003 al 2005 fu anche disponibile, per l'allestimento LS, la versione \"Limited Edition\".\nDa un punto di vista meccanico, il restyling del 2003 fu pi\u00f9 profondo dei precedenti. Infatti, ad esempio, furono aggiornate le sospensioni, i freni e lo sterzo. Anche il motore, che era il medesimo di quello delle due serie precedenti, venne migliorato. Nel 2005 ci fu un facelift che coinvolse anche la meccanica e l'equipaggiamento.\nNel 2006 la Grand Marquis fu oggetto di un importante facelift, nell'occasione del quale vennero aggiornati l'equipaggiamento, gli interni e la linea. Nel 2007 venne invece introdotto il pacchetto \"Palm Beach\", che fu offerto all'interno dell'allestimento LS. Nel model year 2008 la Ford Crown Victoria fu venduta esclusivamente alle imprese per essere impiegata come auto aziendale e quindi la Grand Marquis non ebbe pi\u00f9 concorrenti dirette, perlomeno per la sua fascia di prezzo.\nNel 2010 la Grand Marquis super\u00f2 un traguardo, stabilendo il record di vettura Mercury prodotta per pi\u00f9 tempo. La Grand Marquis infatti, con 35 anni di \"anzianit\u00e0\", super\u00f2 la Cougar in questa classifica.\nAnche su questa quarta serie di Grand Marquis venne montato il motore V8 monoalbero da 4,6 L delle generazioni precedenti. Il cambio era sempre automatico a quattro rapporti. Anche la quarta serie continu\u00f2 ad essere assemblata a St. Thomas. In Messico ed il Canada il modello continu\u00f2 ad essere conosciuto come Ford Grand Marquis.\nLa fine della produzione.\nIl 2 giugno 2010 la Ford annunci\u00f2 che alla fine dell'anno il marchio Mercury sarebbe stato soppresso dopo 72 anni di storia. Come risultato, l'ultima Grand Marquis usc\u00ec dalle catene di montaggio il 4 gennaio 2011. Lo stabilimento di St. Thomas chiuse invece nel settembre del 2011 con la fine della produzione della Ford Crown Victoria e della Lincoln Town Car.\nEssendo stata in commercio per 36 anni, la Grand Marquis \u00e8 stato il modello Mercury che \u00e8 stato per pi\u00f9 tempo in produzione e la vettura Mercury pi\u00f9 venduta in assoluto. All'interno del gruppo Ford, in Nord America, solo la Ford E-Series, la Ford Mustang, la Ford Thunderbird, la Ford F-Series, e la Lincoln Continental sono state prodotte per pi\u00f9 tempo.\nNel 2011 in Canada la Grand Marquis venne sostituita dalla quinta generazione della Ford Taurus."}
{"id": "4705806", "revid": "101400191", "url": "https://it.wikipedia.org/wiki?curid=4705806", "title": "Ljudmila Anan'ka", "text": "\u00c8 indicata anche con la variante russa del suo nome, \u041b\u044e\u0434\u043c\u0438\u043b\u0430 \u0410\u043d\u0430\u043d\u044c\u043a\u043e (Ljudmila Anan'ko).\nBiografia.\nIn Coppa del Mondo esord\u00ec il 15 gennaio 2003 a Ruhpolding (6\u00aa) e ottenne il primo podio il 13 febbraio successivo a Oslo Holmenkollen (2\u00aa).\nIn carriera prese parte a due edizioni dei Giochi olimpici invernali, (non conclude l'individuale) e (42\u00aa nella sprint, non conclude l'inseguimento, 4\u00aa nella staffetta), e a quattro dei Campionati mondiali, vincendo una medaglia."}
{"id": "4705807", "revid": "104458", "url": "https://it.wikipedia.org/wiki?curid=4705807", "title": "Ljudmila Ananka", "text": ""}
{"id": "4705808", "revid": "104458", "url": "https://it.wikipedia.org/wiki?curid=4705808", "title": "Ljudmila Anan'ko", "text": ""}
{"id": "4705809", "revid": "104458", "url": "https://it.wikipedia.org/wiki?curid=4705809", "title": "Ljudmila Ananko", "text": ""}
{"id": "4705810", "revid": "104458", "url": "https://it.wikipedia.org/wiki?curid=4705810", "title": "Lyudmila Ananko", "text": ""}
{"id": "4705811", "revid": "104458", "url": "https://it.wikipedia.org/wiki?curid=4705811", "title": "Liudmila Ananko", "text": ""}
{"id": "4705812", "revid": "729019", "url": "https://it.wikipedia.org/wiki?curid=4705812", "title": "Battaglia di Sciara-Sciat", "text": "La battaglia di Sciara-Sciat fu combattuta il 23 ottobre 1911 tra le truppe italiane e quelle turco ottomane supportate da migliaia di ribelli locali durante le prime fasi della guerra italo-turca. Lo scontro, iniziato con una manovra diversiva lungo la parte occidentale della linea difensiva italiana, ebbe il suo culmine nel settore opposto, nella zona di Sciara-Sciat, posta all'interno dell'oasi ad est di Tripoli. Seppur circondati, gli italiani riuscirono ad evitare lo sfondamento delle linee e a recuperare le posizioni perdute durante le prime fasi della battaglia, mantenendo saldamente il controllo della citt\u00e0. La battaglia di Sciara-Sciat fu lo scontro che caus\u00f2 il pi\u00f9 alto numero di caduti italiani durante la guerra di Libia.\nGli attacchi diversivi.\nIl giorno 23 ottobre 1911 il capitano Carlo Piazza effettu\u00f2 quello che fu considerato come il primo volo di combattimento effettuando una ricognizione a sud-ovest di Tripoli dove rilev\u00f2 una certa attivit\u00e0 nel campo nemico ma il rapporto che stese non fu inoltrato ai comandi, mentre un secondo volo, questa volta effettuato dal capitano Riccardo Moizo non rilev\u00f2 nulla di interessante. In realt\u00e0 non effettuarono una vera ricognizione aerea ma si limitarono a prove di efficienza in volo dei motori degli stessi velivoli con un semplice sorvolo dell'Oasi presso Tripoli.\nNella stessa mattinata gli ottomani, appoggiati da milizie arabe, attaccarono all'improvviso il perimetro difensivo italiano di Tripoli. In quel momento il perimetro difensivo della citt\u00e0 (circa 13\u00a0km di sviluppo) era tenuto da circa 8.500 uomini e tre batterie di artiglieria: 6\u00ba Reggimento fanteria e 40\u00ba Reggimento fanteria ad ovest, 82\u00b0 e 84\u00ba Reggimento fanteria con fronte sud al centro e 11\u00ba Reggimento bersaglieri ad est.\nIl primo attacco impegn\u00f2 l'area a ovest di Tripoli tenuta dal 6\u00ba Reggimento fanteria che con l'intervento della corazzata \"Sicilia\" riusc\u00ec facilmente a respingere l'assalto. Un secondo attacco ottomano colp\u00ec nuovamente le difese occidentali di Tripoli tenute dall'82\u00ba Reggimento fanteria che anche in questo caso fu facilmente respinto mentre intanto si segnalarono sporadici colpi di fucile contro i fanti italiani provenienti dall'oasi alle loro spalle. Furono immediatamente organizzate perlustrazioni con conseguenti arresti e sequestri di armi.\nL'assalto all'oasi di Sciara-Sciat.\nGli attacchi condotti dal colonnello Nesciat contro le posizioni italiane nella mattinata servivano solo a mascherare l'attacco principale che si diresse contro le meno guarnite posizioni orientali tenute dall'11\u00ba Reggimento bersaglieri comandato dal colonnello Gustavo Fara e che a causa della conformazione dell'area non si erano potute adeguatamente fortificare.\nInfatti attraversavano la Menscia, quartiere dell'oasi di Tripoli densamente abitato e quindi non potevano essere supportate da artiglieria (per mancanza di campo di tiro) e non erano state approntate a difesa per evitare di danneggiare le propriet\u00e0 degli abitanti. Lo schieramento dei bersaglieri vedeva il XXXIII Battaglione schierato senza riserva tra Forte Messri ed Henni, il XXVII Battaglione tra Henni ed il mare con una compagnia in riserva a Bu Sette, ed il XV Battaglione in riserva ad est di Henni.\nL'attacco principale fu rivolto contro i bersaglieri, investendo di prima mattina la 7\u00aa Compagnia del XXXIII Battaglione, che presidiava Forte Messri, prontamente rinforzata dalla 9\u00aa Compagnia, dalla 3\u00aa Compagnia del XV Battaglione e da unit\u00e0 di fanteria, riuscendo a respingere gli assalitori a costo di alte perdite. Anche in questo caso la compagnia fu attaccata alle spalle da civili che sparavano nascosti nell'oasi. L'8\u00aa Compagnia, schierata ad Henni, veniva ugualmente impegnata duramente, combattendo fino al calar della notte rinforzata dalla 1\u00aa e dalla 2\u00aa Compagnia del XV Battaglione e dalla 6\u00aa Compagnia del XXVII Battaglione, che si era prima portata sulla moschea di Bu Mescia lungo la strada del cimitero di Rebab, per poi dirigersi su Henni dove la difesa era guidata da Gustavo Fara.\nLa situazione pi\u00f9 critica si verific\u00f2 nel settore del XXVII Battaglione, posizionato attorno a Sciara-Sciat con la 4\u00aa Compagnia ad est di Henni affiancata sulla propria sinistra dalla 5\u00aa Compagnia, schierata fino al mare. Investito anch'esso da violenti attacchi, il battaglione non poteva contare su alcuna riserva o rinforzo immediato e si trov\u00f2 presto in gravi difficolt\u00e0, aggravate dal progressivo aumentare degli attacchi alle spalle del proprio schieramento portati dalla popolazione locale. Le 4\u00aa Compagnia fu costretta a ripiegare sul cimitero di Rebab, dove si asserragli\u00f2 a difesa finch\u00e9 non si arrese.\nLa 5\u00aa Compagnia riusc\u00ec inizialmente a tenere, ma verso le 13.00 dovette anch'essa ripiegare prima su Amedia, poi fino a Tripoli stessa, costantemente incalzata dagli attaccanti e sotto il fuoco della popolazione locale che sparava da ogni casa, riportando anch'essa perdite gravissime. I prigionieri della 4\u00aa e 5\u00aa Compagnia che ammontavano a circa 290 bersaglieri furono concentrati tutti nel cimitero di Rebab e l\u00ec massacrati.\nLa situazione si stabilizz\u00f2 solo verso le 17.00, con l'afflusso di un battaglione dell'82\u00ba fanteria, e di due battaglioni di marinai formati dalle compagnie da sbarco delle RR.NN. \"Sicilia\", \"Sardegna\", \"Re Umberto\" e \"Carlo Alberto\", supportati da una batteria da sbarco da 75\u00a0mm gi\u00e0 schierata a Bu Meliana. Sciara-Sciat fu rioccupata solo al tramonto dai fanti dell\"'82\u00ba Reggimento fanteria\" supportati dai resti della 4\u00aa e 5\u00aa Compagnia bersaglieri (ridotte a solo 57 superstiti inquadrati in due plotoni), dopo un combattimento casa per casa.\nIl massacro dei bersaglieri e la repressione.\nQuando gli italiani riconquistarono l'area del cimitero di Rebab scoprirono che quasi tutti i prigionieri erano stati trucidati.\nSecondo la relazione ufficiale italiana \u00abmolti erano stati accecati, decapitati, crocifissi, sviscerati, bruciati vivi o tagliati a pezzi\u00bb.\nAnalogo resoconto fu fornito dal giornalista italo-argentino Enzo D'Armesano, inviato sul posto per il quotidiano di Buenos Aires \"La Prensa\".\nIl mattino successivo iniziarono le perquisizioni nella zona di Sciara Sciat, finalizzate al sequestro di armi e munizioni, effettuate da uno dei battaglioni della Marina. Si pass\u00f2 a controllare ogni singola abitazione e poi a rastrellare l'intera oasi. Tutti coloro che furono trovati armati furono immediatamente passati per le armi e quelli considerati malfidi furono arrestati e scortati a Tripoli. Nei tre giorni seguenti avvenne una vera e propria caccia all'arabo, inasprita anche dalle crudelt\u00e0 che gli arabi stessi avevano avuto verso i feriti ed i prigionieri caduti nelle loro mani. Il Primo ministro Giovanni Giolitti si ritrov\u00f2 con un gran numero di prigionieri civili da gestire in territorio nemico e propose qualche giorno pi\u00f9 tardi la deportazione in Italia alle isole Tremiti. Alle Tremiti esisteva gi\u00e0 un campo in grado di accogliere fino a 400 prigionieri ma infine ne giunsero circa 1300, mentre altri furono destinati ad altre localit\u00e0. Nell'opinione pubblica italiana la notizia della sanguinosa battaglia e la sorte dei bersaglieri trucidati a Sciara-Sciat rafforz\u00f2 l'idea che in Libia fosse lecito ricorrere alla repressione contro gli insorti. Invece la stampa estera condann\u00f2 la reazione italiana, particolarmente dura fu la stampa britannica, con i giornali liberali in prima fila mentre quelli conservatori pur condannando l'azione italiana mantennero toni pi\u00f9 pacati.\nNon \u00e8 possibile effettuare un conteggio delle vittime della repressione italiana poich\u00e9 non furono stilati dati all'epoca, le uniche cifre certe riguardano i caduti italiani che ammontano a 105 caduti a cui sono da aggiungere i 290 dispersi che furono uccisi nel cimitero di Rebab ma furono rinvenuti pi\u00f9 tardi.\nLa battaglia del 23 ottobre a Sciara-Sciat fu per gli italiani il fatto d'arme pi\u00f9 sanguinoso di tutta la campagna, con 378 morti (di cui 8 ufficiali) e 125 feriti.\nLa battaglia di Henni.\nTre giorni dopo la battaglia di Sciara-Sciat il 26 ottobre, alle 5 del mattino, e con tutte le forze disponibili gli ottomani attaccarono nuovamente Tripoli, impegnando tutto il settore sud est. Nonostante sfondamenti limitati nella zona ovest, la linea italiana riusc\u00ec a tenere soprattutto per la copertura dell'artiglieria ed i contrattacchi dei rinforzi provenienti dalla citt\u00e0 (durante questi scontri mor\u00ec, fra gli altri, la medaglia d'oro al V.M. Sottotenente di Vascello Riccardo Grazioli Lante della Rovere). Alle 8 del mattino l'azione turca era conclusa e le forze attaccanti erano in fuga. Un attacco contemporaneo sul fronte orientale della linea di difesa non ebbe miglior esito.\nNel corso di novembre furono trasportati dall'Italia 7 battaglioni di fanteria, uno di alpini, uno di granatieri ed una batteria da 75\u00a0mm, riuniti nella \"3\u00aa divisione speciale\" (tenente generale Felice De Chaurand). Il 26 novembre l\"11\u00ba bersaglieri\" ed il \"93\u00ba fanteria\" con due battaglioni di granatieri, rioccuparono totalmente l'oasi e ripresero tutte le posizioni lasciate fra il 27 ed il 28 ottobre, protetti sul fianco sinistro dal \"23\u00b0\" e \"52\u00ba Reggimento fanteria\" da eventuali attacchi provenienti da Ain Zara.\nLe conseguenze.\nIl primo ministro Giovanni Giolitti, dopo la battaglia di Sciara-Sciat, spingeva per mettere in moto l'esercito alla ricerca di una vittoria che ristabilisse il prestigio italiano in Europa. Tuttavia il generale Caneva era scettico sulla riuscita in quanto temeva il deserto, cui le truppe italiane non erano abituate, e propose invece di iniziare una efficace propaganda che separasse in campo avverso l'elemento arabo da quello turco.\nDal punto di vista militare, la controffensiva ottomana accorci\u00f2 il perimetro verso est con l'abbandono di alcune posizioni (forte Hamidi\u00e8, Henni e forte Mesri). Invece dal punto di vista politico segn\u00f2 la fine dell'illusione italiana di poter collaborare con gli arabi per cacciare i turchi. Intanto i turchi impegnavano la guarnigione di Tripoli con azioni di guerriglia, usando cecchini e sparando colpi d'artiglieria isolati con pezzi che venivano spostati immediatamente.\nIn seguito fu fatto affluire in Libia un altro corpo d'armata e le unit\u00e0 in meno di due mesi salirono a 103.000."}
{"id": "4705821", "revid": "486946", "url": "https://it.wikipedia.org/wiki?curid=4705821", "title": "Regio Corpo Truppe Coloniali dell'Eritrea", "text": ""}
{"id": "4705823", "revid": "111319", "url": "https://it.wikipedia.org/wiki?curid=4705823", "title": "Oksana Jakovljeva", "text": "Biografia.\nIn Coppa del Mondo esord\u00ec il 5 dicembre 1999 a Hochfilzen (5\u00aa) e ottenne il miglior piazzamento il 16 dicembre 2007 a Pokljuka (4\u00aa).\nIn carriera prese parte a un'edizione dei Giochi olimpici invernali, (27\u00aa nell'individuale), e a cinque dei Campionati mondiali, vincendo due medaglie."}
{"id": "4705824", "revid": "104458", "url": "https://it.wikipedia.org/wiki?curid=4705824", "title": "Oksana Yakovlieva", "text": ""}
{"id": "4705825", "revid": "104458", "url": "https://it.wikipedia.org/wiki?curid=4705825", "title": "Oksana Jakovleva", "text": ""}
{"id": "4705826", "revid": "104458", "url": "https://it.wikipedia.org/wiki?curid=4705826", "title": "Oksana Yakovleva", "text": ""}
{"id": "4705831", "revid": "767487", "url": "https://it.wikipedia.org/wiki?curid=4705831", "title": "Valerij Horodov", "text": "Carriera.\nClub.\nDurante la sua carriera veste le maglie di Salyut, Iskra Smolensk, Dnepr (poi Dnipro), RS Settat, Uralmash, Fakel e Kryvbas totalizzando almeno 460 partite da professionista.\nCon il Dnepr vince la Coppa della federazione nel 1986 e quattro trofei nel biennio 1988-1989, conquistando il campionato, la Coppa, la Supercoppa e la Coppa della federazione. Nel 1996 conquista una promozione nella massima divisione russa con il Fakel Voronezh.\nGioca una partita di Coppa UEFA 1988-1989 dove il Dnepr si fa escludere dal Bordeaux (2-3). L'anno seguente disputa la Coppa Campioni dove gioca sei incontri (superando Linfield e Swarovski ma perdendo contro il Benfica) subendo sette reti. Partecipa anche alla Coppa UEFA 1990-1991 dove il Dnepr viene estromesso dall'Hearts (2-4).\nAppese le scarpe al chiodo diventa allenatore."}
{"id": "4705832", "revid": "111319", "url": "https://it.wikipedia.org/wiki?curid=4705832", "title": "Sergej Ba\u0161kirov", "text": "Biografia.\nIn Coppa del Mondo esord\u00ec il 12 gennaio 2001 a Ruhpolding (66\u00b0) e ottenne l'unica vittoria, nonch\u00e9 unico podio, il 16 gennaio 2003 a Ruhpolding.\nIn carriera prese parte a due edizioni dei Campionati mondiali (13\u00b0 nella sprint e nell'inseguimento a Oberhof 2004 i migliori piazzamenti).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMX = staffetta mista"}
{"id": "4705833", "revid": "287204", "url": "https://it.wikipedia.org/wiki?curid=4705833", "title": "Sergej Baskirov", "text": ""}
{"id": "4705834", "revid": "104458", "url": "https://it.wikipedia.org/wiki?curid=4705834", "title": "Sergey Bashkirov", "text": ""}
{"id": "4705836", "revid": "599013", "url": "https://it.wikipedia.org/wiki?curid=4705836", "title": "Serhij Ba\u0161kyrov", "text": "\u00c8 indicato anche con la variante russa del suo nome, \u0421\u0435\u0440\u0433\u0435\u0439 \u0413\u0435\u043d\u043d\u0430\u0434\u044c\u0435\u0432\u0438\u0447 \u0411\u0430\u0448\u043a\u0438\u0440\u043e\u0432 (Sergej Gennad'evi\u010d Ba\u0161kirov; traslitterazione anglosassone \"Sergey Gennadiyevich Bashkirov\").\nCarriera.\nClub.\nDurante la sua carriera gioca per Stal Cheboksary, Paxtakor, Krylja Sovetov, Iskra Smolensk, Metalurh Zapori\u017e\u017eja, Dnepr e Rot Weiss Oberhausen, societ\u00e0 nella quale chiude la carriera nel 1994. Vanta 5 presenze in Coppa dei Campioni e 7 in Coppa UEFA con il Dnepr, squadra con la quale ha vinto una coppa della federazione, una coppa sovietica e il campionato del 1988."}
{"id": "4705839", "revid": "767487", "url": "https://it.wikipedia.org/wiki?curid=4705839", "title": "Volodymyr Bahmut", "text": "Carriera.\nClub.\nCresciuto nel Metallurg Zapori\u017e\u017eja, diviene presto una leggenda del Dnepr (dal 1991 Dnipro), societ\u00e0 per la quale gioca dal 1983 al 1997 con un'interruzione nella stagione 1993-1994, quando ritorna a Zapori\u017e\u017eja per giocare nel Torpedo. Con la societ\u00e0 di Dnipropetrovsk totalizza 276 incontri di campionato e 25 reti, vincendo due campionati sovietici, una coppa sovietica, una supercoppa sovietica e due coppe della federazione sovietica.\nVanta 11 partite di Coppa dei Campioni e 6 incontri di Coppa UEFA con il Dnepr."}
{"id": "4705840", "revid": "643662", "url": "https://it.wikipedia.org/wiki?curid=4705840", "title": "Vladimir Bagmut", "text": ""}
{"id": "4705841", "revid": "8660", "url": "https://it.wikipedia.org/wiki?curid=4705841", "title": "Senior League AFP 2002", "text": "La AFP Senior League 2002 \u00e8 stata la 5\u00aa edizione del campionato di flag football organizzato dalla AFP. La stagione \u00e8 iniziata il 23 giugno ed \u00e8 terminata il 17 novembre con la disputa del V Finalbowl.\nCalendario.\n1\u00aa giornata (Classic Bowl).\nMVP.\nMarco Viani, WR #82 dei \n2\u00aa giornata (II CUSB Bowl).\nMVP.\nAlessandro Paltrinieri, WR #2 dei \n3\u00aa giornata (Sea Bowl).\nMVP.\nAlessandro Tanassi dei Blitz Ancona\n4\u00aa giornata (5\u00ba torneo \"Citt\u00e0 di Palmanova\").\nMVP.\nStefano Bonvecchio, QB dei Gators Bolzano\n6\u00aa giornata (1\u00ba trofeo \"Citt\u00e0 di Cavriago\").\nMVP.\nLeonardo Lazzaretti, QB degli \nPlayoff.\nV Finalbowl.\nLa partita finale, chiamata V Finalbowl si \u00e8 giocata il 17 novembre 2002 a Ferrara."}
{"id": "4705868", "revid": "2219797", "url": "https://it.wikipedia.org/wiki?curid=4705868", "title": "Au\u00f0ur Ava \u00d3lafsd\u00f3ttir", "text": "\u00c8 stata insegnante di Storia dell'arte all'Universit\u00e0 di Reykjav\u00edk e direttrice del Museo dell'Universit\u00e0 d'Islanda. \nIn Italia Einaudi ha pubblicato tutti e sei i suoi libri, nel 2012 \"Rosa candida,\" che \u00e8 stato tradotto in quasi tutti i Paesi europei e negli Stati Uniti, nel 2013 \"La donna \u00e8 un'isola\", nel 2014 \"L'eccezione\", nel 2016 \"Il rosso vivo del rabarbaro\", nel 2018 \"Hotel Silence\" (Premio Letterario Islandese nel 2016) e nel 2019 Miss Islanda (Prix medicis etranger 2019).\nMolto apprezzata dai lettori francofoni, \"Rosa candida\" \u00e8 stato finalista al Prix Femina e ha vinto il Prix litt\u00e9raire des femmes, il Prix Page des Libraires 2010, il Prix des libraires du Qu\u00e9bec e il Prix des Amis du Scribe 2011.\nL'autrice, come lei stessa ha affermato in una intervista pubblicata su Tuttolibri , \u00e8 legata all'Italia, di cui conosce la lingua: ha infatti vissuto per 6 mesi a Bologna quando aveva 19 anni."}
{"id": "4705886", "revid": "1354930", "url": "https://it.wikipedia.org/wiki?curid=4705886", "title": "Guzet-Neige", "text": "Guzet-Neige \u00e8 una stazione sciistica situata nella zona dell'Haute-Ari\u00e8ge del dipartimento dell'Ari\u00e8ge nei Pirenei francesi. La salita che porta a questa localit\u00e0 \u00e8 stata utilizzata tre volte come punto di arrivo di una tappa del Tour de France.\nUbicazione.\nGuzet si trova tra i 1\u00a0100 e i 2\u00a0100 metri di altitudine, nell'Ari\u00e8ge, al centro dei Pirenei.\nLa stazione consta di tre aree:\nLa localit\u00e0 pu\u00f2 essere raggiunta da due direzioni: da ovest passando per la valle dell'Ustou o da est passando per il Col de Latrape da Aulus-les-Bains.\nStrutture.\nCi sono 40 chilometri di piste servite da impianti di risalita, oltre a uno \"snowpark\".\nCiclismo.\nDettagli della salita.\nLa salita inizia dal villaggio di Seix sul fiume Salat e condivide gran parte del percorso con l'ascesa al Col de Latrape, dove c'\u00e8 una deviazione verso la strada dipartimentale D68 un chilometro prima della vetta. Da qui ci sono altri sei chilometri prima di arrivare alla stazione sciistica, per un totale di 23,7\u00a0km con un dislivello di 1\u00a0010 metri alla media del 4,3%, mentre la sezione finale ha una media dell'8%.\nLa salita al Tour de France.\nLa salita alla stazione sciistica \u00e8 stata in tre occasioni la fine di una tappa del Tour de France, l'ultima nel 1995. \u00c8 stata classificata come salita di prima categoria."}
{"id": "4705889", "revid": "1573940", "url": "https://it.wikipedia.org/wiki?curid=4705889", "title": "Trematocephalus obscurus", "text": "Trematocephalus obscurus \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta in Francia\nTassonomia.\nAl 2013 non sono note sottospecie e dal 1950 non sono stati esaminati nuovi esemplari."}
{"id": "4705891", "revid": "1305772", "url": "https://it.wikipedia.org/wiki?curid=4705891", "title": "Montinari", "text": ""}
{"id": "4705897", "revid": "1573940", "url": "https://it.wikipedia.org/wiki?curid=4705897", "title": "Trichoncus hispidosus", "text": "Trichoncus hispidosus \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta in una localit\u00e0 della Russia\nTassonomia.\nAl 2013 non sono note sottospecie e non sono stati esaminati nuovi esemplari dal 1990."}
{"id": "4705899", "revid": "327773", "url": "https://it.wikipedia.org/wiki?curid=4705899", "title": "Zellige", "text": "Lo zellige (dall'arabo \ufeaf\ufedf\ufef4\ufe9e, \"zullayj\", \"ceramica, maiolica, piccola pietra levigata\") \u00e8 un assemblaggio di piastrelle tagliate in terracotta smaltata che riproduce un disegno geometrico. Le tessere di ceramica compongono una forma a mosaico, e sono collocate su un letto di intonaco.\nViene utilizzato principalmente come decorazione per pareti e pavimenti. Quest'arte decorativa \u00e8 una caratteristica dell'architettura del Marocco.\nStoria.\nLo zellige \u00e8 un elemento architettonico marocchino, di provenienza berbera e hispano-moresca, che si adatta perfettamente agli stili contemporanei di decorazione preservando cos\u00ec la produzione artigianale. Probabilmente derivato dal mosaico romano e bizantino, lo zellige tradizionale appare in Marocco nel X secolo nelle tonalit\u00e0 di bianco e bruno, per poi espandersi nel XIV secolo sotto la dinastia dei Merinidi, con l'utilizzo del blu, del verde e del giallo. Il rosso verr\u00e0 utilizzato solo dal XVII secolo. I vecchi smalti con i colori naturali sono stati utilizzati fino all'inizio del XX secolo quando gli stessi non si erano probabilmente evoluti molto dai tempi dei merinidi. La dinastia dei Merinidi ne fece largo uso, specialmente a F\u00e8s.\nOggi, la gamma di colori degli zellige \u00e8 singolarmente ricca di colori brillanti che possono moltiplicarsi in composizioni infinite. La forma pi\u00f9 comune di zellige \u00e8 il quadrato le cui dimensioni sono variabili. Nella composizione sono possibili anche altre forme: l'ottagono combinato con un cabochon, la stella e la croce.\nLo zellige \u00e8 utilizzato per le pareti, ma anche per i pavimenti. Viene poi modellato e ha uno spessore di circa 2\u00a0cm.\nVe ne sono di quadrati 10 \u00d7 10\u00a0cm o semplicemente tagliati per essere combinati con un cabochon ad angoli colorati. Per i pavimenti vengono utilizzate anche le piastrelle \"bejmat\" 5 \u00d7 15\u00a0cm con spessore di 2\u00a0cm.\nIl materiale pu\u00f2 essere naturale o smaltato e pu\u00f2 essere messo in posa in modo semplice o a spina di pesce."}
{"id": "4705902", "revid": "339392", "url": "https://it.wikipedia.org/wiki?curid=4705902", "title": "IMT Lucca", "text": ""}
{"id": "4705907", "revid": "287204", "url": "https://it.wikipedia.org/wiki?curid=4705907", "title": "Bernard van Merode (1570-1640)", "text": "Suo padre \"Bernard de Merode\" o \"Bernard van Merode\", conosciuto come Varoux, era signore di Rummen (Geetbets) e, dal suo matrimonio con Maria van Zevenbergen, divenne proprietario del castello di Houthem (Kapelle-op-den-Bos). Suo nonno Richard \u00e8 stato borgomastro del Principato vescovile di Liegi pi\u00f9 volte. Sua nonna gli lasci\u00f2 in eredit\u00e0 la terra di Waroux (Ans) in Hesbaye.\nBiografia.\nPrest\u00f2 servizio come tenente degli Orange nei Paesi Bassi spagnoli.\nBernard van Merode era un confidente di Guglielmo d'Orange. Amministratore diretto dei suoi patrimoni, studi\u00f2 legge in diverse citt\u00e0 europee e utilizz\u00f2 le conoscenze acquisite per difendere i suoi diritti feudali fino all'estremo, sia davanti al pastore che alla gente di fronte alle autorit\u00e0 centrali.\nDal 1595, per il suo matrimonio con Caterina di Brederode, che era la signora di Asten e di Grambais (Nivelles), divenne in possesso delle di lei propriet\u00e0.\nQuasi subito inizi\u00f2 una crudele persecuzione contro una \"strega\", per cui, sia i sudditi che la chiesa (parroco), protestarono e inviarono appelli alle autorit\u00e0 superiori. Era un uomo crudele che partecip\u00f2 attivamente alla tortura. Fu l'inizio di una serie dei persecuzioni nel Bailo di Boscoducale.\nAnche dall'espropriazione dei beni confiscati in questi processi riusc\u00ec ad trasformare, ampliandola, una fortezza in residenza signorile in stile castello rinascimentale. Inoltre, ampli\u00f2 la sua tenuta facendo costruire un vialetto e giardini. La torre rotonda fu sostituita da una guardiola e da frontoni.\nBernard van Merode prese una posizione politicamente ambigua. Suo padre era un sostenitore di Guglielmo d'Orange, mentre mand\u00f2 la figlia in un convento cattolico, ma fu criticato per le sue persecuzioni alle streghe e per le simpatie orangiste, anche dalle autorit\u00e0 cattoliche.\nNel 2007 \u00e8 stato rinvenuto, durante gli scavi nel fossato del castello antico di Asten, un frammento di brocca con davanti un papa barbuto con le sembianze modificate in un diavolo. Tale simbolismo era comune nella guerra di propaganda tra cattolici e calvinisti nello scenario della guerra degli ottant'anni.\nSi pensa che egli abbia buttato via questa brocca quando, alla fine delle ostilit\u00e0, rinunci\u00f2 al sostegno attivo della fazione protestante.\nMatrimonio e discendenza.\nSpos\u00f2, verso il 1595, Catharina van Brederode, dalla quale ebbe:"}
{"id": "4705909", "revid": "287204", "url": "https://it.wikipedia.org/wiki?curid=4705909", "title": "Bernard van Merode", "text": ""}
{"id": "4705911", "revid": "738436", "url": "https://it.wikipedia.org/wiki?curid=4705911", "title": "Malve Malk\u00e0", "text": ""}
{"id": "4705913", "revid": "1272592", "url": "https://it.wikipedia.org/wiki?curid=4705913", "title": "Gudmund", "text": "Origine e diffusione.\nContinua il nome norreno \"Gu\u00f0mundr\", che \u00e8 formato dai due elementi \"gu\u00f0\" (\"dio\", da cui anche Gudrun, Gleb e Gu\u00f0r\u00ed\u00f0r) e \"mundr\" (\"protezione\", presente anche in \u00c5smund).\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico ricade dunque il 1\u00ba novembre, giorno di Ognissanti."}
{"id": "4705914", "revid": "47767", "url": "https://it.wikipedia.org/wiki?curid=4705914", "title": "Gu\u00f0mundur", "text": ""}
{"id": "4705915", "revid": "47767", "url": "https://it.wikipedia.org/wiki?curid=4705915", "title": "Gudmundur", "text": ""}
{"id": "4705922", "revid": "21880", "url": "https://it.wikipedia.org/wiki?curid=4705922", "title": "Carduelis chloris", "text": ""}
{"id": "4705929", "revid": "433605", "url": "https://it.wikipedia.org/wiki?curid=4705929", "title": "Romina Marenda", "text": "Carriera pugilistica.\nRomina \u00e8 in forza al Centro Sportivo Esercito e fa parte della nazionale Italiana di pugilato.\nNel corso della sua carriera ha vinto 3 volte i Campionati Assoluti Femminili e una volta il Guanto Rosa.\nHa partecipato a diversi tornei con la nazionale, vincendo la medaglia di Bronzo al torneo preolimpico di Londra nel 2011."}
{"id": "4705935", "revid": "1573940", "url": "https://it.wikipedia.org/wiki?curid=4705935", "title": "Trichoncus hyperboreus", "text": "Trichoncus hyperboreus \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta in una localit\u00e0 della Russia\nTassonomia.\nAl 2013 non sono note sottospecie e non sono stati esaminati nuovi esemplari dal 1992."}
{"id": "4705936", "revid": "181059", "url": "https://it.wikipedia.org/wiki?curid=4705936", "title": "Libro del Paradiso", "text": ""}
{"id": "4705939", "revid": "88740", "url": "https://it.wikipedia.org/wiki?curid=4705939", "title": "Faubourg (romanzo)", "text": "Faubourg \u00e8 un romanzo di Georges Simenon, scritto a Papeete (Tahiti) nel 1935 ma pubblicato solo nel 1937 da Gallimard, Parigi. Un preoriginale era stato edito a puntate sul periodico \u00abMarianne\u00bb, dal numero 175 al 183 nel 1936. In italiano \u00e8 stato pubblicato per la prima volta nel 1961, con il titolo Periferia nella collana \"I romanzi di Simenon\", presso Arnoldo Mondadori Editore per la traduzione di Sergio Morando. Nel 2013 Adelphi ha pubblicato nuovamente il romanzo mantenendo il titolo originale \"Faubourg\", in una nuova traduzione di Massimo Romano.\nTrama.\nIn una cittadina di provincia, non definita, scendono dal treno un tipo oltre la quarantina e una donna piacente. Lui si presenta come De Ritter, lei semplicemente come Lea. Dalle prime pagine si intuisce che la donna ha lasciato da poco la casa chiusa dove lavorava e dove aveva conosciuto l'uomo. Era rimasta colpita dal modo spavaldo, strafottente e baldanzoso di lui.\nDe Ritter era scappato giovanissimo dalla cittadina nella quale stava tornando per la prima volta dopo oltre vent'anni. Per molti anni non ha mai dato notizie di s\u00e9 alla madre, rimasta nel frattempo vedova. Ha girato il mondo vivendo di piccole e grandi truffe, inventandosi titoli e professioni. \u00c8 pure stato in prigione. De Ritter e la compagna sono a corto di soldi ma lui si presenta nei vari posti della citt\u00e0, dove conosce tutti ma nessuno riconosce lui, come un ricco benestante in attesa di ricevere da un momento all'altro una importante somma da fantomatici soci con i quali \u00e8 in affari.\nNel frattempo, Lea procaccia i soldi mostrandosi disponibile agli uomini che non possono non notarla, mentre De Ritter tenta con finto disinteresse di vendere a qualche citrullo un pezzo di vetro (spacciandolo per uno smeraldo grezzo) che si \u00e8 procurato in India. Entrambi alloggiano in un albergo ma in stanze separate e fanno finta di non conoscersi.\nRen\u00e9, questo \u00e8 il vero nome di De Ritter, non sa bene perch\u00e9 \u00e8 tornato nella citt\u00e0 natale. Ricordi e sensazioni sgradevoli si affastellano nella sua mente. \u00c8 inquieto e non sa quale direzione far prendere alla propria vita. \u00c8 insofferente della mediocrit\u00e0 e aspira a essere, pi\u00f9 che stimato, invidiato. Solo Lea sembra conoscerlo e leggergli nell'animo. Lo esorta a ripartire, ma senza successo. Il rapporto tra i due \u00e8 quello tipico tra protettore e prostituta: dominio e timore, complicit\u00e0 e subordinazione. Forse Ren\u00e9 \u00e8 persino geloso di Lea, ma non se lo pu\u00f2 permettere e mantiene un tono di superiorit\u00e0 e indifferenza. La prima persona che va a trovare \u00e8 una tale che chiama zia, la quale quando era piccolo lo coccolava e viziava. Le chiede dei soldi, un prestito anche se sa che non lo restituir\u00e0 mai, e viene anche a sapere che una vecchia compagna di scuola, Marthe, non l'ha mai dimenticato. Figlia di un ricco negoziante, \u00e8 rimasta nubile.\nLea, spinta de Ren\u00e9, fa invaghire l'albergatore presso cui risiedono. La moglie se ne accorge e paradossalmente chiede proprio a De Ritter, come uomo di mondo che se ne intende di situazioni scabrose, di indurre Lea ad andarsene, promettendogli un'ingente somma nel caso lei accettasse di lasciare la citt\u00e0. Questa inaspettata fortuna lo mette di buon umore. Presi i soldi, si sposta con Lea in un'altra parte della citt\u00e0 e riprende la vita del benestante nullafacente frequentandone i locali. La cosa in cui riesce meglio \u00e8 incantare la gente raccontando di episodi fantasiosi e di numerose e importanti personalit\u00e0 incontrate nei vari continenti. Riesce persino a farsi assumere dal quotidiano locale per il quale scrive pezzi di colore che trovano favorevole accoglienza. Incanta tutti tranne un giovane redattore che intuisce la sua inconsistenza.\nRen\u00e9 si decide ad andare a trovare la madre, presentandosi con regali costosi, unicamente per farle vedere a quale livello di benessere, anche se falso, sia riuscito ad arrivare a dispetto della mediocrit\u00e0 della famiglia che lo ha messo al mondo. I rapporti sono freddi e formali. Ren\u00e9 decide poi di andare a trovare Marthe e, giorno dopo giorno, la circuisce con il suo charme pianificando con Lea un matrimonio di assoluta convenienza, unicamente per impadronirsi del patrimonio della donna. Ren\u00e9 convola a nozze. Inizia cos\u00ec uno strano m\u00e9nage con la giovane sposa che cerca di assecondare le sue stravaganze e le sue intemperanze.\nLea pensa che questo passo possa compromettere la loro complicit\u00e0 e si allontana tacitamente, iniziando a frequentare, mentendo a Ren\u00e9, proprio il giovane redattore che lo snobba. Ren\u00e9, pi\u00f9 che il tradimento, non sopporta lo smacco di essere passato in secondo piano e di non essere pi\u00f9 capace di dominare psicologicamente Lea. \u00c8 un affronto per il suo ego smisurato. Segue di nascosto i due amanti e uccide a rivoltellate il giovane, poi scappa. La polizia lo cerca a casa e Marthe apprende esterrefatta e sgomenta quanto \u00e8 successo.\nTemi del romanzo.\nIn questo breve romanzo Simenon tratta diversi temi: il ritorno ai luoghi natii, gli ambienti di provincia stagnanti nella loro quotidianit\u00e0, la ricerca da parte del protagonista di una identit\u00e0 soffocata dalla routine e dalla noia accompagnata dalla smania di affermazione e riconoscimento, il rapporto conflittuale uomo-donna, dove la donna risulta quasi sempre pi\u00f9 determinata e consapevole anche se succube."}
{"id": "4705941", "revid": "287204", "url": "https://it.wikipedia.org/wiki?curid=4705941", "title": "Kevin Beugre", "text": ""}
{"id": "4705944", "revid": "123104081", "url": "https://it.wikipedia.org/wiki?curid=4705944", "title": "Adriana Fabbri Seroni", "text": "Biografia.\nNata a Firenze nel 1922, dopo la laurea in Lettere svolse la professione di giornalista, fino ad approdare alla Camera dei Deputati nel 1972 per PCI nel quale ha ricoperto l'incarico di dirigente e responsabile dell'organizzazione del partito.\nRimase alla Camera sino alla morte, avvenuta nel 1984 a causa di un arresto cardiaco."}
{"id": "4705945", "revid": "599013", "url": "https://it.wikipedia.org/wiki?curid=4705945", "title": "Calosso (vino)", "text": "Il Calosso \u00e8 un vino a DOC prodotto nei comuni di Calosso, Castagnole delle Lanze e Costigliole d'Asti.\nViene prodotto con il vitigno base Gamba Rossa, conosciuto localmente come \"Gamba di Pernice\".\nTipologie.\nIl disciplinare prevede tre tipologie: Calosso, Calosso Riserva e Calosso Passar\u00e0 (da uve passite).\nIl disciplinare \u00e8 stato approvato con DM il 30 novembre 2011.\nStoria.\nIl vitigno \u00e8 molto antico; presente con esemplari sparsi tra i filari. Fino all'inizio del XXI secolo era a rischio di estinzione.\nAbbinamenti consigliati.\n\u00c8 ideale per piatti molto speziati e ricchi di sapore."}
{"id": "4705946", "revid": "254059", "url": "https://it.wikipedia.org/wiki?curid=4705946", "title": "Museo d'arte moderna e contemporanea dell'Alto Mantovano", "text": "Il Museo d'arte moderna e contemporanea dell'Alto Mantovano (MAM), riconosciuto dalla Regione Lombardia come museo regionale, \u00e8 ospitato, a Gazoldo degli Ippoliti, nella prestigiosa dimora che fu dei conti Ippoliti.\n\u00c8 un museo che testimonia le vicende artistiche del Novecento Mantovano e non solo. \u00c8 un museo aperto alle pi\u00f9 attuali tendenze artistiche. \u00c8 un luogo ricco di storia e attento al sentire della contemporaneit\u00e0, un museo specialissimo con una incredibile capacit\u00e0 divinatoria: le sue rassegne intercettano infatti, assai spesso, personalit\u00e0 forti, personalit\u00e0 di solito destinate a essere rivalutate oppure giovani deputati a diventare artisti prestigiosi. Il Museo \u00e8 opera della caparbia volont\u00e0 dei sindaci che hanno amministrato dal 1979 ad oggi la comunit\u00e0 gazoldese, da Francesco Zoccoli a Nicola Leoni e di centinaia di persone che, nel corso degli anni, hanno offerto tempo, impegno e donazioni. In appena quarant\u2019anni si \u00e8 cos\u00ec consolidata una realt\u00e0 che offre oltre cinquecento opere,tra dipinti, sculture e grafica, a partire dalla seconda parte dell'Ottocento. La collezione dei dipinti \u00e8 composta da importanti pittori mantovani e italiani, con una sezione speciale dedicata al Chiarismo Lombardo e una sezione intitolata ad Archimede Bresciani, nativo di Gazoldo degli Ippoliti.\nMa \u00e8 anche la cinquecentesca Villa Ippoliti che accoglie il visitatore e che gi\u00e0, solo come contenitore, affascina e seduce con la sua forte ossatura di storica dimora e con la solida geometria dei suoi ambienti. Tutto qui \u00e8 incantevole, a cominciare dall\u2019andito che taglia l\u2019edificio, dalle scale articolate in due rampe parallele, serrate fra muri e chiuse da imbotti oblique con crociere sui pianerottoli dove si fiancheggiano le possenti figure di due monumentali statue di Ercole in armatura, di cui il primo, da una parte, ha addomesticato Cerbero, e il secondo, dall\u2019altra, schiaccia l\u2019Idra di Lerna. Occhieggia dunque l\u2019arte ovunque in un mix di moderno, contemporaneo e antico."}
{"id": "4705949", "revid": "1678321", "url": "https://it.wikipedia.org/wiki?curid=4705949", "title": "Raffaele Jerusalmi", "text": "Biografia.\nSi laurea nel 1988 in Discipline economiche e sociali all'Universit\u00e0 commerciale Luigi Bocconi di Milano. Inizia a lavorare lo stesso anno presso Cimo SpA, a Milano, all'interno della quale, fino al 1993, \u00e8 a capo delle divisioni fixed income e derivati. Nel 1993 va a Londra dove guida per cinque anni, fino al 1998, le divisioni di trading per il reddito fisso italiano di Credit Suisse First Boston; sempre a Londra \u00e8 anche membro del Proprietary Trading Group.\nNel 1998 entra in Borsa Italiana come responsabile dei mercati azionari, derivati e fixed income, ruolo che ricopre fino al 2007, quando a seguito dell'integrazione di Borsa Italiana con LSE diventa responsabile dei derivati del London Stock Exchange Group. Dall'aprile 2010 \u00e8 amministratore delegato della Borsa. Nel giugno dello stesso anno entra nel board del London Stock Exchange Group, all'interno del quale ricopre anche il ruolo di membro dell'executive committee e di director of capital market, a livello globale, di tutti i mercati del gruppo. \nSotto la sua gestione nell'aprile 2012 Borsa Italiana lancia il programma Elite, dedicato al sostegno delle piccole-medie imprese nel percorso di crescita e internazionalizzazione. Il modello di Elite \u00e8 stato esportato anche a livello europeo raccogliendo nel 2016 ben 389 societ\u00e0 da tutto il continente. Con Elite l'impegno di Borsa Italiana verso le Pmi cambia volto, dedicandosi anche all'ampio bacino delle societ\u00e0 non quotate. Alla fine del 2017 sono pi\u00f9 di 700 le aziende inserite nel network (437 italiane, 123 inglesi, il resto sparso nel mondo), nell'aprile 2018 superano quota 800, in ottobre sono gi\u00e0 pi\u00f9 di 900. Sempre nel 2018 Elite \u00e8 lanciata anche in Cina, a Shenzen, Ungheria, Libano e Stati Uniti.\nNel 2013 Jerusalmi avvia il ciclo \u201cConversazioni in Borsa: incontri con i protagonisti\u201d, promosso da Borsa Italiana in collaborazione con The Ruling Companies Associations che ha riunito, nel tempo, personalit\u00e0 di spicco dell'economia, della politica, del giornalismo e della cultura italiana.\n\u00c8 stato presidente di Elite, il programma della Borsa lanciato nel 2012 per sostenere lo sviluppo di piccole e medie imprese italiane, europee ed extraeuropee con finanziamenti Bei. A dicembre 2019 erano pi\u00f9 di 1400.\n\u00c8 partner del fondo di venture capital Texas Atlantic Capital e azionista con una quota dell'1,25% di Daskdell, startup specializzata in nuove tecnologie.\nAltre cariche.\nVicepresidente di MTS, di Monte Titoli (nel corso del 2015, \u00e8 il primo depositario centrale a completare l'allacciamento alla piattaforma T2S della Banca Centrale Europea per il trading crossborder) e di Cassa di Compensazione &amp; Garanzia.\nVita privata.\nRaffaele, di origine ebraica, \u00e8 sposato e ha due figlie.\nFin da giovane ha sviluppato una forte passione per il gioco degli scacchi che lo ha portato alla vittoria del campionato italiano a squadre e a quello individuale under 16. \u00c8, inoltre, Candidato Maestro FIDE, titolo scacchistico riconosciuto dalla Federazione internazionale degli scacchi. \u00c8 anche prima categoria fiori di bridge e cintura nera di judo.\nE' impegnato nel sociale ed \u00e8 nel consiglio direttivo di Convivio, la charity che raccoglie fondi a favore di ANLAIDS, Associazione Nazionale per la lotta contro l\u2019AIDS nata nel 1992 da un'idea di Gianni Versace, Gianfranco Ferr\u00e9, Giorgio Armani e Valentino."}
{"id": "4705950", "revid": "400694", "url": "https://it.wikipedia.org/wiki?curid=4705950", "title": "Chant pour une semence", "text": ""}
{"id": "4705952", "revid": "400694", "url": "https://it.wikipedia.org/wiki?curid=4705952", "title": "Canto para una semilla (1978)", "text": ""}
{"id": "4705953", "revid": "24281", "url": "https://it.wikipedia.org/wiki?curid=4705953", "title": "FS Clemenceau", "text": ""}
{"id": "4705955", "revid": "250099", "url": "https://it.wikipedia.org/wiki?curid=4705955", "title": "Layton ky\u014dju to ch\u014d-bunmei A no isan", "text": ""}
{"id": "4705956", "revid": "154639", "url": "https://it.wikipedia.org/wiki?curid=4705956", "title": "Rivelazione di Gabriele", "text": "La rivelazione di Gabriele (anche detta Hazon Gabriel, visione di Gabriele o pietra di Jeselsohn), \u00e8 una tavoletta di pietra alta 1 metro con 87 righe di testo scritte in aramaico con dell'inchiostro, contenente un testo apocalittico scritto in prima persona, risalente secondo Ada Yardeni alla fine del I secolo a.C. \nLa stele, che utilizza profezie di Aggeo, Daniele e soprattutto di Zaccaria e Geremia, racconterebbe anche di un uomo che fu ucciso e risorse tre giorni dopo la sua morte; una vicenda simile a quella di Ges\u00f9. Il contenuto della stele continua ad essere oggetto di dibattito tra gli studiosi, essenzialmente per il fatto che molte parole sono scomparse in parti fondamentali del testo e sono state solo ipotizzate da alcuni studiosi.\nIl significato da attribuire alla stele, poi, potrebbe cambiare enormemente se fosse corretta la nuova datazione proposta da David Hamidovic, che colloca la stele nella prima met\u00e0 del primo secolo dopo Cristo\nScoperta e ritrovamento.\nLa provenienza della tavola \u00e8 sconosciuta; venne probabilmente trovata nelle vicinanze del Mar Morto intorno al 2000, ed \u00e8 stata associata alla stessa comunit\u00e0 che ha scritto i rotoli del Mar Morto. \nL'iscrizione \u00e8 di fattura insolita per l'uso dell'inchiostro sulla pietra; sino a qualche tempo fa i manufatti di questo tipo erano piuttosto rari, bench\u00e9 pienamente compatibili con la tradizione biblica e la cultura ebraica. La disposizione del testo \u00e8 molto simile a quella utilizzata sui manoscritti di Qumran e perci\u00f2 la stele viene descritta come \"uno dei rotoli del Mar Morto ma di pietra\". \n\u00c8 attualmente in possesso del banchiere David Jeselsohn, un collezionista elvetico-israeliano, che lo ha comprato da un commerciante d'antiquariato giordano. Al momento dell'affare, Jeselsohn non era a conoscenza del suo significato.\nIl testo.\nUna prima edizione del testo fu pubblicata nel 2007 da Ada Yardeni e Binyamin Elizur, che riconobbero nella scena apocalittica iniziale una riproposizione del cap.XIV di Zaccaria. Nel 2009 una nuova edizione \u00e8 stata proposta da Alexey Yuditsky and Elisha Qimron, che interpretarono diverse parole mancanti anche grazie alla possibile analogia con frasi del profeta Geremia (cap. 31). Entrambe le versioni sono presenti nel testo di Matthias Henze (cfr. bibliografia) e accessibili nella porzione pubblicata in Internet. Numerose polemiche sono state sollevate da una diversa lettura di alcune frasi proposta da Israel Knohl.\nLe tesi di Knohl.\nIl ritrovamento ha causato polemiche tra gli studiosi. Israel Knohl, professore di biblistica all'Universit\u00e0 ebraica di Gerusalemme, esamin\u00f2 la stele e ipotizz\u00f2 che nella riga 80 dell'iscrizione vi fosse un comando dell'angelo Gabriele \"a risuscitare dai morti entro tre giorni\", rivolto ad un uomo che viene chiamato \"principe dei principi\" nella riga successiva. La sua versione, per\u00f2, viene considerata errata ed improbabile da altri studiosi. Per esempio Ben Witherington, un esperto di cristianesimo delle origini al seminario teologico di Asbury (Wilmore, Kentucky), sostiene che una parola interpretata come \"risorgi!\" potrebbe facilmente essere intesa come \"si present\u00f2\". Knohl stesso ha in seguito cambiato parere, escludendo che il testo parli di resurrezione e accettando la versione di Ronald Hendel (seguita anche da Alexey Yuditsky and Elisha Qimron): \"Entro tre giorni un segno\". Anche la nuova lettura, tuttavia, \u00e8 ipotetica e per James Tabor delle North Carolina University, potrebbe essere impossibile ricostruire il testo originale.\nHillel Halkin nel suo blog in \"The New York Sun\" ha scritto che \"sembrerebbe essere in molti modi un tipico testo escatologico del tardo periodo del Secondo Tempio\" e ha espresso dubbi sul fatto che possa rivelare qualcosa di \"clamorosamente nuovo\" sulle origini del cristianesimo nel giudaismo.\nSecondo Knohl il personaggio di cui la stele preannuncia la risurrezione entro tre giorni sarebbe Simone di Perea, un rivoluzionario giudeo di cui parla Giuseppe Flavio. Egli prese parte ai disordini che seguirono la morte di Erode il grande nel 4 a.C., guidando il movimento in Perea, e fu ucciso da un comandante dell'esercito di Erode Antipa. \nSecondo l'articolo di Ethan Bronner sul \"New York Times\" Knohl asserisce che la possibilit\u00e0 che il testo parli di Simone come di un Messia non \u00e8 tanto importante quanto il fatto che il concetto di un salvatore che sarebbe risorto tre giorni dopo la sua morte era gi\u00e0 presente al tempo di Ges\u00f9. \nSecondo Knohl questo fatto \"richiede una completa rivalutazione di tutte le precedenti scuole di pensiero sul tema del messianismo, ebraico e cristiano allo stesso modo\".\nKnohl fa notare che Ges\u00f9 nei Vangeli anticipa varie volte il fatto che egli stesso dovr\u00e0 soffrire e che molti studiosi del \"Nuovo Testamento\" affermano che le sue predizioni sono state scritte successivamente da alcuni seguaci di Ges\u00f9 perch\u00e9 alla sua epoca non esisteva questo concetto della resurrezione dopo tre giorni. \nLa stele, invece, dimostrerebbe che l'idea di un messia sofferente esisteva gi\u00e0 nel giudaismo. \n\"La sua missione\", afferma Knohl, \"consiste nell'essere condannato a morte dai Romani per soffrire, cosicch\u00e9 il suo sangue sar\u00e0 il segno della redenzione che dovr\u00e0 arrivare\". Sempre Knohl dice che \"Questo \u00e8 il segno del messia figlio di Giuseppe. Questa \u00e8 la cosciente visione di Ges\u00f9 stesso. Questo dona all'Ultima Cena un significato completamente diverso. Il versare sangue non \u00e8 per i peccati delle persone ma per portare la redenzione ad Israele\"."}
{"id": "4705957", "revid": "123485689", "url": "https://it.wikipedia.org/wiki?curid=4705957", "title": "Fulvio Ottaviano", "text": "Biografia.\nIl lungometraggio che gli d\u00e0 celebrit\u00e0 \u00e8 \"Cresceranno i carciofi a Mimongo\" (1996) con Valerio Mastandrea, Daniele Liotti e Rocco Papaleo, di cui \u00e8 anche sceneggiatore e montatore. Il regista viene premiato l'anno successivo con il David di Donatello come \"miglior regista esordiente\". Anche il successivo \"Abbiamo solo fatto l'amore\", con gli stessi attori protagonisti, ottiene un buon successo di critica. Nel 2004 dirige Adriano Giannini e Giorgia Surina nel film demenziale \"Una talpa al Bioparco\"."}
{"id": "4705960", "revid": "287204", "url": "https://it.wikipedia.org/wiki?curid=4705960", "title": "Agonidae", "text": "Gli Agonidae sono una famiglia di pesci ossei marini dell'ordine Scorpaeniformes.\nDistribuzione e habitat.\nQuesta famiglia ha un areale di tipo bipolare, si incontra infatti in tutti i bacini marini che circondano l'Artico e lungo le coste meridionali temperate e fredde del Sud America. La specie \"Agonus cataphractus\" \u00e8 comune lungo le coste europee settentrionali. La famiglia \u00e8 del tutto assente nel mar Mediterraneo.\n\"Agonus cataphractus\" ha abitudini strettamente costiere ma non mancano specie di acque profonde.\nDescrizione.\nQuesti pesci sono caratteristici per il corpo molto allungato e sottile, ricoperto di piastre ossee come negli storioni o nei pesci ago. Le pinne dorsali sono due, di solito brevi e non contigue, la prima con raggi spinosi, la seconda con raggi molli. Sulla mandibola inferiore di molte specie sono presenti dei barbigli simili a peli. La vescica natatoria \u00e8 assente.\nLa colorazione \u00e8 fondamentalmente scura e mimetica, non vistosa.\nLa taglia media \u00e8 di poche decine di centimetri, la dimensione massima si aggira attorno ai 30\u00a0cm."}
{"id": "4705964", "revid": "287204", "url": "https://it.wikipedia.org/wiki?curid=4705964", "title": "Unione Sportiva Pro Sesto 1949-1950", "text": "Questa voce raccoglie le informazioni riguardanti l'Unione Sportiva Pro Sesto nelle competizioni ufficiali della stagione 1949-1950.\nStagione.\nNella stagione 1949-50 la Pro Sesto ha disputato il campionato di Serie B, con 13 punti in classifica si \u00e8 piazzata in ventiduesima ed ultima posizione, retrocedendo in Serie C con Alessandria, Empoli, Taranto e Prato. Il torneo \u00e8 stato vinto dal Napoli con 61 punti davanti all'Udinese con 60 punti, entrambe promosse in Serie A, al terzo posto il Legnano con 57 punti.\nL'inizio della nuova stagione ripresenta il problema della crisi finanziaria, per cercare una soluzione il sindaco Oldrini convoca gli industriali di Sesto ma non viene ottenuto nulla. Si dimette il presidente Luigi Merati, il primo settembre l'assemblea dei soci elegge presidente provvisorio Carlo Dubini e vicepresidenti Valentini e Brioschi. Viene deciso di affidare a Osvaldo Ferrini l'incarico di giocatore-allenatore e di iniziare il campionato con quel che resta dello smembramento della squadra. Perch\u00e9 sono molte le defezioni, Giosu\u00e8 Sanvito passa al Milan, Ernesto Corno e Araldo Pirola al Monza, Costantino Galbiati al Pavia, Enrico Pirovano e Alberto Meroni al Seregno. Marcello Castoldi al Pisa, Arpad Fekete rientra al Como che lo ceder\u00e0 alla Spal. L'unico acquisto \u00e8 quello di Mario Vergani dalla Falck, rientano all'ovile Mario Cordioli e Guerrino Dal Miglio e vengono promossi in prima squadra molti giovani. Prima dell'inizio del campionato se ne vanno anche Lodovico De Filippis alla Marzoli Pro Palazzolo e Battista Anreoni al Pavia. Al termine del torneo arriva una retrocessione ampiamente annunciata, la Serie B a girone unico si \u00e8 dimostrata non adatta alle potenzialit\u00e0 economiche della societ\u00e0 sestese."}
{"id": "4705967", "revid": "1543377", "url": "https://it.wikipedia.org/wiki?curid=4705967", "title": "Corwen", "text": "Corwen (2.300 ab. ca.) \u00e8 una cittadina con status di community del Galles nord-orientale, facente parte della contea del Denbighshire (e anticamente del Merionethshire/ Meirionnydd; contea cerimoniale: Clwyd) e situata ai piedi delle Berwyn Mountains e lungo il corso del fiume Dee\nStoricamente, la localit\u00e0 \u00e8 legata indissolubilmente alla figura di Owain Glynd\u0175r, il nobile che si autoproclam\u00f2 principe del Galles.\nGeografia fisica.\nCollocazione.\nCorwen si trova a met\u00e0 strada tra Bala e Llangollen (rispettivamente a nord-est della prima e ad ovest della seconda), a circa 20\u00a0km a sud/sud-ovest di Ruthin e ad est del parco nazionale di Snowdonia.\nSociet\u00e0.\nEvoluzione demografica.\nAl censimento del 2012, Corwen contava una popolazione pari a 2.325 abitanti.\nEdifici e punti d'interesse.\nChiesa di San Mael e San Sulien.\nA Corwen si trova una chiesa che fu fondata nel corso del VI secolo dai santi bretoni Mael e Sulien. La struttura attuale risale tuttavia all'epoca normanna.\nTenuta Rugh.\nAltro luogo interessante di Corwen \u00e8 la Tenuta Rugh/ R\u00fbg.\nAnnessa alla tenuta \u00e8 Capel R\u00fbg, una cappella costruita nel 1637 da William Salesbury.\nStatua di Owain Glynd\u0175r.\nA Corwen si trova una statua in bronzo dedicata ad Owain Glynd\u0175r, che fu realizzata nel 2007."}
{"id": "4705971", "revid": "21880", "url": "https://it.wikipedia.org/wiki?curid=4705971", "title": "Carduelis sinica", "text": ""}
{"id": "4705984", "revid": "61051", "url": "https://it.wikipedia.org/wiki?curid=4705984", "title": "De Havilland Gipsy I", "text": ""}
{"id": "4705986", "revid": "61051", "url": "https://it.wikipedia.org/wiki?curid=4705986", "title": "De Havilland Gipsy II", "text": ""}
{"id": "4705987", "revid": "1543377", "url": "https://it.wikipedia.org/wiki?curid=4705987", "title": "Common Courtesy", "text": "Common Courtesy \u00e8 il quinto album in studio del gruppo musicale statunitense A Day to Remember, pubblicato indipendentemente nel 2013.\nL'album \u00e8 il primo della band a raggiungere le classifiche di Austria, Belgio e Germania, oltre a superare i precedenti in Australia e Regno Unito, nonostante sia stato pubblicato senza alcuna promozione o supporto di nessuna etichetta in seguito alla causa legale che coinvolgeva gli A Day to Remember e la Victory Records in quegli anni. A dicembre 2013 l'album ha venduto 92.874 copie nei soli Stati Uniti. A maggio \u00e8 arrivato alla cifra di 200.000 copie vendute.\nIl disco.\nProduzione e anticipazioni.\nTrovandosi ancora in una causa legale iniziata nel 2011 con la loro etichetta Victory Records, gli A Day to Remember iniziano le registrazioni per il loro quinto album di inediti indipendentemente, lavorando con gli amici e collaboratori di vecchia data Andrew Wade, Chad Gilbert e Tom Denney. L'8 maggio viene svelato che il titolo del loro nuovo lavoro sar\u00e0 \"Common Courtesy\". Il 19 marzo 2013 viene annunciato che le registrazioni del disco sono state completate, e inizia la fase di missaggio del disco.\nIl 23 agosto viene pubblicato il primo di una serie di cinque video a sfondo umoristo/demenziale dedicata al nuovo album chiamata \"Common Courtesy - The Series\", alla cui fine viene annunciato che la data di pubblicazione per il nuovo album \u00e8 stata fissata per l'8 ottobre 2013. La notizia viene successivamente confermata dal cantante Jeremy McKinnon sul suo profilo Twitter.\nPromozione.\nIl 3 dicembre viene aggiunto sul sito della band un conto alla rovescia per il 21 dicembre. Al termine di esso, \u00e8 stata pubblicata una nuova canzone, \"Violence (Enough Is Enough)\", che far\u00e0 parte del nuovo album.\nIl 21 marzo 2013 la band porta al debutto durante un concerto ad Atlanta un altro brano inedito, chiamato \"Right Back at It Again\". \"Dead &amp; Buried\", altro nuovo brano, viene invece suonato per la prima volta a Broomfield l'11 settembre.\nIl 7 ottobre viene annunciato dalla band su Twitter che \"Right Back at It Again\" \u00e8 stato pubblicato come primo singolo estratto dal nuovo album. A dicembre 2013 il singolo entra nella classifica di \"Billboard\" Alternative Songs, raggiungendo il 40\u00ba posto. Nel marzo 2014 viene pubblicato come secondo singolo estratto dall'album la power ballad \"End of Me\", di cui viene anche pubblicato un video musicale nel giugno 2014, realizzato con la direzione di Shane Drake. Il 6 novembre 2014 viene pubblicato anche un video ufficiale per \"I'm Already Gone\", a cui ne segue un altro realizzato per \"City of Ocala\", pubblicato il 9 marzo 2015.\nPubblicazione.\nIn un'intervista del 10 settembre McKinnon conferma che la causa legale con la Victory Records \u00e8 ancora in corso, e che non sa se l'album verr\u00e0 pubblicato tramite l'etichetta o indipendentemente. Il 23 settembre viene rivelata la copertina dell'album, che consiste nel disegno di un uomo di spalle (caratteristica delle copertine di tutti i precedenti album in studio della band) davanti a una folla di persone all'interno di due C poste su uno sfondo color crema, e viene reso disponibile il preordine dell'album sul sito ufficiale del gruppo.\nIl 5 ottobre arriva la notizia che gli A Day to Remember hanno avuto il permesso da parte della corte di pubblicare il loro album indipendentemente, anche se saranno costretti a pubblicare almeno altri due album per la Victory Records. Jeremy McKinnon si rivela contrariato, contestando il fatto che i due DVD pubblicati nelle edizioni speciali dei precedenti album non sono stati presi in considerazione come album previsti dal contratto con la Victory.\nL'album \u00e8 stato reso disponibile per l'acquisto esclusivamente sul sito ufficiale della band l'8 ottobre 2013. Successivamente viene rivelato che la versione completa dell'album conterr\u00e0 tre tracce aggiuntive e che uscir\u00e0 in Europa il 22 novembre e in Nord America il 25 novembre, sia in formato digitale nei principali portali musicali che in formato fisico. La versione CD contiene anche un DVD bonus con quattro dei cinque episodi della webserie \"Common Courtesy - The Series\". La versione LP dell'album \u00e8 stata invece resa disponibile per l'acquisto dal 20 gennaio 2014. Successivamente \u00e8 stata pubblicata anche un'edizione deluxe contenente le stesse tracce dell'edizione standard ma con l'aggiunta del video di \"Right Back at It Again\" e un video dedicato al tour del 2013 della band. In aggiunta, nel dicembre 2015, viene pubblicata un'edizione limitata dell'album chiamata \"Shark Attack Edition\", consistente in due LP raccolti in una custodia \"strappata\" a met\u00e0, in modo da sembrare essere stata morsa da uno squalo. Questo formato viene reso disponibile in sole 2.000 copie per essere venduto sul sito ufficiale degli A Day to Remember e in Australia durante il \"Big Ass Tour\" con i The Amity Affliction.\nAccoglienza.\nLo stile dell'album \u00e8 stato giudicato diverso dagli altri degli A Day to Remember soprattutto per quanto riguarda lo stile dei testi, anche se la caratteristica scelta di combinare pop punk e metalcore nelle proprie canzoni viene nuovamente confermata. Anche Brendan Manley di \"Alternative Press\" ha definito l'album \"\"un classico disco degli A Day to Remember, in tutti sensi\", ma aggiungendo che \"tra tutti i brani, sono quelli pop punk a prevalere, dando vita ai momenti pi\u00f9 memorabili dell'album\". Siti specializzati come \"AllMusic\" e \"Renowned for Sound\" hanno lodato il gruppo per essere riuscito a creare un album originale e fresco che \"mostra ancora una volta la loro impressionante versatilit\u00e0 come musicisti e autori\".\nL'album \u00e8 stato classificato al quarto posto nella classifica dei migliori 50 album del 2013 realizzata da \"Rock Sound\", venendo definito \"il glorioso inizio di un nuovo capitolo [del gruppo], piuttosto che la sua agonizzante fine\"\". \u00c8 stato inoltre posizionato all'ottavo posto da \"The Rock Revival\" nella sua classifica dei migliori album rock del 2013.\nTracce.\nTesti di Jeremy McKinnon. Gli autori delle musiche sono indicati accanto alla traccia."}
{"id": "4705989", "revid": "729019", "url": "https://it.wikipedia.org/wiki?curid=4705989", "title": "Pattinaggio di velocit\u00e0 ai XXII Giochi olimpici invernali - 500 m maschile", "text": "La gara dei 500 metri maschili di pattinaggio di velocit\u00e0 dei XXII Giochi olimpici invernali di So\u010di si \u00e8 disputata nella giornata del 10 febbraio nella Adler Arena.\nCampione olimpico uscente era il sudcoreano Mo Tae-Bum, che aveva conquistato l'oro a , sopravanzando i due giapponesi Keiichir\u014d Nagashima e J\u014dji Kat\u014d.\nLa gara \u00e8 stata dominata dai pattinatori olandesi: la medaglia d'oro \u00e8 andata a Michel Mulder, che ha preceduto Jan Smeekens ed il fratello Ronald.\nIl 22 dicembre 2017 la commissione disciplinare del Comitato Olimpico Internazionale ha preso atto delle violazioni alle normative antidoping compiute da Art\u00ebm Kuznecov in occasione delle Olimpiadi di So\u010di, annullando conseguentemente i risultati ottenuti dal pattinatore russo.\nClassifica di gara.\nData: Luned\u00ec 10 febbraio 2014 \nOra locale: 17:00 \nPista: Adler Arena \nLegenda:"}
{"id": "4705991", "revid": "290948", "url": "https://it.wikipedia.org/wiki?curid=4705991", "title": "Equazione di Henderson\u2013Hasselbalch", "text": ""}
{"id": "4705995", "revid": "21880", "url": "https://it.wikipedia.org/wiki?curid=4705995", "title": "Carduelis ambigua", "text": ""}
{"id": "4705996", "revid": "830939", "url": "https://it.wikipedia.org/wiki?curid=4705996", "title": "Charles-Albert Cingria", "text": "Biografia.\nFratello del pittore Alexandre, era figlio di genitori di origine dalmata e turca (il padre Albert) oltrech\u00e9 polacca (la madre Caroline Stryjenska). Studi\u00f2 sia a Saint-Maurice sia a Engelberg, ma non complet\u00f2 gli studi. Gi\u00e0 da giovane frequent\u00f2 gli stessi ambienti del fratello, entrando in contatto con artisti e intellettuali quali Charles-Ferdinand Ramuz e Adrien Bovy. Gi\u00e0 nel 1904 scrive \"Les P\u00e9nates d'argile\", un saggio sulla letteratura romanda.\nVisse sempre da vero e proprio dandy, viaggiando moltissimo: soggiorn\u00f2 a Roma, in Toscana (Siena e Firenze) poi anche a Costantinopoli e a Parigi. Proprio in Francia strinse contatti e frequent\u00f2, tra gli altri, Jean Cocteau, Stravinskij, Jean Paulhan, Max Jacob. Divenne collaboratore della Nouvelle Revue Fran\u00e7aise, per cui scrisse cronache negli anni trenta e quaranta. Torn\u00f2 poi in Svizzera (a Friburgo) durante la seconda guerra mondiale, e tra il 1944 e il 1945 scrisse \"Parcours du Haut Rh\u00f4ne\", \"Florides helv\u00e8tes\"e \"Musiques de Fribourg\".\nFu inoltre uno storico e profondo conoscitore del medioevo, appassionato in particolare del mondo dei trovieri e dei trovatori. \nTra le altre sue opere pi\u00f9 rilevanti: \"L'eau de la dixi\u00e8me milliaire\", \"Impressions d'un passant \u00e0 Lausanne\" (entrambe del 1932); \"Stalactites\" (1941); \"Bois sec bois vert\" (1948). "}
{"id": "4705997", "revid": "1543377", "url": "https://it.wikipedia.org/wiki?curid=4705997", "title": "Gianni Morandi - Live in Arena", "text": "Gianni Morandi - Live in Arena \u00e8 stato un evento musicale televisivo di Gianni Morandi svoltosi all'Arena di Verona il 7 e l'8 ottobre 2013 e andato in onda in diretta su Canale 5 in prima serata. Sul palco Gianni \u00e8 accompagnato dalla band e, per la prima volta nella sua storia artistica, da 100 giovani musicisti d'orchestra. Il direttore di questa \u00e8 Leonardo De Amicis. La regia \u00e8 di Roberto Cenci.\nOspiti.\nDi seguito vengono riportati gli ospiti delle due serate.\nScaletta.\nDi seguito vengono riportate le scalette delle due serate."}
{"id": "4705998", "revid": "190578", "url": "https://it.wikipedia.org/wiki?curid=4705998", "title": "Adriana Seroni", "text": ""}
{"id": "4705999", "revid": "767487", "url": "https://it.wikipedia.org/wiki?curid=4705999", "title": "Fritjof", "text": "Origine e diffusione.\nDeriva dal norreno \"Fri\u00f0\u00fej\u00f3fr\"; \u00e8 composto da \"fri\u00f0r\" (\"pace\") e \"\u00fej\u00f3fr\" (\"ladro\"), quindi pu\u00f2 essere interpretato come \"ladro di pace\". Il primo dei due elementi \u00e8 comune nell'onomastica germanica, e pu\u00f2 essere ritrovato anche in Federico, Altfrido, Goffredo, Frida e via dicendo.\nUn personaggio con questo nome \u00e8 protagonista della \"Fri\u00f0\u00fej\u00f3fs saga ins fr\u00e6kna\", una saga leggendaria islandese risalente almeno all'VIII secolo.\nOnomastico.\nIl nome \u00e8 adespota, ovvero non \u00e8 portato da alcun santo. L'onomastico ricade dunque il 1\u00ba novembre, giorno di Ognissanti."}
{"id": "4706000", "revid": "1543377", "url": "https://it.wikipedia.org/wiki?curid=4706000", "title": "Rovine di Gede", "text": "Le rovine di Gede (Gede Ruins National Monument) sono uno dei pochi siti storici del Kenya e sorgono nel villaggio di Gede (dal dialetto Oromo \"prezioso\"), poco lontano dalla pi\u00f9 conosciuta Watamu.\nStruttura.\nRisalenti fra il tredicesimo e il diciassettesimo secolo, sono i resti della citt\u00e0 araba di mercanti Gedi, che aveva una popolazione di oltre 2500 persone. La cittadina, immersa nella fitta vegetazione dell'Arabuko Sokoke, era circondata da due cinte murarie che separavano la classe borghese dai comuni cittadini.\nAll'interno della parte borghese della cittadina trovano spazio le rovine di tre moschee, del palazzo del sultano e di molte case, all'interno delle quali sono stati ritrovati oggetti provenienti da diverse parti del mondo. Gli oggetti di maggior rilievo trovati sono una lampada proveniente dall'India, delle forbici della Spagna, dei vetri di Venezia e dei cocci di un vaso cinese.\nRiconoscimenti.\nIl complesso delle rovine di Gede \u00e8 stato dichiarato Monumento Nazionale nel 1927 e nel 1948 viene dichiarato Parco Nazionale.Nell'anno 2000 \u00e8 stato inaugurato un museo all'ingresso delle rovine presso il quale \u00e8 possibile osservare tutti gli oggetti rinvenuti nel sito storico e dove viene spiegata in breve la cultura swahili. Oltre al museo, nello stesso anno, \u00e8 stata inaugurata una piattaforma per il birdwatching all'interno del parco dalla quale \u00e8 possibile godere di un fantastico panorama su tutto il sito."}
{"id": "4706001", "revid": "287204", "url": "https://it.wikipedia.org/wiki?curid=4706001", "title": "Meidericher Spielverein Duisburg 2012-2013", "text": "Questa voce raccoglie le informazioni riguardanti il Meidericher Spielverein Duisburg nelle competizioni ufficiali della stagione 2012-2013.\nStagione.\nIl Duisburg chiuse la stagione all'11\u00ba posto in classifica. Nonostante avesse raggiunto la salvezza sul campo, il club retrocesse perch\u00e9 si vide respingere la licenza per giocare nella 2. Bundesliga. L'avventura nella DFB-Pokal 2012-2013 si chiuse invece al secondo turno, con l'eliminazione per mano del Karlsruhe. Nel corso della stagione, si alternarono tre allenatori: inizialmente, sedeva in panchina Oliver Reck, esonerato il 25 agosto. Ad interim, la squadra fu affidata a Ivica Grli\u0107, ma il 3 settembre fu scelto Kosta Runjai\u0107 come nuovo tecnico.\nI calciatori pi\u00f9 utilizzati in stagione furono S\u00f6ren Brandy e Daniel Brosinski, entrambi con 34 presenze (32 in campionato e 2 in coppa). Lo stesso Brandy fu anche miglior marcatore, con 6 reti (tutte realizzate in campionato).\nMaglie e sponsor.\nLo sponsor tecnico per la stagione 2012-2013 fu Nike, mentre lo sponsor ufficiale fu Rhein Power. La maglia casalinga era bianca con strisce orizzontali blu, pantaloncini bianchi e calzettoni blu. Quella da trasferta era completamente nera, mentre la terza era totalmente rossa."}
{"id": "4706003", "revid": "47767", "url": "https://it.wikipedia.org/wiki?curid=4706003", "title": "Fridtjof", "text": ""}
{"id": "4706006", "revid": "1573940", "url": "https://it.wikipedia.org/wiki?curid=4706006", "title": "J\u00f6rg Asmussen", "text": "\u00c8 membro del Partito Socialdemocratico di Germania ed \u00e8 stato membro del comitato esecutivo della Banca centrale europea (BCE). In precedenza, ha ricoperto la carica di Vice Ministro delle Finanze della Germania.\nIstruzione.\nAsmussen ha conseguito un master in business administration all'Universit\u00e0 Bocconi di Milano nel 1992 e una laurea in economia all'Universit\u00e0 di Bonn nel 1994.\nCarriera.\nDopo due anni (1994-1996) presso l'Istituto per la Ricerca e la Politica Sociale (in tedesco: \"Institut f\u00fcr Sozialforschung und Gesellschaftspolitik\") di Colonia, Asmussen ha assunto una serie di incarichi nel Ministero Federale delle Finanze della Germania. Nel 2008-2011 \u00e8 stato Segretario di Stato al Ministero, responsabile per politica fiscale, affari macroeconomici, politica dei mercati finanziari e politica europea.\nCome consulente finanziario del governo di coalizione nel 2005-2009 e come rappresentante del Ministero delle Finanze nella True Sale International, un'associazione dei gruppi d'interesse di banche e servizi finanziari in Germania, Asmussen ha sostenuto la deregolamentazione bancaria del mercato e un ampliamento del mercato degli asset-backed security (ABS). Alcune fonti evidenziano il suo ruolo nella crisi finanziaria del 2007. Nel momento in cui la IKB Deutsche Industriebank di D\u00fcsseldorf and\u00f2 in bancarotta a causa principalmente degli investimenti in ABS, Asmussen era responsabile per l'Autorit\u00e0 Federale di Vigilanza sui Servizi Finanziari (in tedesco: \"Bundesanstalt f\u00fcr Finanzdienstleistungsaufsicht\" - BaFin) al Ministero, nonch\u00e9 membro del consiglio di sorveglianza di tale banca.\nBanca centrale europea.\nNel 2012 Asmussen \u00e8 stato nominato successore di J\u00fcrgen Stark come membro tedesco nel comitato esecutivo della BCE. Originariamente indicato per la carica di capo economista della BCE, - posizione per la quale era candidato anche Beno\u00eet Coeur\u00e9, membro francese del comitato esecutivo - ad Asmussen \u00e8 stata invece affidata la responsabilit\u00e0 per le relazioni europee e internazionali; al belga Peter Praet \u00e8 stata invece assegnata la responsabilit\u00e0 per il dipartimento di economia. Alcuni hanno ritenuto molto controverso il dibattito su queste nomine, a seguito di questioni sollevate in merito all'equilibrio nord-sud nella struttura di governo della BCE."}
{"id": "4706008", "revid": "92723", "url": "https://it.wikipedia.org/wiki?curid=4706008", "title": "Choegoda Lee Soon-shin", "text": "Choegoda Lee Soon-shin (hangeul: \ucd5c\uace0\ub2e4 \uc774\uc21c\uc2e0, lett. \"Sei la migliore, Lee Soon-shin\", titolo internazionale You're the Best, Lee Soon-shin) \u00e8 un serial televisivo sudcoreano trasmesso su KBS2 dal 9 marzo al 25 agosto 2013.\nTrama.\nLee Chang-hoon e Kim Jung-ae hanno tre figlie: la maggiore, Hye-shin, vive a Hong Kong con la figlia di sette anni Woo-joo e il marito, un uomo facoltoso; la figlia di mezzo, Yoo-shin, testarda e senza peli sulla lingua, ha una carriera ben avviata nel marketing dell'abbigliamento, ma sente di essere sempre stata meno amata della piccola di casa, Soon-shin. Quest'ultima non ha n\u00e9 il talento, n\u00e9 la bellezza delle sorelle maggiori, passa in continuazione da un lavoro all'altro e viene presa in giro per il suo nome, uguale a quello dell'eroe nazionale della Corea, simbolo della forza e del successo che Soon-shin non ha.\nUn giorno, Soon-shin viene notata da Shin Joon-ho, presidente dell'agenzia di spettacolo Gabi Entertainment, che le offre di firmare un contratto per diventare attrice. Jung-ae, contenta che qualcuno abbia finalmente riconosciuto le capacit\u00e0 della figlia, la spinge ad accettare, mentre Chang-hoon \u00e8 fermamente contrario: infatti, mentre tutti in famiglia, a differenza della diretta interessata, sono a conoscenza del fatto che Soon-shin sia stata adottata, soltanto Chang-hoon sa che la madre naturale della ragazza \u00e8 la famosa attrice Song Mi-ryung, sua amica d'infanzia e primo amore, da poco trasferitasi nello stesso quartiere della famiglia Lee. Mi-ryung affid\u00f2 la piccola appena nata a Chang-hoon per portarla in orfanotrofio, ma l'uomo decise, a sua insaputa, di allevarla come sua figlia, dicendo a tutti di averla trovata alla fermata dell'autobus. Nonostante le proteste del padre, Soon-shin firma il contratto, salvo scoprire poco dopo che il presunto Shin Joon-ho era un truffatore che ha chiesto un prestito alla banca a nome suo e poi \u00e8 scappato con i soldi. Per pagare il debito, Soon-shin trova lavoro come cameriera al ristorante Black' Smith, che si trova sotto l'ufficio della Gabi Entertainment. Poco tempo dopo, un lutto colpisce la famiglia: una sera, Chang-hoon viene investito da un pirata della strada nel tentativo di salvare Song Mi-ryung e muore; la donna, unica testimone, scappa spaventata dalla scena dell'incidente insieme al suo manager.\nIntanto, il vero Shin Joon-ho rincontra la sua ex fidanzata, l'attrice Choi Yeon-ah, e, per farla firmare con la sua agenzia, accetta una scommessa da lei proposta: se Joon-ho riuscir\u00e0 a trasformare una ragazza senza talento come Soon-shin in una stella, Yeon-ah accetter\u00e0 di entrare alla Gabi Entertainment. Memore della truffa appena sub\u00ecta, Soon-shin esita, ma alla fine firma il contratto, scatenando contro di s\u00e9 le ire dell'intera famiglia, che l'accusa di aver scelto una strada che il suo defunto padre non avrebbe mai approvato. Anche Jung-ae non \u00e8 d'accordo con la decisione di Soon-shin perch\u00e9 ha scoperto che sua madre \u00e8 Song Mi-ryung; inoltre, essendo venuta a conoscenza anche dei trascorsi tra l'attrice e Chang-hoon, si \u00e8 convinta che il marito fosse il padre naturale di Soon-shin, inasprendo i rapporti con lei. Nel frattempo, Soon-shin inizia a studiare recitazione con Mi-ryung, mostrando un innato talento, ma, quando la donna scopre che la sua allieva era figlia di Chang-hoon, la allontana affinch\u00e9 non scopra il suo coinvolgimento nell'incidente. A questo scopo, inizia anche a sabotare la carriera nascente di Soon-shin, arrivando a dirle della scommessa tra Joon-ho e Yeon-ah. Ferita, Soon-shin rompe il contratto, ma Joon-ho riesce a farsi perdonare e la convince a ritentare, ricordandole di quando gli disse che recitare era l'unica cosa che la rendeva felice.\nMentre Soon-shin si fa strada nel mondo dello spettacolo e la verit\u00e0 sulla sua nascita inizia a venire a galla, Joon-ho s'innamora di lei, mettendo in allarme Yeon-ah, che decide di usare qualunque mezzo per riconquistarlo. Nel frattempo, Hye-shin torna in Corea con Woo-joo nascondendo di aver divorziato e viene corteggiata dal panettiere Seo Jin-wook, e Yoo-shin comincia una relazione segreta con l'amico d'infanzia Park Chan-woo, figlio di amici di famiglia.\nColonna sonora.\nA luglio 2013 \u00e8 stato pubblicato il videoclip ufficiale del brano \"I Totally Love You\". Tra i brani presenti nel drama c'\u00e8 anche \"Beautiful Song\" (\uc608\uc058\ub2e4\uc1a1), canzone scritta da IU e da lei cantata con Jo Jung-suk, che per\u00f2 non \u00e8 stata inclusa nella colonna sonora.\nControversie sul titolo.\nA marzo 2013, la Global Youth League DN present\u00f2 un'ingiunzione al tribunale del distretto centrale di Seul contro l'emittente KBS per aver usato il nome \"Lee Soon-shin\" nel titolo del drama, chiedendone la modifica perch\u00e9 la figura storica di Lee Soon-shin (o Yi Sun Sin), un ammiraglio famoso per le sue vittorie contro la marina giapponese durante le invasioni dal 1592 al 1598 e simbolo nazionale, sarebbe stata danneggiata associandola alla \"debole e goffa\" protagonista interpretata da IU. La KBS e l'impresa di produzione A Story risposero di non aver intenzione di cambiare il titolo del drama o il nome del personaggio; invece, modificarono il poster originale, sostituendo digitalmente la pila di monete raffiguranti l'immagine dell'ammiraglio su cui i protagonisti sono seduti o in piedi con un liscio cilindro dorato."}
{"id": "4706009", "revid": "287204", "url": "https://it.wikipedia.org/wiki?curid=4706009", "title": "Jorg Asmussen", "text": ""}
{"id": "4706010", "revid": "61877633", "url": "https://it.wikipedia.org/wiki?curid=4706010", "title": "Joerg Asmussen", "text": ""}
{"id": "4706015", "revid": "322321", "url": "https://it.wikipedia.org/wiki?curid=4706015", "title": "Fiscaglia", "text": "Fiscaglia (\"Fisc\u00e0ja\" in dialetto ferrarese) \u00e8 un comune italiano sparso di abitanti della provincia di Ferrara in Emilia-Romagna. \u00c8 stato istituito il 1\u00ba gennaio 2014 dalla fusione dei comuni di Massa Fiscaglia, Migliarino e Migliaro, che ne costituisce il capoluogo. Fa parte dell'Unione Delta del Po.\nGeografia fisica.\nTerritorio.\nFiscaglia \u00e8 un comune, il cui territorio \u00e8 posto fra i 25 e i 35 chilometri ad est di Ferrara e tra i 15 e i 20 chilometri a nord-ovest di Comacchio, suddiviso in tre centri abitativi lungo il Volano, una diramazione del Po attualmente ridotta a canale di bonifica, ma che nella prima parte del medioevo ne costituiva il principale ramo deltizio.\nInteramente pianeggiante (altitudine massima 3 metri) ed in parte sotto il livello del mare, il territorio era originariamente caratterizzato da una successione di valli (bacini lacustri, talvolta salmastri) e paludi deltizie, separate da dossi, con un precario equilibrio idrografico. La coltivazione \u00e8 stata resa possibile da continui interventi di canalizzazione e bonifica, particolarmente estesi ed intensi nella seconda met\u00e0 del XIX secolo. Ora le campagne si caratterizzano per ampi lotti in coltura industriale, a relativamente bassa densit\u00e0 abitativa.\nI terreni sono costituiti da depositi palustri-alluvionali di tipo argilloso (argille organiche e lenti di limi sabbiosi), sebbene siano ancora visibili tracce di qualche cordone dunoso, residuo delle antiche linee di costa. Geologicamente recenti ed abbastanza potenti (ossia costituiti da strati molto spessi, con granulometria piuttosto uniforme), ricchi di torbe che li rendono tendenzialmente acidi, sono di norma con la falda freatica in prossimit\u00e0 del piano campagna e frequentemente saturi.\nClima.\nLa stazione meteorologica a norma ORM pi\u00f9 vicina \u00e8 quella di Codigoro. Nel territorio comunale, a Migliarino, \u00e8 presente una stazione meteorologica amatoriale.\nIn base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +2,1\u00a0\u00b0C; quella del mese pi\u00f9 caldo, luglio, \u00e8 di +23,5\u00a0\u00b0C.\nEtimologia.\nIl pi\u00f9 probabile significato del toponimo indica l'esistenza di una \"massa di beni\" (o, dal celtico \"mas\" o \"mae\", campo, gran campo, prato) che in seguito a confische divenne \"con-fisco\" (lat. \"f\u012dscu(m)\", \"cesto\" poi \u201ccassa dello Stato\u201d), zona in cui si imponevano tasse a favore del \"fiscus Caesaris\", ossia la cassa privata dell'imperatore, in contrapposizione all\"ager publicus\", l'erario statale, suggerendo l'ipotesi di un'origine tardo-romana.\n\u00abMigliaro\u00bb, come \u00abMigliarino\u00bb, deriva da \"miliarium\", pietra miliare.\nStoria.\nMedioevo.\nL'etimo del toponimo \"Massa Fiscalie\", o \"Massa Phiscalia\", assieme all'autonomia del \u00abconsortium\u00bb, lascia pensare a due possibili ipotesi sulla sua origine: la prima \u00e8 che sia frutto di una confisca nel VI secolo dell'Esarcato di Ravenna, poi organizzata a \u00abcastrum\u00bb a scopo difensivo. Come nota Procopio di Cesarea in una sua missiva, presso l'Esarcato si riscontravano infatti diverse propriet\u00e0 appartenenti al fisco, molte delle quali provenienti da re ostrogoti.\nLa seconda ipotesi, sostenuta da alcuni studiosi locali, \u00e8 che l'origine sia tardo-romana. Ad avvalorare quest'ultima \u00e8 anche il ritrovamento delle tracce di alcuni insediamenti romani (tra cui una stele funeraria e alcuni laterizi con timbro imperiale), principalmente lungo l'argine Trebbia e Gallare.\nMeno probabile pare che l'origine derivi piuttosto da un insediamento arimanno dopo la caduta dell'Esarcato di Ravenna nel 750-751 ad opera dei longobardi (e quindi degli arimanni). Anche se nel \"Liber censuum Romanae Ecclesiae\" di papa Onorio III del 1192 si definisce \"Masse Fuscalie\" esplicitamente come \"arimanniam\", tale zona fu per\u00f2 riconquistata circa 4 anni dopo da Pipino il Breve, tra il 754 e il 756. Le terre sottratte ai longobardi furono poi cedute alla Santa Sede da Carlo Magno nel 774 in ottemperanza alla \"Promissio Carisiaca\". Pertanto, \"arimanniam\" andrebbe intesa come tipo di organizzazione comunitaria, non come comunit\u00e0 fondata da arimanni.\nLa prima menzione certa di \u00abMassam item cognomento Fiscaliam\u00bb appare nel 921 in una bolla di papa Giovanni X il quale la concedeva ad Onesto, arcivescovo di Ravenna. Sempre nello stesso anno \u00e8 menzionata in un placito su querela dell'arcivescovo, in quanto gli abitanti rifiutarono di assoggettarsi contestando la precedente appartenenza alla Chiesa. I giudici imperiali di Berengario I infine la riconoscono \"Patrimonium Petri\".\nLa prima menzione del nome \u00abMigliaro\u00bb ricade nel primo statuto comunale \"concesso\" da Ferrara (con l'intento di formalizzare il proprio dominio de facto nella zona, inasprendo il contenzioso con la Santa Sede) il 26 maggio 1219; in esso si dona in locazione perpetua alla comunit\u00e0 locale un vasto terreno sulla sponda destra del Volano, che da Codigoro giungeva a una distanza da Castracavallo di un miglio (\"da Stracavallo per un unum miliare sopra Padum\"). Infine la prima occorrenza del nome \u00abMilliarini\u00bb \u00e8 nel 1287 negli \"Statuta Ferrariae\".\nL'antica Fiscaglia per\u00f2 non corrisponde all'odierna Massa Fiscaglia, ma era un territorio molto pi\u00f9 ampio che si estendeva interamente sulla desta del Po di Volano e sulla sinistra del Verginese tra Medelana, Codigoro e Lagosanto avendo come confine orientale il fiume Trebba.\nEssa aveva il suo epicentro intorno alla pieve di San Vitale in Fiscaglia, presso Migliarino, la quale viene fatta risalire al VI secolo. Ad essa si aggiunsero la chiesa di Santa Margherita nel 1031 e l'abbazia di San Marco nel 1227 a Valcesura, il cui etimo riecheggia un'origine romana (\"portus salis versus Vallem Clusuriam\", da cui Valcesura, ma di porti per il sale erano dotati tutti i tre centri principali; a Migliaro esiste ancora oggi un Vicolo Porto che portava alla Ripa sul Volano). Dei tre complessi religiosi, il primo, dopo tre secoli di abbandono, fu riedificato attorno al 1983, mentre degli altri due oggigiorno sono pervenuti solo ruderi.\nCon l'intervento del Comune di Ferrara di inizio 1200, il quale mirava a controllare il Volano e forse ad espandersi fino a Pomposa, fu cos\u00ec costituita nella parte orientale la \"Massa Nova Fiscalie\" con una confinazione gi\u00e0 allora ben definita che corrisponde ancora oggi agli attuali confini di Massa Fiscaglia.\nLa singolarit\u00e0 del \u00abconsortium\u00bb di Fiscalia \u00e8 testimoniata dall'esistenza di antichi statuti comunali, leggi che regolavano la vita comunitaria nel Medioevo, segno che godettero di un'ampia autonomia. Per tutto il territorio ferrarese ne \u00e8 stato reperito solo un altro, quello di Bondeno. Prima ancora degli statuti comunali si aggiungono alcuni rescritti del X e XI secolo che accennano ai privilegi gi\u00e0 in essere. Tale organizzazione \u00e8 definibile come un'unione di liberi (\"excertitales\") insediati su un'arimannia.\nPer la zona gioc\u00f2 sempre un ruolo determinante il Volano, lungo il quale (o perlomeno lungo l'attuale corso) sorgono i tre nuclei abitativi di Massa Fiscaglia, Migliaro e Migliarino. Tale ramo del Po ne fu il principale ramo deltizio a partire dal sconvolgimento idrologico del VI secolo, acquistando importanza nella navigazione fluviale, nonch\u00e9 militare.\nDalla lettura del corpo di leggi trecentesco si nota un grande interesse per l'ambiente, indotto dalla profonda instabilit\u00e0 idrografica di un territorio da sempre caratterizzato da paludi e valli, sulle quali la abitabilit\u00e0 e la messa a coltura dipendeva dalla manutenzione degli argini dei fiumi, a cominciare dal Volano che, con la sua notevole portata, poteva modificare l'assetto delle terre emerse e strappare all'agricoltura raccolti preziosi. I lavori di manutenzione del territorio erano obbligatori per tutti e non presupponevano remunerazione.\nDall'ultimo periodo Estense all'unit\u00e0 d'Italia.\nNel 1598, con la fine del dominio Estense, i territori dei Comuni di Massa di Fiscaglia e Migliaro (quest'ultimo istituito nel 1577) entrarono a far parte dello Stato Pontificio, fino all'ottobre del 1796 con la costituzione della Repubblica Cispadana.\nNonostante gli sforzi per gli arginamenti e la cura dei canali, un peggioramento delle condizioni climatiche nel XVI-XVII secolo, assieme ai fenomeni di subsidenza, riportarono diversi territori circostanti, mai completamente bonificati, in uno stato semi paludoso, sebbene in condizioni relativamente migliori rispetto al VI-VII secolo, periodo di grandi sconvolgimenti idrici nella pianura padana, come la rotta della Cucca.\nIn questo lungo periodo di progressivi cambiamenti climatici, due furono gli avvenimenti che incisero drasticamente sulla rete idrografica ferrarese. Il primo fu il sisma del 17 novembre 1570: se durante tutto il dominio della signoria Estense il braccio principale del Po scorreva per Ferrara per poi dividersi nei rami di Volano e Primaro, successivamente l'acqua prese a incanalarsi con forza nel ramo di Venezia (allora \"Po di Corbola\" o \"Po del Mazzorno\"), fino ad allora marginale nell'immensit\u00e0 del delta. \nIl secondo degli avvenimenti fu il Taglio di Porto Viro iniziato nel 1600, col quale il ramo di Venezia divent\u00f2 definitivamente il braccio principale del Po e si determin\u00f2 il quasi completo interramento del ramo di Primaro e una forte riduzione della portata del ramo di Volano, rendendolo poco utilizzabile per la navigazione di grandi imbarcazioni.\nCome si pu\u00f2 cogliere in una mappa del 1570, riportata qui a lato, la valle Padusa isolava a sud il territorio ferrarese, mentre Pomposa e Comacchio non erano quasi collegate con la terraferma. \nSe si esclude l'isola della Corba e i dossi fluviali, la quasi totalit\u00e0 dei terreni sud e a est di Migliaro erano in stato paludoso o semipaludoso.\nLa costituzione nel 1605 del \"Consortium di San Giorgio\" e gli interventi del cardinale Sigismondo Chigi del 1673 (unita ad una sua riforma mirata ad alleggerire il carico della tassazione sulla comunit\u00e0), migliorarono un poco la situazione. Nel frattempo l'economia della zona, da una tipologia mista agricola e valligiana, con i contributi derivati dal commercio fluviale e dall'avamposto militare/doganale di Tieni, si era portata ad una tipologia principalmente valligiana, la quale non poteva assicurare un sostentamento pari al precedente. Prosegu\u00ec il declino della popolazione, gi\u00e0 iniziato nel periodo rinascimentale. Se negli statuti comunali nel 1219 si pu\u00f2 leggere che erano presenti 700 famiglie che, con approssimativamente 3-4 persone per focolare, fanno ipotizzare pi\u00f9 di persone, nel 1786 erano scese a . Scompaiono anche la pieve di S. Vitale, la chiesa di San Margherita, l'abbazia di S. Marco di Valcesura nel 1600, il seminario della collegiata di Massa Fiscaglia nel 1766 ed alcuni oratori.\nDal 9 febbraio al 4 luglio 1849 ci fu il breve governo della Repubblica romana prima della restaurazione dello Stato Pontificio, mentre il 21 giugno 1859 l'Emilia Romagna entrer\u00e0 a far parte del Regno di Sardegna fino ad arrivare all'unit\u00e0 d'Italia.\nDall'unit\u00e0 d'Italia ad oggi.\nL'aspetto e l'economia della zona mutarono in modo radicale con le grandi opere di bonifica rese possibili dall'introduzione e l'utilizzo su larga scala, negli anni seguenti all'unificazione dell'Italia, delle idrovore a vapore per il sollevamento meccanico delle acque.\nDue dei primi grandi impianti del ferrarese, che da subito incisero in modo radicale sulla morfologia del territorio fiscagliese, furono lo stabilimento idrovoro di Marozzo a Lagosanto, collaudato nel 1874, per la bonifica di Valle Gallare (successivamente collegato alle valli Trebba e Ponti) e lo stabilimento idrovoro di Codigoro, costruito tra il 1873 e il 1875, entrambi basati sulla tecnica di sollevamento per pompaggio e lo scarico nel Po di Volano (acque alte) dei deflussi raccolti da un'ampia rete a giacitura pi\u00f9 bassa (acque basse).\nAgli impianti di sollevamento si aggiunsero gli sforzi normativi. Alla \"Legge Lanza\" del 20 marzo 1865, che disciplinava l'organizzazione degli enti territoriali, permettendo la delega da parte dello Stato dei compiti e attivit\u00e0 di interesse nazionale (legge che, assieme a un decreto regio promulgato il successivo 30 aprile che dichiarava pubblicit\u00e0 utilita dei lavori di bonifica, consent\u00ec l'inizio della costruzione degli impianti idrovori), seguirono la Legge n. 2605 del 1875 (con la quale inizi\u00f2 la Grande Bonifica Ferrarese pi\u00f9 a nord, nella valle di Ambrogio), la \"Legge Baccarini\" del 1882 (che mirava a vincere la malaria operando un vasto piano di bonifiche) e la Legge n.752 del 1908 (\"legge Melli\").\nLa prima grande bonifica fu quella della valle Volta (1756 ettari), iniziata nel 1874, seguita da valle Gallare (3700 ettari), alle quali si aggiunsero le adiacenti valli Provane, Raino e Dossi.\nI protagonisti della prima fase furono innanzitutto il maggiore Vittorio Merighi, il quale si impegn\u00f2 tenacemete e con grande profusione di denaro per la bonifica dei territori palustri per tutto il decennio successivo dall'Unit\u00e0 d'Italia, affiancato dal conte Francesco Aventi e da Cesare Paramucchi, presidente dell\u2019Assunteria di Massafiscaglia, ai quali si aggiunse verso il 1870 l'ing. Girolamo Chizzolini di Milano, direttore del pi\u00f9 prestigioso periodico agricolo nazionale, l\"Italia agricola\".\nGli sforzi economici sostenuti dalla Congregazione di bonifica furono tali che terreni liberati dalla prima valle finirono col diventare propriet\u00e0 dei Pavanelli, agiata famiglia borghese che tanto influenz\u00f2 l'economia locale, che la rivendette subito all'ing. Chizzolini stesso, il quale ottenne la propriet\u00e0, congiuntamente con i banchieri viennesi Schanzer e Klein, anche dei terreni di valle Gallare. Negli anni successivi passarono ad altri grandi proprietari terrieri o grosse societ\u00e0, senza mai interessare la gran massa degli abitanti della zona, la stessa impegnata dalle opere di bonifica, la quale si vide privata anche dalle forme di sostentamento valligiane e costretta ad impegnarsi nel lavoro agricolo sotto i nuovi grandi proprietari. Ne conseguirono violente agitazioni sociali che squarciarono la vita comunitaria.\nLe proteste continuarono negli anni e si espansero nelle zone circostanti, esasperate anche dalla contestuale depressione del 1873-1895 che determin\u00f2 un costante calo degli occupati nel settore agricolo.\nTuttora l'impegno sociale e politico del ferrarese orientale, rivolto spiccatamente verso i partiti di sinistra, \u00e8 uno dei pi\u00f9 alti d'Italia.\nNonostante le profonde trasformazioni economico-culturali e le tensioni sociali, la popolazione complessiva crebbe notevolmente in seguito alle bonifiche, passando da nel 1861, a nel 1881, a nel 1921 e a nel 1951, a dispetto delle epidemie di colera del 1886 e di influenza spagnola nel 1919 e delle due guerre mondiali.\nL'ultima grande bonifica ferrarese interess\u00f2 la valle del Mezzano tra il 1956 e il 1964.\nLa popolazione raggiunse il suo massimo negli anni cinquanta del novecento, per poi crollare in seguito ai cambiamenti economici e sociali di quegli anni, che ridimensionarono le economie di tipo agricolo e valligiano, incoraggiando una forte emigrazione verso altre aree maggiormente sviluppate. Infatti la parte orientale del ferrarese non fu interessata da insediamenti industriali di rilievo, forse causa la scarsit\u00e0 delle vie di comunicazione. Priva di autostrade (la A13 passa a Ferrara), tuttora le uniche direttrici nord-sud sono la strada provinciale 68 R di Codigoro e l'antica via consolare Romea, ora strada statale.\nSimboli.\nTale fu l'importanza delle campane per la vita locale che gli stemmi comunali di Massa Fiscaglia e Migliarno le riportavano ed \u00e8 in via di approvazione lo stemma del nuovo comune di Fiscaglia, nato dall'unione, che include anch'esso una campana.\nSociet\u00e0.\nEtnie e minoranze straniere.\nGli stranieri residenti nel comune, censiti al 31 dicembre 2014, sono 604, ovvero il 6,46% della popolazione. Di seguito sono riportati i gruppi pi\u00f9 consistenti:\nInfrastrutture e trasporti.\nTutte le tre localit\u00e0 sono situate sulla strada provinciale 68 R.\nNel territorio comunale insistono quattro stazioni ferroviarie della linea ferrovia Ferrara-Codigoro: la stazione di Migliarino, la stazione di Valcesura, la stazione di Migliaro e la stazione di Massafiscaglia.\nFra il 1901 e il 1931, le tre localit\u00e0 erano servite da un analogo impianto posto sulla tranvia Ferrara-Codigoro.\nAmministrazione.\nGemellaggi.\nMigliaro nel novembre 2013 ha firmato un patto d'amicizia con Modri\u010da, in Bosnia ed Erzegovina, rinnovato con Fiscaglia nel dicembre 2015.\nAltre informazioni amministrative.\nStoria amministrativa.\nil primo statuto comunale fu concesso a \"Terra Massae Novae Phiscaliae\" (corrispondente alla attuale Massa Fiscaglia) il 26 maggio 1219.\nIn seguito a supplica di alcuni residenti, il 13 novembre 1577 il duca Alfonso II d'Este istituiva il consiglio di 12 membri della comunit\u00e0 \"Milliaro et Rotta\", indipendente da Massa di Fiscaglia.\nIl consiglio fu riformato nel 1580 con i \"Capitoli sopra le Reformacione del Consiglio del Milliaro et Rotta\".\nNel 1598, con la fine del dominio Estense, i territori dei Comuni di Massa di Fiscaglia e Migliaro entrarono a far parte dello Stato Pontificio, fino all'ottobre del 1796 con la costituzione della Repubblica Cispadana, la quale, con deliberazione del 1\u00ba giugno 1798 del Consiglio dei Seniori, istitu\u00ec il comune di Sostegni (Migliaro) nel Circondario del Basso Volano, di cui era capoluogo Codigoro.\nA seguito dei mutamenti apportati dal decreto 8 giugno 1805, in cui il Regno d'Italia fu diviso in dipartimenti, distretti, cantoni e comuni, Migliaro divenne un comune del cantone di Codigoro, compreso nel distretto di Comacchio, uno dei tre distretti, con Ferrara e Rovigo, che costituivano il Dipartimento del Basso Po.\nDurante il periodo della Restaurazione papa Pio VII eman\u00f2 il 6 luglio 1816 il motu proprio sull'organizzazione dell'amministrazione pubblica dello Stato Pontificio, col quale Migliaro divent\u00f2 sede comunale, con appodiate le comunit\u00e0 Migliarino e di Fiscaglia.\nCon Notificazione del 18 settembre 1816 e con Riparto dei governi e delle comunit\u00e0 dello Stato Pontificio con i loro rispettivi appodiati del 26 novembre 1817, Medelana divenne un appodiato del comune di Migliaro e i comuni di Massa Fiscaglia e Ostellato furono sottoposti al Governatore di Migliaro. \nSuccessivamente Migliaro, al pari di Massa Fiscaglia, divenne Comune sottoposto al Governatore di Codigoro, mentre Migliarino rimase frazione di Migliaro fino al 1881.\nCol Regio Decreto del 2 gennaio 1881,\nsu spinta dei gi\u00e0 citati Pavanelli, la sede municipale del comune di Migliaro fu trasferita a Migliarino. \nSuccessivamente, col Regio Decreto del 2 dicembre 1883 n. 1736 il comune di Migliaro assunse la denominazione di comune di Migliarino e la stessa localit\u00e0 di Migliaro divenne frazione del nuovo comune.\nUn primo esponente dei Pavanelli, Giuseppe, fu il primo sindaco di Migliaro dell'Italia unita (1860-1862), successivamente Carlo fu sindaco dal 1878 al 1895, praticamente in maniera ininterrotta.\nCol DPR n. 936 del 5 giugno 1963, Migliaro e Migliarino si ridivisero in due comuni autonomi.\nCon la LR n. 18 del 7 novembre 2013 in seguito a referendum, il 1\u00ba gennaio 2014 Massa Fiscaglia, Migliaro e Migliarino, ritornarono sotto un'unica amministrazione comunale."}
{"id": "4706020", "revid": "562499", "url": "https://it.wikipedia.org/wiki?curid=4706020", "title": "Serie D (pallacanestro)", "text": ""}
{"id": "4706026", "revid": "729019", "url": "https://it.wikipedia.org/wiki?curid=4706026", "title": "Henry Heth", "text": "Biografia.\nNacque a Black Heath nella Contea di Chesterfield, Virginia, il 16 dicembre 1825, figlio del capitano John dell'US Navy e di Margaret L. Pickett, ed era cugino del futuro generale confederato George Edward Pickett. In famiglia fu sempre noto con il nome di \"Harry\", il preferito di suo nonno il colonnello Henry, che aveva partecipato alla guerra d'indipendenza americana. Il colonnello Henry Heth aveva stabilito la residenza della sua famiglia, emigrata dall'Inghilterra all'incirca del 1759, nella colonia della Virginia, entrando subito nel commercio del carbone. In giovane et\u00e0 egli cerc\u00f2 di seguire le orme paterne, presentando domanda per entrate presso l'U.S. Naval Academy ma l'ingresso gli fu negato, ed allora present\u00f2 domanda per entrare presso l'United States Military Academy di West Point, che invece fu accolta. Durante il corso di studi ebbe come compagno di stanza Ambrose Burnside, e si brevett\u00f2 nel 1847, all'ultimo posto della sua classe. Nel corso del 1846, durante un'esercitazione militare, rimase ferito alla gamba da un colpo di baionetta. Appena terminata l'Accademia fu assegnato, con il grado di sottotenente, al 1\u00ba Reggimento di fanteria che doveva prestare servizio durante la guerra messicano statunitense (1846-1848), ma il reparto arriv\u00f2 in Messico dopo che le operazioni belliche erano terminate.\nLa sua carriera si svolse principalmente nelle guarnigioni occidentali, dove serv\u00ec anche come quartiemastro. Mentre prestava servizio come tenente presso il 6\u00ba Reggimento di fanteria, John C. Symmes III rifiut\u00f2 il brevetto di capitano presso il 10\u00ba Reggimento, ed egli lo ottenne al suo posto il 3 marzo 1855. Durante la campagna contro la trib\u00f9 Lakota ebbe un ruolo di primo piano durante la battaglia di Ash Hollow (Nebraska), avvenuta nel corso dello stesso anno. Si spos\u00f2 il 7 aprile 1857, avendo come testimone di nozze il collega Ambrose Powell Hill. Nel 1858 stil\u00f2 il primo manuale di tiro per l'esercito americano, \"A System of Target Practice\", che fu pubblicato nel 1862.\nLa guerra civile.\nAllo scoppi\u00f2 la guerra civile, dopo l'attacco a Fort Sumter, il 25 aprile 1861 si dimise dall'esercito federale, entrando subito dopo nel Confederate States Army. Fu promosso tenente colonnello e serv\u00ec per un breve tempo come quartiermastro del generale Robert Edward Lee nell'esercito provvisorio della Virginia. In tale periodo conquist\u00f2 l'amicizia e la stima di Lee, che dur\u00f2 per tutto il resto del conflitto. Infatti egli fu uno dei pochi generali confederati cui Lee, quando gli si rivolgeva, chiamava con il nome di battesimo. Nel corso dell'anno ottenne il comando del 5\u00ba Reggimento di fanteria della Virginia, per assumere poi quello del 45\u00ba Reggimento.\nTrascorse il resto del 1861 combattendo nella Valle di Kanawha, situata nella Virginia occidentale, sotto il comando del generale John Buchanan Floyd. Venne promosso generale di brigata il 6 gennaio 1862, e inviato a ovest nel Dipartimento del Tennessee orientale, per servire sotto il generale Edmund Kirby Smith. Nel settembre dello stesso anno, durante la campagna del Kentucky venne inviato da Smith, al comando di una Divisione, a nord di Lexington, Kentucky, per effettuare un'azione dimostrativa su Cincinnati. Questa azione caus\u00f2 grande agitazione nelle difese della citt\u00e0, ma si verificarono solo pochi scontri armati di scarso rilievo. Al termine della campagna fu promosso maggiore generale, ma tale nomina venne rigettata dal Senato della Confederazione.\nNel febbraio 1863 Lee lo volle di nuovo sotto il suo comando nell'Armata della Virginia Settentrionale, assegnato come comandante di brigata nella Divisione Leggera del maggiore generale Ambrose Powell Hill. Partecip\u00f2 alla battaglia di Chancellorsville, dimostrandosi particolarmente aggressivo, e attaccando senza riserve parte dell'XI Corpo d'armata unionista, emergendo con le sue truppe dalla foresta. Assunse il comando temporaneo della Divisione Leggera quando il generale Hill rimase ferito. In seguito alla morte del generale Thomas J. \"Stonewall\" Jackson, Lee riorganizz\u00f2 il suo esercito su tre Corpi d'armata, promuovendo Hill al comando del III Corpo, ed Heth mantenne il comando della divisione e fu promosso maggiore generale il 24 maggio 1863, partecipando alla successiva campagna di Gettysburg.\nLa battaglia di Gettysburg.\nFu la sua Divisione a dare inavvertitamente il via alla grande battaglia di Gettysburg. Marciando ad est di Cashtown il 1\u00ba luglio 1863 invi\u00f2 due Brigate di fanteria in avanscoperta, per effettuare una missione di ricognizione in forze. Le sue memorie dicono che le aveva mandate in avanti alla ricerca di scarpe presso una fabbrica che si trovava a Gettysburg, ma alcuni storici considerano questa storia apocrifa, e dicono che Heth sapeva bene che il generale Early era stato nella citt\u00e0 qualche giorno prima, e che le eventuali scarpe disponibili erano state confiscate a quel tempo. Le sue brigate di fanteria vennero a contatto con due brigate di cavalleria unioniste, comandate dal brigadiere generale John Buford, attestatesi appiedate, in formazione di battaglia, presso il Seminary Ridge.\nLee aveva espressamente ordinato a tutti i generali di evitare di entrare in combattimento con il nemico prima che l'esercito confederato si fosse interamente ricongiunto, ma la sua azione rese tale ordine superato. Mentre le brigate di cavalleria unioniste erano impegnate in combattimento incominciarono a sopraggiungere anche i reparti di fanteria del I Corpo d'armata al comando del generale John Fulton Reynolds. La sua decisione di impegnare combattimento con due brigate prima dell'arrivo del resto della sua divisione si rivel\u00f2 un errore, ed entrambe furono respinte dopo duri combattimenti contro una Divisione d'\u00e9lite del I Corpo appartenente all'Armata del Potomac, tra cui militava la famosa Iron Brigade. Dopo una pausa nel combattimento, egli port\u00f2 in avanti altre due brigate impegnando battaglia nel pomeriggio. Le forze unioniste vennero ricacciate al Seminary Ridge, soprattutto perch\u00e9 l'XI Corpo unionista, schierato sul fianco destro, era stato schiacciato dal II Corpo d'armata confederato di Richard S. Ewell proveniente da nord. Infine egli attacc\u00f2 decisamente, in collaborazione con la divisione del maggiore generale Robert E. Rodes, costringendo il I Corpo unionista alla ritirata attraverso la citt\u00e0, per attestarsi sulla Cemetery Hill. Le perdite registrate dai confederati furono gravi, in quanto l'attacco non fu coordinato con la divisione del maggiore generale William Dorsey Pender. Durante le fasi dell'attacco egli rimase ferito da una pallottola che lo colp\u00ec alla testa. Fortunatamente indossava un cappello troppo grande, che aveva imbottito con delle carte di giornale per farlo calzare al meglio, e fu quasi certamente questo fatto a salvargli la vita. I giornali deviarono la pallottola evitandogli una ferita mortale, ma il generale perse i sensi rimanendo fuori combattimento per il resto della battaglia. Il comando della divisione fu temporaneamente assunto dal brigadiere generale James Johnston Pettigrew, e sotto il suo comando rientr\u00f2 in azione due giorni dopo, durante la carica di Pickett. Si riprese dalla ferita abbastanza velocemente, tanto da riassumere il comando della divisione durante le fasi della ritirata verso la Virginia e nei piccoli combattimenti che seguirono durante il resto dell'anno.\nNel corso del 1864 prese parte alla Overland Campaign, e poi all'assedio di Petersburg. Dopo la morte del generale Hill, avvenuta il 2 aprile 1865, assunse brevemente il comando del III Corpo d'armata. La sua divisione, ora comandata dal generale John R. Cooke, venne sconfitta durante la battaglia della stazione di Sutherland, ed egli comand\u00f2 il resto delle sue truppe durante le fasi della ritirata che termin\u00f2 con la resa di Lee, il 9 aprile 1865, avvenuta a Appomattox Court House.\nDopo la guerra lavor\u00f2 nel settore assicurativo e poi per il governo federale come geometra e nell'Ufficio per gli affari indiani. Durante gli ultimi anni assistette il Dipartimento della Guerra degli Stati Uniti nei suoi sforzi per raccogliere materiale per la redazione degli \"Official Records\". Si spense a Washington D.C. il 27 settembre 1899, per essere sepolto nell Hollywood Cemetery di Richmond, Virginia. Heth fu il primo Comandante della Centennial Legion of Historic Military Commands quando fu fondata nel 1876.\nNei media.\nNel film del 1993 \"Gettysburg\", basato sul romanzo di Michael Shaara \"The Killer Angel\", il personaggio di Heth \u00e8 stato interpretato dall'attore Warren Burton."}
{"id": "4706028", "revid": "599013", "url": "https://it.wikipedia.org/wiki?curid=4706028", "title": "Chloris", "text": ""}
{"id": "4706043", "revid": "738436", "url": "https://it.wikipedia.org/wiki?curid=4706043", "title": "Shalom aleichem", "text": ""}
{"id": "4706046", "revid": "365417", "url": "https://it.wikipedia.org/wiki?curid=4706046", "title": "Timo Faustini", "text": ""}
{"id": "4706047", "revid": "174925", "url": "https://it.wikipedia.org/wiki?curid=4706047", "title": "Cattolici intransigenti", "text": ""}
{"id": "4706052", "revid": "1543377", "url": "https://it.wikipedia.org/wiki?curid=4706052", "title": "Chloris (zoologia)", "text": "Chloris \u00e8 un genere di uccelli passeriformi della famiglia Fringillidae.\nEtimologia.\nIl nome del genere, \"Chloris\", deriva dal greco \"\u03c7\u03bb\u03c9\u03c1\u03b9\u03c2\" (\"khl\u014dris\"), indicante per l'appunto il verdone e derivante a sua volta dalla parola \"\u03c7\u03bb\u03c9\u03c1\u03bf\u03c2\" (\"khl\u014dros\", \"verde\"), in riferimento al colore predominante della livrea di questi uccelli: Cloride era inoltre una delle Pieridi, trasformate in uccelli dalle Muse a causa della loro hybris.\nDescrizione.\nI verdoni sono uccelletti lunghi 12\u201316\u00a0cm, dall'aspetto robusto e massiccio, muniti di grossa testa squadrata con robusto becco conico, ali appuntite e coda lievemente forcuta: il piumaggio, come intuibile dal nome, \u00e8 dominato dalle tonalit\u00e0 del giallo-verdastro in tutta l'area cefalica e ventrale, mentre il dorso \u00e8 pi\u00f9 grigiastro e remiganti e coda sono nere, le prime con barre alari gialle. Le specie del Sud-est asiatico presentano inoltre aree nere pi\u00f9 estese, che possono comprendere anche testa e dorso.\nBiologia.\nI verdoni sono uccelli molto miti e socievoli, dalle abitudini diurne, che si nutrono perlopi\u00f9 di semi e granaglie e si riproducono a partire dalla tarda primavera, mostrando costumi rigidamente monogami.\nDistribuzione e habitat.\nSebbene la specie tipo sia diffusa in gran parte dell'Europa e in Nordafrica, tutte le altre specie di verdone vivono in Asia, popolando la catena dell'Himalaya, il sud-est asiatico e l'estremo oriente: il loro \"habitat\" \u00e8 rappresentato dalle aree alberate a prevalenza di conifere, con le specie asiatiche che tendono a prediligere le aree collinari e montane.\nTassonomia.\nAl genere vengono ascritte cinque specie:\nSono state inoltre scoperte due specie fossili di verdone:\nFino a tempi recenti, il genere \"Chloris\" veniva considerato un sottogenere di \"Carduelis\", rispetto al quale tuttavia i verdoni rimangono piuttosto distinti e dal quale viene attualmente in genere segregato.\nNell'ambito della trib\u00f9 dei Carduelini, il genere occupa un clade piuttosto basale rispetto agli altri, vicino al trombettiere del deserto ed ai frosoni arabi del genere \"Rhynchostruthus\"."}
{"id": "4706053", "revid": "188116", "url": "https://it.wikipedia.org/wiki?curid=4706053", "title": "Medaglia commemorativa dei 1000 di Marsala", "text": ""}
{"id": "4706056", "revid": "287204", "url": "https://it.wikipedia.org/wiki?curid=4706056", "title": "Editto perpetuo (1577)", "text": "L'editto perpetuo del 1577 (conosciuto anche come editto di Marche-en-Famenne) fu siglato il 12 febbraio 1577 a Marche-en-Famenne dal nuovo Governatore generale spagnolo dei Paesi Bassi spagnoli, Don Giovanni d'Austria dopo lunghe trattative.\nQuesto accordo ha previsto il ritiro delle forze spagnole dai Paesi Bassi. Inoltre, l'editto ha deciso di sostenere i principi della Pacificazione di Gand. Tuttavia, nel luglio del 1577, Don Giovanni cominci\u00f2 a pianificare una nuova campagna contro i ribelli olandesi. La Regina inglese Elisabetta I ha approvato sia la Pacificazione di Gand che l'editto del 1577, offrendo tuttavia prestiti e aiuti militari agli orangisti. Quando divenne chiaro che Don Giovanni sarebbe tornato indietro rispetto al suo accordo, la regina Elisabetta ha pianificato la difesa delle province ribelli con ausilio di \u00a3100.000 sterline e invio di truppe contro l'Armata delle Fiandre se Don Giovanni avesse attaccato.\nL'editto perpetuo.\nUna proposta di armistizio degli \"Stati Generali\" vene accettata da Don Giovanni d'Austria il 15 dicembre 1576.\nLe condizioni dettate dagli \"Staten-Generaal\" sono state adottate il 27 gennaio 1577 da Don Giovanni e firmate il 12 febbraio a Marche-en-Famenne.\nTermini.\nCon questo editto, composto da 19 articoli, i contraenti si impegnavano a:\nEvoluzione.\nL'arrivo dell'arciduca arciduca Mattia d'Asburgo nel 1577 con la pretesa di presentarsi come governatore dei Paesi Bassi e l'utopia di un ritorno al cattolicesimo delle province protestanti hanno di fatto reso carta straccia l'\"editto perpetuo\". Gi\u00e0 il 1 \u00b0 agosto 1577 Don Giovanni ha attaccato Anversa in un attacco a sorpresa.&lt;br&gt;\nSubito dopo l'Unione di Arras, un paio di settimane dopo, il 23 gennaio 1579, \u00e8 stata siglata l'Unione di Utrecht, con la quale di fatto fu sancita la separazione tra i Paesi Bassi del sud e del nord. Ma la guerra ancora non era finita."}
{"id": "4706057", "revid": "2184720", "url": "https://it.wikipedia.org/wiki?curid=4706057", "title": "Let Me Go (Avril Lavigne)", "text": "Let Me Go \u00e8 un brano musicale della cantautrice canadese Avril Lavigne, estratto come terzo singolo dal suo quinto album \"Avril Lavigne\" e pubblicato il 15 ottobre 2013. Il brano \u00e8 realizzato in duetto con l'allora marito della cantante, Chad Kroeger dei Nickelback.\n\u00c8 stato scritto dagli stessi Lavigne e Kroeger insieme a David Hodges.\nPubblicazione.\nLa canzone \u00e8 stata annunciata dalla Lavigne su Twitter il 14 febbraio. Il giorno dopo viene quindi pubblicato il singolo su iTunes. Il debutto dal vivo del brano si \u00e8 tenuto al We Day Concert di Vancouver il 18 ottobre 2013, mentre la seconda esibizione \u00e8 avvenuta al programma \"Good Morning America\" il 5 novembre 2013, che per\u00f2 non ha visto la partecipazione di Chad.\nVideo musicale.\nIl video esce il 15 ottobre 2013, stesso giorno della pubblicazione del singolo.\nIl video inizia con un anziano che pulisce il giardino e poi entra in casa. Qui si vede Avril al pianoforte che canta la prima strofa. Dopo il ritornello si vede Chad che canta la seconda strofa. I due saranno insieme nel ritornello finale. Il luogo di ambientazione del video \u00e8 una casa composta da oggetti di antiquariato. Avril e Chad hanno il ruolo di narratori della storia dell'anziano.\nIl video inizia con un anziano signore che pulisce prima il giardino della propria villa, e poi poco dopo, vi entra. Capiamo che la casa \u00e8 di sua propriet\u00e0 in quanto ne possiede le chiavi, che usa per aprire la porta. Immediatamente partono le immagini di Avril che suona il pianoforte nella solita casa, ma apparentemente in un momento temporale diverso.\nIl signore apre un armadio, all'interno c'\u00e8 una chitarra e una elegante giacca nera, la indossa e si mette a sedere davanti a uno specchio che riflette l'immagine dell'epoca di Avril che canta, (possiamo notare la differenza del \"colore\" del periodo temporale. Il presente ha dei colori accesi e vividi, mentre il \"passato\" viene immerso nel blu, per specificare la malinconia e la nostalgia che vive nel ricordarlo e nel riviverlo.)\nIl riflesso dell'anziano si tramuta in Chad che anche lui inizia a cantare e a suonare la chitarra, mentre si alternano le immagini del signore che osserva lo specchio e il riflesso al suo interno di Avril (si pu\u00f2 notare nel riflesso e dalla finestra che si trova sopra ad Avril, una luce proveniente da una finestra che assume il ruolo di un riflettore che viene puntato sulla cantante.)\nIl signore si gira spesso per vedere la clessidra dietro di lui, e il lento cadere della sabbia, in un momento in cui si rigira ad osservare lo specchio, possiamo vedere Chad che fa il suo stesso movimento al secondo: intuiamo che il signore \u00e8 Chad invecchiato. Nello stesso momento in cui l'anziano rompe furiosamente la clessidra, Chad interagisce con Avril per cantare una strofa insieme. Fino al momento in cui Chad lascia cantare Avril da sola, andandosene, poi il tempo si riavvolge e la sabbia della clessidra torna velocemente indietro. L'anziano si toglie la giacca e posa la chitarra nell'armadio, facendo sembrare che cammini dentro lo specchio.\nInfine, Avril rimane immobile, in silenzio.\nIn soli 2 giorni il video raggiunge i 6 milioni di visualizzazioni.\nAccoglienza.\n\"Let Me Go\" ha ricevuto critiche generalmente positive. Cornelius Vernon-Boase di \"Soundscape Magazine\" ha scritto \"\u00e8 una canzone lenta e ha una sensazione ballata rock con un potente coro\". Giuseppe Apodoca di \"On the Record Carpet\" ha scritto che la canzone \"ricorda molti dei pi\u00f9 grandi successi power ballad della Lavigne, tra cui \"Losing Grip\", \"Nobody's Home\" e \"Keep Holding On\". Durante la rassegna dell'album, Jason Lipshut di \"Billboard\" ha analizzato la canzone dicendo che \"\u00e8 completamente drammatica dopo quattro brani spensierati dell'album\". Molti critici hanno apprezzato molto il duetto tra Avril e il marito."}
{"id": "4706059", "revid": "834", "url": "https://it.wikipedia.org/wiki?curid=4706059", "title": "Lingua greca della Cappadocia", "text": ""}
{"id": "4706060", "revid": "486946", "url": "https://it.wikipedia.org/wiki?curid=4706060", "title": "Thymus silver queen", "text": ""}
{"id": "4706063", "revid": "1305772", "url": "https://it.wikipedia.org/wiki?curid=4706063", "title": "Cappadocico", "text": ""}
{"id": "4706064", "revid": "834", "url": "https://it.wikipedia.org/wiki?curid=4706064", "title": "Lingue otomangueane", "text": ""}
{"id": "4706069", "revid": "125173793", "url": "https://it.wikipedia.org/wiki?curid=4706069", "title": "Giovanni Francesco Brignole Sale (1582-1637)", "text": "Biografia.\nPrimi anni.\nFiglio di Antonio Brignole e di Maddalena Sale, Gian Francesco nacque nel capoluogo ligure in un periodo intorno al 1582. Dopo aver ricoperto diverse cariche nell'ambito delle magistrature della Repubblica, come d'altronde capitava a molti membri del patriziato genovese, ricopr\u00ec un pi\u00f9 importante incarico quando fu mandato ambasciatore presso la corte di Mantova (1612), e se risulta che non abbia poi svolto un analogo incarico a Vienna (come citano alcune fonti dell'epoca), di grande importanza fu invece la missione, insieme ad altri tre gentiluomini genovesi, alla Santa Sede in Roma (1621). Prima dell'ambita nomina a sindacatore supremo e procuratore della Repubblica nel 1633, fece parte di diversi magistrati genovesi. Due anni dopo la sua figura fu scelta dal Gran Consiglio per ricoprire, dall'11 luglio 1635, la massima carica dogale: la cinquantasettesima in successione biennale e la centoduesima nella storia repubblicana.\nSpos\u00f2 Geronima, unica figlia del ricchissimo Giulio Sale, marchese di Groppoli, di cui eredit\u00f2 l'ingente fortuna. Da lui discende il ramo dei Brignole Sale, tra cui vi sono altri due dogi (Giovanni Francesco Brignole Sale e Rodolfo Emilio Brignole Sale nel XVIII secolo), numerose figure di rilievo nella storia di Genova e della corte di Francia, nonch\u00e9 notevoli benefattori: una per tutti la duchessa di Galliera.\nIl dogato.\nDurante il suo biennio dogale prefer\u00ec - nonostante i recenti accordi economici-politici del suo predecessore, Giovanni Stefano Doria, con il Regno di Francia, e in particolare con il celebre cardinale Richelieu - avviare una situazione di imparzialit\u00e0 e neutralit\u00e0 economica (e, di conseguenza, pure politica) tanto con lo stato francese quanto con il Regno di Spagna.\nNel suo mandato, inoltre, avvi\u00f2 trattative e acquisti per alcuni feudi del genovese e della regione ligure originariamente nelle mani dei marchesi Spinola e dei principi Doria.\nUno dei maggiori motivi per cui Gian Francesco Brignole Sale viene ricordato \u00e8 che durante il suo mandato non solo egli riusc\u00ec a garantire l'indipendenza genovese di fronte alle grandi potenze europee, ma soprattutto ottenne di trasformare considerevolmente l'istituzione ducale, riuscendo a farle riconoscere vere e proprie attribuzioni regali. Con la colonia genovese di Corsica si trov\u00f2 il pretesto: il doge in carica divenne pure biennale \"re di Corsica\", acquisendo pertanto la medesima dignit\u00e0 regale di altri sovrani e rango maggiore di un \"semplice\" duca del Sacro Romano Impero.\nRisale quasi allo scadere della sua gestione l'ufficiale investitura della Vergine Maria quale \"Regina e protettrice di Genova\" (25 marzo 1637), a cui segu\u00ec una solenne cerimonia religiosa e statale per l'incoronazione della nuova statua raffigurante la \"Madonna\" che fu posizionata all'interno della cattedrale di San Lorenzo (oggi esposta in una sala di palazzo San Giorgio, presso piazza Caricamento) e adornata della corona regia, dello scettro e delle chiavi della citt\u00e0. Fu lo stesso doge Brignole Sale a consegnare all'arcivescovo genovese Giovanni Domenico Spinola tali effigi \"di Stato\" per la Vergine tra scampanellio di campane a festa e colpi di cannone.\nGiovanni Francesco Brignole Sale fu quindi l'ultimo doge incoronato col rango di duca: il suo successore, Agostino Pallavicini, fu il primo ad essere incoronato secondo i nuovi attributi col rango di re. Un'altra conseguenza dei cambiamenti dello statuto fu la trasformazione del rango anche dei patrizi genovesi. Datosi che ogni patrizio avrebbe potuto venir eletto doge - quindi ogni patrizio era un potenziale successore d'un re - i patrizi genovesi assursero al medesimo rango di un principe del sangue o principe ereditario delle altre corone europee.\nCessato il dogato l'11 luglio, l'ex doge Giovanni Francesco Brignole Sale mor\u00ec a Genova in quello stesso 1637 in un periodo non precisato. Il suo corpo venne sepolto all'interno della chiesa di Santa Maria di Castello."}
{"id": "4706070", "revid": "15756", "url": "https://it.wikipedia.org/wiki?curid=4706070", "title": "Museo archeologico di Monasterace", "text": "Il museo archeologico di Monasterace o Museo archeologico dell'Antica Kaulon o MAK \u00e8 il museo sorto intorno al parco archeologico \"Paolo Orsi\", il quale conserva i resti dell'antica citt\u00e0 magnogreca di Kaulon.\nDal dicembre 2014 il Ministero per i beni e le attivit\u00e0 culturali lo gestisce tramite il Polo museale della Calabria, nel dicembre 2019 divenuto Direzione regionale Musei.\nLe sale.\n\u00c8 composto da 7 sale. La prima mostra reperti della fondazione della citt\u00e0 di Kaulon tra cui 3 corredi tombali, una incinerazione di localit\u00e0 Bavolungi di Stilo e un corredo tombale di localit\u00e0 Franchi di Stilo. Sono presenti anche dei khantaroi di tipo Itaca, materiale dell'Eubea ed acheo.\nLa seconda espone i corredi della necropoli dell'area di nord-ovest di Kaulon al di fuori delle mura con reperti risalenti tra il VI ed il IV secolo A.C. tra cui di attivit\u00e0 produttive.\nNella terza sala c'\u00e8 il materiale trovato nel santuario di Punta Stilo, tra cui anche la Tabula Cauloniensis in bronzo, il pi\u00f9 lungo testo scritto acheo in Italia risalente al V secolo A.C.\nNella quarta sala \u00e8 allestita la ricostruzione del recinto e delle terme ellenistiche di \"Casamatta\".\nLa quinta sala mostra i reperti dei resti delle case dell'area San Marco e il mosaico del Drago.\nLa sesta sala \u00e8 dedicata alla ricostruzione di una casa di Kaulon ed infine nella settima c'\u00e8 la ricostruzione del santuario di Passoliera nonch\u00e9 rocchi di colonne frutto di rinvenimenti subacquei."}
{"id": "4706072", "revid": "46722", "url": "https://it.wikipedia.org/wiki?curid=4706072", "title": "\u00d8ystein M\u00f8yla", "text": ""}
{"id": "4706079", "revid": "287204", "url": "https://it.wikipedia.org/wiki?curid=4706079", "title": "Serhij Baskyrov", "text": ""}
{"id": "4706080", "revid": "104458", "url": "https://it.wikipedia.org/wiki?curid=4706080", "title": "Serhij Bashkyrov", "text": ""}
{"id": "4706081", "revid": "287204", "url": "https://it.wikipedia.org/wiki?curid=4706081", "title": "Lega Nazionale B 1965-1966", "text": "La Lega Nazionale B 1965-1966, campionato svizzero di seconda serie, si concluse con la vittoria del FC Winterthur.\nClassifica.\nLegenda:\n\u00a0\u00a0\u00a0\u00a0\u00a0 Promossa in Lega Nazionale A 1966-1967.\n\u00a0\u00a0\u00a0\u00a0\u00a0 Retrocessa in Prima Lega 1966-1967.\nNote:"}
{"id": "4706086", "revid": "104458", "url": "https://it.wikipedia.org/wiki?curid=4706086", "title": "Principe Hisahito di Akishino", "text": ""}
{"id": "4706107", "revid": "640277", "url": "https://it.wikipedia.org/wiki?curid=4706107", "title": "Coppa del Belgio", "text": ""}
{"id": "4706109", "revid": "729019", "url": "https://it.wikipedia.org/wiki?curid=4706109", "title": "Vivo '87", "text": "Vivo '87 \u00e8 un album dal vivo di Benito Urgu &amp; I Barrittas uscito solamente in musicassetta. Lo spettacolo \u00e8 suddiviso in due parti che includono canzoni e gag comiche.\nTracce.\n1. Vivo '87 (Parte Prima) - 28'13\"\nTesti e musiche di John Lennon e Paul McCartney, eccetto dove indicato.\n2. Vivo '87 (Parte Seconda) - 26'40\""}
{"id": "4706112", "revid": "478814", "url": "https://it.wikipedia.org/wiki?curid=4706112", "title": "Sanphet III", "text": ""}
{"id": "4706113", "revid": "124123", "url": "https://it.wikipedia.org/wiki?curid=4706113", "title": "Christian M\u00f6ller (teologo)", "text": ""}
{"id": "4706118", "revid": "125083016", "url": "https://it.wikipedia.org/wiki?curid=4706118", "title": "Il Terzo Reich", "text": "Il Terzo Reich (titolo originale \"El Tercer Reich\") \u00e8 un romanzo dello scrittore cileno Roberto Bola\u00f1o, scritto nel 1989 e pubblicato postumo nel 2010, in Italia edito da Adelphi. Il libro narra la storia di un giovane campione di wargame da tavolo e del suo confronto con un avversario misterioso, durante un soggiorno estivo in Spagna, il tutto visto dagli occhi del protagonista.\nTrama.\nIl giovane Udo Berger \u00e8 il campione tedesco di giochi strategici di guerra da tavolo, tanto abile da aver fatto diventare questa sua passione quasi un lavoro. In particolare il suo preferito \u00e8 il \"Terzo Reich\", una simulazione del teatro europeo del secondo conflitto mondiale, in cui si fronteggiano Alleati ed Asse. Anche durante una vacanza estiva sulla Costa Brava, in compagnia della sua fidanzata Ingeborg, lo studio del gioco rimane il centro dei suoi pensieri, alla ricerca di nuove strategie e mosse vincenti. \nTra un movimento di truppe e gli appunti redatti per gli articoli futuri, gli resta comunque il tempo per i consueti rituali di ogni vacanza estiva, compresa qualche amicizia estemporanea con gli altri villeggianti e le persone del posto. La coppia di connazionali con cui Udo ed Ingborg fanno conoscenza si rivela per\u00f2 abbastanza male assortita. Fatto non sorprendente, visto che Hanna e Charlie si conoscono da poco, e Charlie \u00e8 una persona piuttosto imprevedibile, incline a bere in modo sfrenato e a lanciarsi in azioni avventate, spesso in compagnia di due persone del posto, il Lupo e l'Agnello. Udo nel frattempo fa conoscenza con il Bruciato, gestore di un noleggio di patt\u00ecni sulla spiaggia, cos\u00ec chiamato per le ustioni che ne sfigurano volto e corpo, caratteristica a cui associa una comprensibile inclinazione alla riservatezza.\nLa vacanza sembra comunque finire drammaticamente quando Charlie scompare durante un'uscita con il suo windsurf, poi ritrovato abbandonato alla deriva. Vista l'inutilit\u00e0 delle ricerche, sia Hanna che Ingeborg scelgono di tornare in Germania, preferendo lasciarsi alle spalle tutto quello che ha a che fare con quello sfortunato soggiorno estivo. Al contrario Udo ha trovato motivazioni per prolungare la sua permanenza ben oltre il previsto, a costo di perdere il suo lavoro e trascurare gli altri impegni presi. Ha infatti avviato un'appassionante partita con il Bruciato, che dopo un inizio prevedibilmente stentato si rivela un avversario preparato e ostico, impegnandolo al massimo, e mettendo a dura prova la sua originale strategia d'attacco messa a punto per far prevalere le forze dell'Asse. Quasi in contemporanea, la moglie del proprietario dell'albergo, Frau Else, di cui il giovane Udo \u00e8 invaghito da tempo, sembra un poco alla volta cedere al suo assedio. E mentre si avviano a conclusione gli ultimi residui della stagione estiva, probabile ispirazione di sogni piuttosto inquietanti, il giocatore trova l'elemento che unisce le due partite, destinate comunque a finire con una bruciante sconfitta. Le conseguenze non saranno quelle temute, ma nella vita di Udo, tornato alla sua Stoccarda, non ci sar\u00e0 pi\u00f9 spazio per quel gioco."}
{"id": "4706124", "revid": "30297", "url": "https://it.wikipedia.org/wiki?curid=4706124", "title": "H.C. Cittadella", "text": ""}
{"id": "4706125", "revid": "92723", "url": "https://it.wikipedia.org/wiki?curid=4706125", "title": "Amelia Sarteschi Calani Carletti", "text": "Biografia.\nAmelia Sarteschi nacque nella villa paterna di Caugliano, frazione di Fivizzano in Lunigiana, il 3 giugno 1802, da Giuseppe Sarteschi e da Maria Magnani. Lo zio era il maggior poeta della Val di Magra, Giovanni Fantoni (meglio noto come Labindo). Non condusse inizialmente una vita felice, a causa del padre che aveva un carattere risoluto e violento. Amelia, per necessit\u00e0, fu mandata da ragazzina, in un convento, esperienza negativa che visse con difficolt\u00e0 e sofferenza, trov\u00f2 sfogo e conforto unicamente nello studio. \nRimase incinta e dopo aver superato diverse opposizioni con i familiari, si spos\u00f2 nel 1822 con Francesco Calani, ufficiale delle guardie di confine, poi dei gendarmi granducali, da cui ebbe due figli, Agostino (nato il 24 novembre 1822) ed Aristide (nato il 28 gennaio 1824). \nNel 1833 risultava evidente la partecipazione, all'epoca gi\u00e0 molto attiva, della Calani alla causa liberale. \nNel 1837 si diffuse la notizia che, per errore di un farmacista, le era stato propinato, al posto di un normale medicinale, del cloruro mercurico; il farmaco errato oltre a rovinarle la dentatura, sarebbe stato la causa di una malattia che poi lentamente l'avrebbe uccisa. Alcuni, in mancanza di indagini e atti giudiziari relativi all'incidente, pensano che questa notizia sia stata inventata dalla famiglia per nascondere un possibile tentato suicidio della Calani.\nNel 1840 ebbe la soddisfazione di essere ricordata da Michele Giuseppe Canale in una \"Lettera in difesa delle donne italiane\". Nell'ottobre dello stesso anno ebbe modo di conoscere a Firenze, a casa di Maddalena Morelli Adimari, lo storico Cesare Cant\u00f9 la cui fama, secondo la Calani, \"\u00abformava una delle pi\u00f9 belle glorie italiane\u00bb\" e di cui si sarebbe innamorata perdutamente. Poco dopo la Calani, a causa del comportamento del padre ripudi\u00f2 sempre il cognome Sarteschi, lasci\u00f2 Fivizzano con tutta la famiglia per trasferirsi stabilmente a Firenze seguendo il marito, che fu nominato capitano dei gendarmi del Granduca di Toscana.\nAmelia Calani fu l\u2019unica donna a partecipare alla prestigiosa Accademia Filelfica, ne fece parte dall'11 agosto 1843, inoltre, svilupp\u00f2 un'intensa attivit\u00e0 giornalistica, comparendo tra le firme pi\u00f9 costanti del giornale \"La Donna Italiana\". La Calani, oltre che a credere in ambito politico negli ideali risorgimentali, e in ambito sociale nell'emancipazione della donna, si professava in campo religioso del tutto agnostica. Tra le tante attivit\u00e0 la Calani, collabor\u00f2 anche al movimento di diffusione degli asili infantili.\nDurante la disastrosa piena dell'Arno del 3 novembre 1844, il marito si ammal\u00f2 e il 6 settembre 1845 mor\u00ec.\nNel 1848 la poetessa si rispos\u00f2 con il conte Mario Carletti, pi\u00f9 giovane di lei di venticinque anni, da sempre uno dei pi\u00f9 assidui frequentatori del salotto Calani, il conte era anche uno storico e biografo.\nNel 1853 la Calani ebbe la soddisfazione di vedersi dedicato il romanzo della poetessa e scrittrice Isabella Rossi Gabardi Brocchi intitolato \"Dio non paga il sabato\".\nMor\u00ec il 27 agosto 1856, a causa di una malattia lunga e dolorosa che la costrinse, prima, a nutrirsi solo di cibi molli, poi unicamente di liquidi e alla fine le tolse anche la facolt\u00e0 di parlare. Venne sepolta nel piccolo cimitero di S. Bartolomeo di Monte Oliveto a Firenze. Non ebbe la gioia di vedere, dopo soli tre anni, il 27 aprile 1859, sventolare il vessillo tricolore sulla torre di Palazzo Vecchio.\nPubblicazioni.\nSubendo forse gli influssi provenienti dalla parentela, inizi\u00f2 a scrivere i suoi primi versi, che Francesco Domenico Guerrazzi li definiva: \"\u00abappassionanti, discordi e non pertanto armoniosi splendidi sempre\u00bb\". Compose, probabilmente, nei primi anni di matrimonio i \"Saggi sull'educazione\", rimasti incompiuti.\nNel 1835 venne pubblicata per la prima volta la sua \"Lettera ad un'amica\" componimento letterario in cui la Calani dispensava i propri ammonimenti ed ammaestramenti per l'educazione delle fanciulle, di cui andava prima di tutto coltivata l'istruzione: \nNel 1841 usc\u00ec il volume di \"Prose e versi/ di Amelia Calani toscana\" estratto di 123 pagine dal \"Giornale letterario\". Nel libro, che si apriva con un ritratto della Calani disegnato da Irene Uguccioni e inciso da G. di Giovanni, si trovano, tra le prose, i tre saggi scritti fino ad allora sull'educazione delle donne, quattro lettere sulle donne inviate ad Alessandro Vasoli, e l'elogio funebre di Andrea Cimoli, maestro fivizzanese che, si era messo al servizio degli altri insegnado ai figli dei compaesani poveri a leggere e a scrivere. Delle 123 pagine del volume, le ultime 30 raccoglievano le poesie della Calani, compresa \"La sorella estinta alla superstite\", nella quale \u00e8 la sorella defunta a dialogare con quella rimasta in vita. Verso la fine dell'anno apparivano, nella \"Strenna genovese pubblicata da Giacomo Cevasco\", nuovamente sia \"Lettara ad un'amica\", sia la canzone \"La sorella estinta alla superstite\", anche se con il titolo cambiato in \"Alla sorella estinta\".\nNel 1850 pubblic\u00f2 i \"Versi funebri alla memoria di Marco d'Altemps, duca di Gallese\", editi a Pisa, e dedicati al ciambellano del Granduca di Toscana. Si trattava di una raccolta di poesie o epigrafi fornite da diversi autori, pi\u00f9 o meno noti, chiamati dalla Calani, per scrivere sul giovane defunto. Nel 1851 pubblic\u00f2 i \"Racconti di un parroco di campagna\" che denunciano i pregiudizi, la superficialit\u00e0 e le superstizioni della gente di campagna, e pubblic\u00f2 anche \"Palmira\", un racconto che ebbe molte critiche sfavorevoli a causa della trama goffa e inverosimile, la morale dell'opera era quella che degli uomini non ci si pu\u00f2 fidare.\nIl salotto Calani.\nTrasferendosi a Firenze, la Calani, non sembr\u00f2 minimamente patire il nuovo ambiente, e strinse ben presto amicizia con i letterati e gli scrittori pi\u00f9 in vista, che in quell'epoca abitavano l\u00ec. Il suo salotto divenne uno dei salotti risorgimentali pi\u00f9 attivi e rinomati avendo tra gli abituali frequentatori: Giambattista Niccolini, Giuseppe Montanelli, Filippo De Boni, Cesare Cant\u00f9, Francesco Domenico Guerrazzi, Pietro Giordani, Francesco Dall'Ongaro, Giuseppe Giusti e molti altri che aiutarono a fare di quel luogo un notevole centro di diffusione degli ideali risorgimentali. Inoltre, anche il salotto della Calani badava soprattutto all'italianit\u00e0 degli ospiti, non si trovano, infatti, grandi tracce di presenze straniere tra gli invitati alle sue serate di \"conversazione\".\nLa poetessa, dopo la morte del primo marito, cerc\u00f2 conforto negli studi, chiuse momentaneamente il suo salotto, e quando lo riapr\u00ec lo rese un notevole centro di irradiazione degli ideali risorgimentali, l\u00ec venivano scambiate nuove idee, stabiliti programmi politici e, tramite attivit\u00e0 artistiche, letterarie e culturali, si gettavano le basi della rinascita italiana. Il salotto della Calani fu il modello per quello che Mathilde Bonaparte, sua cara amica, costitu\u00ec successivamente a Parigi, dopo il divorzio del 1846.\nAmelia Calani non era solo fiancheggiatrice teorica del movimento rivoluzionario: visit\u00f2 le maggiori citt\u00e0 d'Italia per verificare lo stato delle popolazioni, le condizioni sociali, morali, politiche in cui la gente viveva, ed anche per coordinare e collegare gli esponenti dei diversi Stati al fine di un unico efficace movimento insurrezionale. Ebbe, dunque, il ruolo dell'agitatore politico, presto individuato dalla polizia, ma con grandissima abilit\u00e0 la Calani riusc\u00ec sempre a sfuggire agli avversari, e ad aiutare gli esuli e i patrioti.\nNel 1848 quasi tutti i partecipanti del suo salotto ebbero una parte importante nella rivoluzione antiaustriaca. Seguirono giorni difficili per la Calani, in cui fu angosciata dai sospetti della polizia austriaca, e amareggiata dalla sorte di tanti suoi amici."}
{"id": "4706133", "revid": "228587", "url": "https://it.wikipedia.org/wiki?curid=4706133", "title": "Parco nazionale di Arabuko Sokoke", "text": "Il parco nazionale Arabuko-Sokoke (dal kiswahili \"foresta stretta/fitta\") \u00e8 un parco nazionale della costa del Kenya che dista 110 km circa dalla citt\u00e0 di Mombasa, 10 km dalla citt\u00e0 di Malindi e 5 dal villaggio di Watamu.\nDescrizione.\nIl parco nazionale si sviluppa su un'area di 6 km\u00b2 ed \u00e8 solo una piccola porzione della foresta Arabuko-Sokoke (420 km\u00b2), la pi\u00f9 grande foresta pluviale costiera dell'Africa orientale.\nQuesta parte di foresta, gi\u00e0 inserita nel 1943 nel protettorato delle foreste della corona inglese, \u00e8 stato dichiarato parco nazionale nel 1980.\nFlora e fauna.\nIl parco nazionale Arabuko-Sokoke \u00e8 composto di varie zone con una vegetazione pi\u00f9 o meno densa a seconda delle zone ed \u00e8 l'habitat naturale di molte specie di animali endemici di piccole e grandi dimensioni quali, ad esempio, l'elefante nano dell'Arabuko-Sokoke, il gatto dell'Arabuko-Sokoke e il toporagno elefante dell'Arabuko-Sokoke. Oltre alle citate specie si possono trovare molte colonie di scimmie, in particolare di babbuini, e di bufali.\nPer l'abbeveraggio degli animali nelle stagioni pi\u00f9 aride, il Kenya Wildlife Service, con l'aiuto di finanziamenti da parte di privati, ha creato una pozza artificiale dove, nelle ore serali, si possono notare diversi gruppi di elefanti.\nIl parco nazionale Arabuko Sokoke \u00e8 meta ogni anno di molti birdwatcher in quanto lo stesso \u00e8 punto di transito per molte specie di uccelli migratori e offre una moltitudine di specie di uccelli endemici come, ad esempio, il tessitore di Clark, la Nettarina di Amani e la pispola di Sokoke."}
{"id": "4706135", "revid": "205197", "url": "https://it.wikipedia.org/wiki?curid=4706135", "title": "Coppa del Kazakistan 2013", "text": ""}
{"id": "4706139", "revid": "801854", "url": "https://it.wikipedia.org/wiki?curid=4706139", "title": "Storia della letteratura latina (78 - 31 a.C.)", "text": ""}
{"id": "4706143", "revid": "1711941", "url": "https://it.wikipedia.org/wiki?curid=4706143", "title": "Arte ispano-moresca", "text": "Con il termine di arte ispano-moresca (nota anche come arte \"ispano-araba\") sono descritte le diverse forme artistiche (e in particolare l'architettura) che si sono sviluppate nella penisola iberica durante la presenza musulmana, dall'VIII al XV secolo: estensione geografica supera in qualche modo la penisola iberica, comprendendo alcune parti del Maghreb che furono fortemente influenzate da questi ultimi.\nFra i monumenti rilevanti dell'arte ispano-moresca si possono segnalare i seguenti:"}
{"id": "4706145", "revid": "729019", "url": "https://it.wikipedia.org/wiki?curid=4706145", "title": "Pattinaggio di velocit\u00e0 ai XXII Giochi olimpici invernali - 500 m femminile", "text": "I 500 metri femminili di pattinaggio di velocit\u00e0 dei XXII Giochi olimpici invernali di So\u010di si sono svolti l'11 febbraio 2014\"\nDetentrice del titolo di campionessa olimpica uscente era la sudcoreana Lee Sang-Hwa, che vinse a (in Canada), precedendo la tedesca Jenny Wolf (medaglia d'argento) e la cinese Wang Beixing (medaglia di bronzo).\nLa sudcoreana Lee Sang-Hwa si \u00e8 confermata campionessa olimpica, precedendo la russa Ol'ga Fatkulina, medaglia d'argento, e l'olandese Margot Boer, medaglia di bronzo.\nRecord.\nPrima di questa competizione, i record mondiali erano i seguenti.\nRisultati.\nData: Marted\u00ec 11 febbraio 2014 \nOra locale: 16:45 \nPista: Adler Arena\nLegenda:"}
{"id": "4706146", "revid": "205197", "url": "https://it.wikipedia.org/wiki?curid=4706146", "title": "Coppa del Kazakistan 2012", "text": ""}
{"id": "4706147", "revid": "1632387", "url": "https://it.wikipedia.org/wiki?curid=4706147", "title": "The Carbon Copy Silver Lining", "text": "The Carbon Copy Silver Lining \u00e8 l'album di debutto del gruppo rock progressivo Fair to Midland. Fu registrato a gennaio del 2001, commercializzato per\u00f2 un anno dopo indipendentemente. L'album fu ripubblicato in un'edizione limitata, in omaggio con il preordine del primo DVD della band, \"Welcome to the Dirt\"."}
{"id": "4706148", "revid": "205197", "url": "https://it.wikipedia.org/wiki?curid=4706148", "title": "Coppa del Kazakistan 2011", "text": ""}
{"id": "4706153", "revid": "228587", "url": "https://it.wikipedia.org/wiki?curid=4706153", "title": "Vought", "text": "Vought \u00e8 il nome di diverse aziende aeronautiche correlate tra loro. Queste includono, nel passato, Lewis and Vought Corporation, Chance Vought, Vought Sikorsky, LTV Aerospace (parte della Ling-Temco-Vought), Vought Aircraft Companies, e l'attuale Vought Aircraft Industries. La prima realt\u00e0 venne fondata da Chance M. Vought e Birdseye Lewis nel 1917. Nel 1928, furono acquisiti dalla \"United Aircraft and Transport Corporation\", che qualche anno pi\u00f9 tardi diventa \"United Aircraft Corporation\". Negli anni venti e trenta del XX secolo si specializzarono nella costruzione di caccia e velivoli per portaerei per la \"United States Navy\". Chance Vought produsse migliaia di velivoli durante la seconda guerra mondiale, come il F4U Corsair. Ling-Temco-Vought compr\u00f2 la Vought nel 1961, e durante la guerra fredda cambi\u00f2 spesso propriet\u00e0. Vought fu venduta dalla LTV e presa dal \"Carlyle Group\" e Northrop Grumman negli anni novanta. Divenne totalmente Carlyle e rinominata \"Vought Aircraft Industries\", con sede a Dallas, Texas.\nStoria.\nChance Vought (1917\u20131928).\n\"Lewis and Vought Corporation\" fu fondata nel 1917 e subito divenuta \"Chance Vought Corporation\" nel 1922 quando Birdseye Lewis si ritir\u00f2. Un ingegnere capo della Wright Company, Chance M. Vought fond\u00f2 l'azienda in pieno sviluppo dell'avizione militare e civile dopo la prima guerra mondiale. La sede fu Astoria (New York) e nel 1919 si spost\u00f2 Long Island City. Produssero \"fighters\", \"trainers\", aerei da ricognizione per la United States Navy e United States Army Air Service. Vought fece la storia nel 1922 quando il Vought VE-7 decoll\u00f2 dalla USS \"Langley\", la prima della storia. Successivamente il VE-11 e il Vought O2U Corsair, il primo dei \"Corsair\". Nel 1928 la Vought fu acquisita dalla United Aircraft and Transport Corporation, separata dalla sorelle Pratt &amp; Whitney e Boeing. Vought mor\u00ec di setticemia nel 1930.\n1930\u20131960.\nPur in concomitanza con la Grande depressione, Vought continu\u00f2 a disegnare e fabbricare. Dopo la morte di Vought nel 1930, l'azienda si spost\u00f2 a East Hartford nel Connecticut. Sotto l'azione dell\"'Air Mail Act\" nel 1934, United Aircraft and Transportation Corp. fu divisa per legge con la creazione di Boeing Aircraft, United Airlines, e United Aircraft Corp, di cui la Vought fece parte. Nel 1939 \"United Aircraft\" spsost\u00f2 la Vought a Stratford (Connecticut) dove la Sikorsky aveva la sua sede, rinominando il gruppo Vought-Sikorsky Aircraft.\nL'ingegnere Rex Beisel inizi\u00f2 nel 1938 a sviluppare l'XF4U, con \"inverted gull wings\". Dopo il volo inaugurale nel 1940, migliaia di F4U Corsair furono fabbricati per la \"Navy\" e i \"Marines\" durante la seconda guerra mondiale. Dalla fine della produzione nel 1952, Vought, Goodyear e Brewster ebbero la loro produzione in siti diversi. Vought fu ricreata come divisione separata nella \"United Aircraft\" nel 1942.\nNel dopoguerra, a partire dal 1949, Vought si trasfer\u00ec a Dallas dove era gi\u00e0 presente la \"North American\". Su iniziativa della \"Navy\", tutto il gruppo si trasfer\u00ec dalla costa orientale muovendo tutta la produzione in 14 mesi, inusuale per l'epoca. Nel 1954 l'azienda si separ\u00f2 dalla \"United Aircraft\" e divenne Chance Vought Aircraft Inc.\nInizi\u00f2 la produzione del F-8 Crusader per la marina nel 1957. Pi\u00f9 tardi fece la comparsa l'A-7 Corsair II, per portaerei nel 1965, usato notevolmente nella Guerra del Vietnam.\nLTV (1960\u20131990).\nLa Vought fu comprata da James Ling nel 1962, formando la Ling-Temco-Vought (LTV). Per tutti gli anni settanta e ottanta si susseguirono riorganizzazioni aziendali. Tutta la \"LTV Aerospace\" fu rinominata in \"Vought Corporation\" nel 1976, ma nel 1983 la \"Vought company\" fu suddivisa ancora in \"LTV Aerospace\" e \"LTV Defense\".\nDal 1990 a oggi.\nNel 1992 la Vought non ebbe pi\u00f9 a che fare con LTV. La divisione velivoli fu presa dalla Northrop e Carlyle Group in modo paritetico. La divisione missili fu ceduta alla Loral Corporation, parte della Lockheed Martin Missiles and Fire Control.\nIl \"Carlyle Group\" compra ancora Vought nel 2000 creando \"Vought Aircraft Industries, Inc.\".\nNel 2003, \"Aerostructures Corp.\" si fonda con Vought. Nel giugno 2010 il \"Carlyle Group\" vende la Vought al Triumph Group. Viene creata la \"Triumph Aerostructures - Vought Aircraft Division\"."}
{"id": "4706154", "revid": "729019", "url": "https://it.wikipedia.org/wiki?curid=4706154", "title": "Pattinaggio di velocit\u00e0 ai XXII Giochi olimpici invernali - 1000 m maschile", "text": "I 1000 metri maschili di pattinaggio di velocit\u00e0 dei XXII Giochi olimpici invernali di So\u010di si sono disputati il 12 febbraio 2014.\nDetentore del titolo di campione olimpico era lo statunitense Shani Davis, che vinse a (in Canada), precedendo il sudcoreano Mo Tae-Bum (medaglia d'argento) e il connazionale Chad Hedrick (medaglia di bronzo).\nCampione olimpico si \u00e8 laureato l'olandese Stefan Groothuis, che ha preceduto il canadese Denny Morrison, medaglia d'argento, e l'altro olandese Michel Mulder, medaglia di bronzo.\nRecord.\nPrima di questa competizione, i record mondiali erano i seguenti.\nClassifica di gara.\nData: Mercoled\u00ec 12 febbraio 2014 \nOra locale: 18:00 \nSito: \nLegenda:"}
{"id": "4706156", "revid": "205197", "url": "https://it.wikipedia.org/wiki?curid=4706156", "title": "Coppa di Malta", "text": ""}
{"id": "4706157", "revid": "882198", "url": "https://it.wikipedia.org/wiki?curid=4706157", "title": "Chance Vought", "text": ""}
{"id": "4706158", "revid": "205197", "url": "https://it.wikipedia.org/wiki?curid=4706158", "title": "Coppa di Malta 2012-2013", "text": ""}
{"id": "4706159", "revid": "205197", "url": "https://it.wikipedia.org/wiki?curid=4706159", "title": "Coppa di Malta 2011-2012", "text": ""}
{"id": "4706161", "revid": "882198", "url": "https://it.wikipedia.org/wiki?curid=4706161", "title": "Chance-Vought", "text": ""}
{"id": "4706162", "revid": "729019", "url": "https://it.wikipedia.org/wiki?curid=4706162", "title": "Pattinaggio di velocit\u00e0 ai XXII Giochi olimpici invernali - 1500 m maschile", "text": "La gara dei 1500 metri maschili di pattinaggio di velocit\u00e0 dei XXII Giochi olimpici invernali di So\u010di si \u00e8 disputata nella giornata del 15 febbraio nella Adler Arena.\nCampione olimpico uscente era l'olandese Mark Tuitert, che aveva conquistato l'oro a , sopravanzando nell'ordine lo statunitense Shani Davis ed il norvegese H\u00e5vard B\u00f8kko.\nLa gara \u00e8 stata vinta dal polacco Zbigniew Br\u00f3dka, che ha preceduto l'olandese Koen Verweij e il canadese Denny Morrison.\nIl 22 dicembre 2017 la commissione disciplinare del Comitato Olimpico Internazionale ha preso atto delle violazioni alle normative antidoping compiute da Ivan Skobrev in occasione delle Olimpiadi di So\u010di, annullando conseguentemente i risultati ottenuti dal pattinatore russo.\nRecord.\nPrima di questa competizione, i record mondiali erano i seguenti.\nRisultati.\nData: Sabato 15 febbraio 2014 \nOra locale: 17:30 \nPista: Adler Arena \nLegenda:"}
{"id": "4706163", "revid": "1904508", "url": "https://it.wikipedia.org/wiki?curid=4706163", "title": "Persida Nenadovi\u0107", "text": "Biografia.\nInfanzia.\nPersida nacque il 15 febbraio 1813 a Brankovina nell'Impero Ottomano, figlia del \"Voivoda\" Jevrem Nenadovi\u0107 (1793\u20131867) e Jovanka Milovanovi\u0107 (1792\u20131880). Suo nonno paterno fu Jakov Nenadovi\u0107, il primo ministro serbo degli interni della rivoluzione serba.\nMatrimonio.\nIl 1\u00ba giugno 1830 a Hotin in Bessarabia, all'et\u00e0 di 17 anni, spos\u00f2 Aleksandar Kara\u0111or\u0111evi\u0107, figlio di Kara\u0111or\u0111e Petrovi\u0107 e Jelena Jovanovi\u0107. \nPrincipessa di Serbia.\nIl 14 settembre 1842, Aleksandar fu eletto \"Principe di Serbia\", succedendo al deposto principe Milo\u0161 Obrenovi\u0107, e diventando egli stesso il primo sovrano Kara\u0111or\u0111evi\u0107. Da quella data fino alla sua propria abdicazione, Persida fu degignata Principessa di Serbia.\nAbdicazione del consorte e morte.\nNel 1858, il principe Aleksandar entr\u00f2 in conflitto con i membri del Consiglio, con il risultato che fu costretto ad abdicare in favore di Milo\u0161 Obrenovi\u0107, che ritorn\u00f2 al poter per una seconda volta. Dopo l'abdicazione di Aleksandar, ella e la sua famiglia si ritirarono a Timi\u0219oara.\nMor\u00ec il 29 marzo 1873 all'et\u00e0 di 60 anni a Vienna. Nel 1912, suo figlio, il re Pietro ordin\u00f2 che i resti della principessa Persida e del principe Aleksandar fossero trasferiti nella Chiesa di San Giorgio a Topola.\nL'attrice Catherine Oxenberg \u00e8 una dei molti discendenti di Persida.\nDiscendenza.\nPersida e Aleksandar Kara\u0111or\u0111evi\u0107 ebbero 10 figli, sei dei quali vissero fino all'et\u00e0 adulta:"}
{"id": "4706164", "revid": "30297", "url": "https://it.wikipedia.org/wiki?curid=4706164", "title": "HC Monleale Sportleale", "text": ""}
{"id": "4706174", "revid": "287204", "url": "https://it.wikipedia.org/wiki?curid=4706174", "title": "Centrale geotermica di Ferrara", "text": "La centrale geotermica di Ferrara, sfrutta un giacimento geotermico da cui estrae acqua ad una temperatura di circa 100 \u00b0C.\nQuesto giacimento di acqua calda, a media entalpia, dovuta ad una anomalia geotermica positiva, fu scoperto alla fine degli anni 50 a Casaglia, una localit\u00e0 vicina a Ferrara, nel corso di una campagna di ricerca di idrocarburi in possibili trappole strutturali nella dorsale ferrarese, condotta da Agip perforando fino a circa 4000 metri di profondit\u00e0, fu scoperto (alla profondit\u00e0 di circa 2000 metri) un serbatoio di acqua calda che era possibili sfruttare. In seguito, sulla spinta della crisi energetica degli anni '70, fu costruito l'impianto per l'utilizzo dell'energia geotermica per la produzione di calore. Questo \u00e8 il principale in Italia e rappresenta un modello di utilizzo di questa fonte rinnovabile a livello europeo.\nNell'impianto di Cassana, di propriet\u00e0 di Eni ed ERGA (societ\u00e0 del gruppo Enel) e gestito da Hera, l'acqua calda viene prelevata ad una profondit\u00e0 di circa 2.000 m attraverso due pozzi, e, una volta ceduta l'energia termica alla rete del teleriscaldamento attraverso uno scambiatore di calore, viene reiniettata nel giacimento sotterraneo tramite un pozzo di immissione, garantendo la stabilit\u00e0 geotecnica delle rocce interessate dal prelievo di fluidi ed un circuito chiuso dei fluidi senza dispersioni degli stessi.\nQuesta tecnica rende la fonte energetica totalmente rinnovabile: una volta reimmessa nel sottosuolo, infatti, l'acqua torna ad acquistare calore, cos\u00ec da poter essere nuovamente portata in superficie in un circolo continuo e privo di emissioni inquinanti..\nL'impianto di Casaglia pu\u00f2 erogare una portata di 400 m3/h di acqua geotermica alla temperatura di 100\u00b0/105 \u00b0C, \u00e8 in grado di sviluppare una potenza termica di 14 MW e di produrre ogni anno circa 75.000 MWh di energia termica. Oltre a non consumare fonti energetiche fossili, questo sfruttamento della geotermia ha consentito anche un'importante riduzione delle immissioni di inquinanti in atmosfera. L'utilizzo del teleriscaldamento infatti, al quale la fonte geotermica contribuisce per il 42% dell'energia termica complessiva, nel decennio tra il 2002 e il 2012 ha evitato l'immissione in atmosfera di oltre 310 tonnellate di ossidi di azoto e 261.000 tonnellate di CO2."}
{"id": "4706179", "revid": "767487", "url": "https://it.wikipedia.org/wiki?curid=4706179", "title": "Chance M. Vought", "text": "Biografia.\nChauncey Milton Vought fond\u00f2 la \"Lewis and Vought Corporation\" con Birdseye Lewis. Frequent\u00f2 il \"Pratt Institute\" presso la New York University e la University of Pennsylvania. Vought mor\u00ec di sepsi nel luglio del 1930. Fu inserito nella National Aviation Hall of Fame nel 1989."}
{"id": "4706185", "revid": "1632387", "url": "https://it.wikipedia.org/wiki?curid=4706185", "title": "Inter.funda.stifle", "text": "inter.funda.stifle \u00e8 il secondo album del gruppo musicale Fair to Midland. Le tracce \"Dance of the Manatee\", \"Vice/Versa\", \"A Seafarer's Knot\", \"The Walls of Jericho\", \"Kyla Cries Cologne\" e \"Upgrade^Brigade\" sono state ri-registrate per il loro terzo album, \"\", il primo pubblicato da una Major.\nL'album contiene le tracce strumentali: \"Preambles in 3rd Person\", \"Cipieron\", \"Inter.Mission\" e \"When the Bough Breaks\". Tutte eccetto \"Preambles in 3rd Person\" sono state ri-registrate.\nRiedizione.\nL'album fu ripubblicato il 18 agosto 2009 in un'edizione limitata di 1000 copie (di cui 100 firmate dalla band) tramite il loro sito."}
{"id": "4706187", "revid": "767487", "url": "https://it.wikipedia.org/wiki?curid=4706187", "title": "La saga dei Forsyte (film)", "text": "La saga dei Forsyte (\"That Forsyte Woman\") \u00e8 un film del 1949, diretto da Compton Bennett.\nNonostante il titolo fuorviante \u00e8 tratto solo dal primo libro della saga opera dello scrittore inglese John Galsworthy.\nTrama.\nIrene \u00e8 sposata con il ricco possidente borghese Soames Forsyte che la tratta come una qualunque delle sue propriet\u00e0.\nStanca dell'opprimente marito si innamora di Philip, un giovane e brillante architetto, fidanzato di June, nipote di Soames e sincera e affettuosa amica di Irene stessa.\nScoperta la tresca Soames non accetta di essere lasciato anzi reclama la donna a suo fianco. La donna fugge e Philip, nel tentativo di raggiungerla e calmarla, rimane vittima di un incidente.\nAvuta la notizia Irene chiede ospitalit\u00e0 a Jolyon, cugino di Soames e padre di June con il quale convola a nozze dopo aver respinto per l'ennesima volta un riavvicinamento da parte di Soames.\nProduzione.\nLa M-G-M, che produsse il film con il titolo di lavorazione \"The Forsyte Saga\", decise di cambiare il titolo in \"That Forsyte Woman\" perch\u00e9 un sondaggio aveva riportato il fatto che la maggior parte degli americani non conosceva il significato della parola \"saga\".\nGli attori Errol Flynn e Walter Pidgeon erano stati contattati per interpretare rispettivamente i ruoli di Jolyon e Soames. Stanchi per\u00f2 di incarnare i soliti personaggi stereotipati, all'inizio delle riprese decisero di scambiarsi i ruoli. Flynn venne preso in prestito dalla Warner Bros. in cambio di Dick Powell, che gir\u00f2 per la WB \"Vita col padre\".\nDistribuzione.\nIl copyright del film, richiesto dalla Loew's Inc., fu registrato il 20 ottobre 1949 con il numero LP2596.\nIl film fu distribuito nelle sale USA il 3 novembre, presentato poi nel Regno Unito a Londra il 26 dicembre 1949. Nel 1950, la pellicola usc\u00ec in Svezia (13 febbraio), Australia (31 marzo), Portogallo (2 aprile), Francia (20 giugno), Irlanda (7 luglio), Argentina (16 agosto), Uruguay (16 novembre), Finlandia (24 novembre); nel 1951, in Spagna (13 febbraio a Barcellona e 24 marzo a Madrid), in Turchia (16 marzo 1951), in Danimarca (5 novembre), nella Germania Ovest (24 novembre) e in Austria. In Germania Est, il film fu trasmesso in tv per la prima volta il 6 ottobre 1985."}
{"id": "4706188", "revid": "253269", "url": "https://it.wikipedia.org/wiki?curid=4706188", "title": "Joe De Santis", "text": "Ha recitato in 27 film dal 1949 al 1973 ed \u00e8 apparso in oltre 110 produzioni televisive dal 1949 al 1985. \u00c8 stato accreditato anche con i nomi Joseph De Santis, Joe DeSantis e Joseph V. DeSantis.\nBiografia.\nJoe De Santis nacque con il nome di Joseph Vito Marcello De Santis da genitori immigrati italiani a New York City, Pasquale De Santis, un sarto di San Pietro Apostolo, Catanzaro, e Maria Paoli, emigrata da Gioviano, in provincia di Lucca, un'operaia.\nDe Santis frequent\u00f2 la New York University e studi\u00f2 scultura e teatro. Le sue prime esibizioni avvennero in italiano. Dopo aver ottenuto una parte in una commedia all'Hunter College, fu scritturato come attore per tre stagioni con la Walter Hampden Repertory Company, contratto che segn\u00f2 anche l'inizio delle sue performance in lingua inglese. La sua carriera continu\u00f2 in radio dove interpret\u00f2 diversi personaggi in molti radiodrammi e serie e partecip\u00f2 a diversi programmi radiofonici di variet\u00e0.\nCon l'avvento della televisione, De Santis divenne un volto noto interpretando una miriade di personaggi, spesso di origine italiana. Fu attivo in diverse serie antologiche come \"Playhouse 90\" e \"Studio One\" e fu accreditato decine di volte con personaggi secondari o come guest star nell pi\u00f9 note serie televisive degli anni cinquanta e sessanta.\nRecit\u00f2 nel 1949 nel film \"Furia dei tropici\", nel ruolo di Gregory, e in televisione nello stesso anno nelle serie televisive \"Photocrime\" e \"The Big Story\" (nell'episodio \"Andrew J. Viglietta of the Long Island Star Journal\"). La sua ultima apparizione sul piccolo schermo avvenne nell'episodio \"Man from Leadville\" della serie televisiva \"Sara\", andato in onda il 19 marzo 1976, che lo vide nel ruolo di Vittori, mentre per il grande schermo l'ultima interpretazione risale al film \"La gang dei bassotti\" (1973), in cui interpret\u00f2 il ruolo di Travers.\nNel 1935, De Santis spos\u00f2 l'attrice Miriam Moss, dalla quale ebbe un figlio. Dopo il divorzio dalla Moss, nel 1949 spos\u00f2 l'attrice Margaret Draper, dalla quale ebbe un altro figlio e da cui quale divorzi\u00f2 nel 1956, trasferendosi in California per proseguire il suo lavoro in televisione e al cinema. Nel 1959 spos\u00f2 Wanda Slye, che mor\u00ec nel 1977. De Santis si ritir\u00f2 nel 1978 a Provo, nello Utah, per essere vicino alla famiglia, e qui mor\u00ec nel 1989, all'et\u00e0 di ottant'anni, per una malattia polmonare. Fu seppellito al Forest Lawn Memorial Park di Covina."}
{"id": "4706190", "revid": "729019", "url": "https://it.wikipedia.org/wiki?curid=4706190", "title": "Rete tranviaria di \u017dytomyr", "text": "La rete tranviaria di \u017dytomyr \u00e8 la rete tranviaria che serve la citt\u00e0 ucraina di \u017dytomyr."}
{"id": "4706192", "revid": "1543377", "url": "https://it.wikipedia.org/wiki?curid=4706192", "title": "Climbing!", "text": "Climbing! \u00e8 il primo album in studio del gruppo musicale statunitense Mountain, pubblicato nel marzo 1970 dall'etichetta Windfall Records e prodotto da Felix Pappalardi, arriv\u00f2 al numero 17 (il 21 marzo 1970) nella classifica (album) Billboard 200 degli Stati Uniti, mentre il brano contenuto nell'album (e pubblicato anche come singolo) \"Mississippi Queen\" raggiunse (l'11 luglio 1970) la ventunesima posizione della classifica Billboard Hot 100. \nNel 2007 la Repertoire Records pubblic\u00f2 l'album originale su CD con quattro brani bonus aggiunti.\nMusicisti.\nMississippi Queen\nTheme for an Imaginary Western\nNever in My Life\nSilver Paper\nFor Yasgur's Farm\nTo My Friend\nThe Laird\nSittin' on a Rainbow\nBoys in the Band\nMississippi Queen (Single Version)\nThe Laird (Single Version)\nSittin' on a Rainbow (Single Version)\nTo My Friend (Single Version)\nNote aggiuntive\nCuriosit\u00e0.\nLa canzone \"Mississippi Queen\" \u00e8 stata usata come colonna sonora in un episodio del cartone animato Regular Show."}
{"id": "4706195", "revid": "287204", "url": "https://it.wikipedia.org/wiki?curid=4706195", "title": "Associazione Calcio Prato 1949-1950", "text": "Questa voce raccoglie le informazioni riguardanti l'Associazione Calcio Prato nelle competizioni ufficiali della stagione 1949-1950."}
{"id": "4706196", "revid": "61880583", "url": "https://it.wikipedia.org/wiki?curid=4706196", "title": "Rete tranviaria di \u017ditomir", "text": ""}
{"id": "4706199", "revid": "61880622", "url": "https://it.wikipedia.org/wiki?curid=4706199", "title": "Tatra KT4SU", "text": ""}
{"id": "4706201", "revid": "729019", "url": "https://it.wikipedia.org/wiki?curid=4706201", "title": "Asdrubale di Annone", "text": "Biografia.\nPolibio lo chiama \"figlio di Annone\" . Durante la prima guerra punica Asdrubale era uno generali cartaginesi che, con Bostare ed Amilcare, comand\u00f2 le armate contro Marco Atilio Regolo, appena sbarcato in Africa nel 256 a.C.. I tre generali cartaginesi, in netta inferiorit\u00e0 numerica (meno di 6000 cartaginesi tra cavalleria e fanteria contro 20.000 romani), si ritirarono con tutto l'esercito sulle montagne, invece di affrontare le forze romane in pianura, dove i cartaginesi avrebbero potuto sfruttare appieno le capacit\u00e0 della loro cavalleria e degli elefanti, come verr\u00e0 poi fatto a copertura della ritirata dalla sconfitta . Furono cos\u00ec sconfitti da Atilio Regolo presso la citt\u00e0 di Adys.\nDopo la sconfitta, il comando delle forze cartaginesi fu affidato a Santippo, anche se non sembra che Asdrubale sia stato ufficialmente deposto. Dopo la sconfitta di Atilio Regolo, Asdrubale fu nuovamente inviato in Sicilia con una grossa armata e con ben 140 elefanti . La presenza cos\u00ec numerosa di tali animali impaur\u00ec fortemente i Romani, che non vollero affrontare l'esercito cartaginese in campo aperto, lasciando ad Annone la possibilit\u00e0 di agire indisturbato. Annone, per\u00f2, non colse il momento favorevole e nei due anni successivi non comp\u00ec nessuna azione di rilievo, se non alcune schermaglie prive di importanza. Finalmente, all'inizio del 251 a.C., anche su sollecitazioni del Senato cartaginese, si decise ad attaccare il console romano Lucio Cecilio Metello sotto le mura di Palermo. Ma Metello, ben preparato militarmente e partendo da una posizione di difesa fortificata, riusc\u00ec non solo a respingere l'attacco, ma anche a distruggere in maniera completa l'esercito cartaginese e a uccidere o catturare tutti gli elefanti. Si tratt\u00f2 di una vittoria decisiva, perch\u00e9 da quel momento e per tutto il resto della guerra i Romani ebbero la superiorit\u00e0 in ogni operazione terrestre, avendo dimostrato che gli elefanti non erano imbattibili. In Sicilia il territorio cartaginese si ridusse solo alle poche miglia quadrate attorno a Drepana, al Lilibeo e in genere alla punta occidentale dell'isola, con i Romani che avanzavano per assediare tali postazioni.\nDopo la sconfitta, Asdrubale si ritir\u00f2 a Lilibeo, ma poco dopo fu richiamato a Cartagine e messo a morte ."}
{"id": "4706202", "revid": "1776051", "url": "https://it.wikipedia.org/wiki?curid=4706202", "title": "The Drawn and Quartered EP", "text": "The Drawn and Quartered EP \u00e8 il primo EP della band Fair to Midland, ed anche il primo con la Serjical Strike Records. Contiene due demo di \"inter.funda.stifle\" ed anche delle versioni live di due canzoni registrate al Granada Theater in Dallas, Texas il 12 maggio 2006. l'EP contiene anche un documentario sulla band intitolato \"The Drawn &amp; Quartered Kinescope\".\nThe Drawn and Quartered Kinescope.\n\"The Drawn and Quartered Kinescope\" \u00e8 un documentario sulla band. Il video dura 12 minuti e 10 secondi, ed \u00e8 stato prodotto, diretto e montato dalla Pomegranate Pictures. Contiene brevi interviste alla band e ai fan, tra cui alcune scene, tra cui live, sessioni in studio ed animazioni fatte da Armen Mirzaian, girate proprio nella citt\u00e0 natale del gruppo, Sulphur Springs, Texas."}
{"id": "4706204", "revid": "47767", "url": "https://it.wikipedia.org/wiki?curid=4706204", "title": "Cattedrale di San Paolo (Medina)", "text": "La cattedrale di San Paolo a Medina \u00e8 la cattedrale metropolitana dell'arcidiocesi di Malta.\nLa chiesa \u00e8 stata costruita sul luogo ove il governatore Publio avrebbe incontrato San Paolo dopo il naufragio sulle coste dell'isola di Malta della nave che lo trasportava a Roma. L'aggregato monumentale sulla spianata e nelle immediate adiacenze comprende l'Arcivescovado del 1642, il Seminario oggi adibito a Museo, il Tribunale del 1620 e il Palazzo del Governatore di Gozo.\nStoria.\nEpoca imperiale.\nSecondo la tradizione, il sito era originariamente occupato dal palazzo appartenente a Publio, governatore romano della Melita, funzionario che ha accolto l'apostolo Paolo naufragato sulle coste dell'arcipelago maltese. Infatti l'apostolo come cittadino romano, dopo aver predicato in Giudea, esser stato imprigionato in Cesarea, fu dal governatore Porcio Festo consegnato al centurione Giulio per essere condotto a Roma e subire il processo di eresia al cospetto dell'imperatore Nerone. La nave che lo trasportava assieme a Luca, Aristarco, Trofimo e ad altri 261 passeggeri, dopo una terribile tempesta al largo dell'isola di Creta, approd\u00f2 fortunatamente presso la localit\u00e0 maltese denominata Isole di San Paolo nell'anno 58 d.C. Sul luogo dello sbarco, una statua ne commemora l'evento.\nSan Paolo inizialmente trov\u00f2 rifugio in una grotta, ambiente oggi conosciuto come le Catacombe di San Paolo a Rabat. Allo scampato pericolo e al fortuito scalo, altri eventi inspiegabili segnarono la breve permanenza dell'apostolo, fra essi il morso di una vipera senza ulteriori gravi conseguenze. La narrazione di Luca evangelista negli Atti degli Apostoli, cita Paolo quale guaritore del padre del rappresentante locale, sofferente di febbre e dissenteria, e di molti altri ammalati sull'isola. Gli isolani interpretarono questa sequenza di episodi come un segno ultraterreno di un personaggio carismatico, trascinatore e persuasivo. Questi avvenimenti sono alla base della grande fede che indusse la popolazione alla conversione al cristianesimo, al punto che lo stesso Publio divenne un fervente seguace e primo vescovo di Malta.\nEpoca bizantino - araba.\nIl primo tempio dedicato alla Beata Vergine Maria, cadde in rovina durante il periodo arabo con il saccheggio sistematico dei luoghi di culto a seguito dell'invasione degli aghlabidi nell'870.\nEpoca normanna.\nIn seguito alla riconquista normanna nel 1091, fu ristabilito il cristianesimo nelle isole maltesi. La primitiva cattedrale violata e semidistrutta fu riedificata in stile gotico-romanico e dedicata a San Paolo.\nEpoca aragonese.\nLe strutture del tempio subiscono un primo ampliamento nel 1420, le volte sono affrescate da un pittore siciliano con raffigurazioni tratte da episodi del Vecchio e Nuovo Testamento.\nEpoca spagnola.\nNel 1679, il vescovo Miguel Jer\u00f3nimo de Molina y Aragon\u00e9s e il capitolo della cattedrale decisero di ammodernare il coro e l'abside medievali con altrettanti manufatti in stile barocco, affidando la progettazione e la supervisione della costruzione all'architetto Lorenzo Gaf\u00e0. Prima del terremoto del 1693 sono documentate: la \"Cappella della Santissima Trinit\u00e0\", la \"Cappella San Michele\", la \"Cappella di San Giovanni Battista\" con un dipinto raffigurante la decollazione del precursore, la \"Cappella dell'Annunciazione\" col primitivo dipinto di Mattia Preti, la \"Cappella di San Michele\" e la \"Cappella della Vergine di Monserrat\" adiacenti sulla parete settentrionale, la \"Cappella dell'Assunta\", la \"Cappella di San Pietro\", la \"Cappella dell'Angelo Custode\" e altri ambienti dedicati a santi richiamati nell'attuale esposizione iconografica delle pitture quali San Giuseppe Patriarca, San Filippo Neri, San Gaetano, San Nicola di Bari.\nLa serie di scosse del terremoto del Val di Noto nel 1693, evento sismico che interess\u00f2 gran parte della Sicilia orientale e un'ampia area del bacino del mar Mediterraneo, scombin\u00f2 i programmi. Gravemente danneggiata l'11 aprile 1693, fu concorde la decisione di smantellare la vecchia cattedrale e ricostruirla in stile barocco sempre su progetto di Gaf\u00e0. Il coro e la sacrestia, scampati alla distruzione, furono inglobati nella nuova costruzione. I lavori iniziarono nel 1696, e l'edificio fu quasi completato nel 1702.\nNumerose opere scamparono alla rovina: il dipinto del pittore calabrese Mattia Preti raffigurate la \"Conversione di San Paolo sulla via di Damasco\", un ciclo di cinque tele del medesimo autore, il dipinto toscano \"Madonna con Bambino\" e gli affreschi dell'abside che illustrano le sequenze del naufragio di San Paolo e il suo arrivo nell'arcipelago.\nLa solenne consacrazione presieduta dal vescovo Davide Cocco Palmeri avvenne l'8 ottobre 1702. Il complesso fu terminato il 24 ottobre 1705 con il completamento della cupola. L'intero edificio \u00e8 considerato un capolavoro di Lorenzo Gaf\u00e0.\nNel 1720 alcune abitazioni medievali furono demolite per erigere il Palazzo Vescovile, il Seminario (odierno Museo della Cattedrale) e la piazza antistante. Col terremoto del 26 febbraio 1743 si verific\u00f2 il crollo della lanterna, prontamente ricostruita nel 1747.\nEpoca contemporanea.\nLa supremazia politico-economica di La Valletta su tutte le citt\u00e0 maltesi, congiuntamente alla notevole influenza dei gran maestri dell'Ordine dei Cavalieri Ospitalieri presso la curia romana, determin\u00f2 la condivisione del titolo con la concattedrale di San Giovanni.\nL'edificio fu danneggiato dal terremoto del 12 ottobre 1856, la cupola fu distrutta comportando la perdita degli affreschi della calotta, opere dei fratelli Manno.\nOggi, l'aggregato monumentale \u00e8 una delle principali attrazioni turistiche di Mdina, \u00e8 dichiarato monumento nazionale ed \u00e8 elencato nell'inventario nazionale dei beni culturali delle isole maltesi.\nArchitettura.\nFacciata.\nIl prospetto si affaccia su \"Pjazza San Pawl\" o \"Misra\u0127 San Pawl\", impostato su un sagrato rialzato sul piano stradale e caratterizzato da tre portali. La facciata in conci di pietra locale \u00e8 tripartita da paraste di stile corinzio e composito. La campata centrale aggettante contiene l'ingresso principale, a sua volta sormontato dagli stemmi con le armi della citt\u00e0 di Mdina, del Gran Maestro Ramon Perellos y Roccaful e del vescovo Davide Cocco Palmeri scolpiti da Giuseppe Darmanin. Al centro del portale, sul timpano ad arco \u00e8 collocato lo stemma colorato dell'arcivescovo Charles Scicluna.\nLa sovrapposizione prospettica di lesene binate determina un timpano sommitale altrettanto elaborato, il vano centrale del secondo ordine delimitato dalle modanature delle cornici marcapiano inscrive una loggia - finestra. Speculari e simmetrici ad essa, sul corpo delle torri, sono incastonati i quadranti d'orologio, nell'ordine quello relativo il computo dei minuti e giorni della settimana a sinistra, delle ore a destra.\nI campanili gemelli ai lati della facciata si distinguono per le elaborate celle campanarie originariamente contenenti sei campane. Le monofore delimitate da plinti con vasi acroteriali fiammeggianti sono sormontate da guglie con volute dallo sviluppo piramidale tipicamente barocco, culminanti con banderuole.\nControfacciata. Fonte battesimale marmoreo del 1495 con cupolino ligneo in stile gotico, manufatto prossimo alla cappella capofila navata sinistra ove \u00e8 documentato un dipinto raffigurante \"San Giovanni Battista e il battesimo di Ges\u00f9\", opera di Antonio Zammit. Scultura raffigurante \"San Paolo Apostolo\" prossima alla cappella capofila navata destra. Sono documentate due sculture bronzee raffiguranti \"San Pietro\" e \"San Paolo\", opere di Melchiorre Caf\u00e0.\nInterno.\nImpianto a croce latina con una navata centrale coperta da volta, due serie di cappelle laterali intercomunicanti con absidiole adiacenti all'altare maggiore. Sulla crociera del transetto si eleva una leggera cupola ottagonale poggiante su un tamburo con nervature arricchite da eleganti volute e culminante con una lanterna sommitale.\nNel 1794 le volte del soffitto furono decorate con un ciclo di affreschi raffiguranti episodi della vita di San Paolo, pitture eseguite da Antonio Manno con la collaborazione dei fratelli Francesco e Vincenzo. Fu proprio Vincenzo a raggiungere il massimo livello artistico sfruttando la tecnica della riproduzione dei bozzetti su cartone messa a punto dal fratello Antonio. L'opera \"Gloria dei Santi in Paradiso\" \u00e8 documentata anteriormente al terremoto del 12 ottobre 1856, andata distrutta per l'evento sismico che interess\u00f2 l'isola di Creta e gran parte del bacino del Mediterraneo nord orientale. A cupola ripristinata un nuovo affresco fu realizzato da Giuseppe Gallucci nel 1860, pi\u00f9 tardi restaurato da Giuseppe Cal\u00ec. I dipinti di Gallucci e di Cal\u00ec sono stati distrutti a causa di lavori di riparazione urgenti effettuati nel 1927, e successivamente sostituiti da un affresco raffigurante la \"Gloria di San Pietro e San Paolo\" o \"Ingresso in Paradiso dei Santi Pietro e Paolo\" del 1952, opera di Mario Caffaro Rore. Il soffitto \u00e8 stato restaurato da Samuel Bugeja nel 1956.\nGran parte degli arredi della cattedrale, compreso il cupolino del fonte battesimale del 1495 dono del vescovo Giacomo Vualguera, sono realizzati in legno d'Irlanda in stile tardo gotico \u2013 primo rinascimento, la porta principale del 1530 adesso montata presso la sacrestia e alcuni elementi del coro.\nAbsidiole.\nEntrambi gli ambienti sono protetti da cancellate dorate opere di Francesco Zahra, i varchi d'accesso sono sormontati da monumentali cantorie.\nAltare maggiore.\nSulla sopraelevazione dell'altare maggiore troneggia la \"Conversione di San Paolo sulla strada di Damasco\", opera di Mattia Preti. Sostituisce il polittico originale noto come \"Retablo di San Paolo\", attribuito alla bottega di Luis Borassa, databile ai primi decenni del XV secolo, capolavoro oggi custodito nella Pinacoteca del Museo della Cattedrale. Nel catino absidale dello stesso Preti gli affreschi raffiguranti il \"Naufragio di San Paolo sulle coste maltesi\" - commissionato dal canonico Antonio Testaferrata, realizzati anteriormente al sisma e scampati alla rovina. Sono altres\u00ec documentati gli affreschi raffiguranti \"San Pietro Crocifisso\", \"San Paolo Decollato\", e \"San Paolo sprona i maltesi nell'attacco contro i turchi\".\nNel presbiterio sono presenti due statue marmoree con cartigli raffiguranti \"San Giovanni\" a sinistra contraddistinto dall'aquila scolpita sullo scannello e \"San Luca\" a destra con la sagoma del toro alato accovacciato, opere dello scultore siciliano Giuseppe Valenti, i grandi quadroni collocati al di sopra degli scranni del coro raffigurano rispettivamente \"San Paolo scuote la vipera\" e \"San Paolo impone le mani sull'infermo padre di San Publio\", sui pilastri sono inseriti medaglioni a mosaico.\nParte del marmo presente nell'ambiente proviene dalle rovine romane di Cartagine e Melita.\nPavimento.\nUna delle principali caratteristiche dell'aula \u00e8 il pavimento formato dalla tassellatura policroma costituita da numerose pietre tombali intarsiate o lastre di marmo commemorative, simili a quelle della concattedrale di San Giovanni e della cattedrale dell'Assunzione della Vergine Maria. Le lapidi contrassegnano le sepolture di numerosi vescovi, canonici, laici e rappresentanti delle famiglie nobili inumati a vario titolo nella cattedrale.\nOriginariamente la copertura in marmo intarsiato comprendeva il pavimento della \"Cappella del Santissimo Crocifisso\" o \"Cappella delle reliquie\", progettata dall'artista maltese Francesco Zahra nel 1765 e posta in opera da Claudio Durante, quest'ultimo autore di gran parte di tutte le decorazioni marmoree delle cappelle laterali. Il rivestimento si estese alla \"Cappella del Santissimo Sacramento\" e al transetto, con particolare riguardo in quest'area, alle sepolture dei vescovi locali.\nDal XIX secolo in poi, anche la navata principale e le cappelle laterali furono ricoperte con le tombe dei membri del Capitolo della Cattedrale e delle famiglie patrocinanti. Contrariamente ai manufatti della concattedrale di San Giovanni, realizzati da maestranze straniere, la maggior parte di quelli presenti in questo tempio \u00e8 opera di artigiani e artisti locali.\nCripte.\nIn corrispondenza delle cappelle prossime l'ingresso sono le aperture d'accesso agli ambienti ipogei destinati alle sepolture. In corrispondenza del presbiterio l'area destinata alle sepolture dei canonici.\nArtisti.\nDi Vincenzo Francesco Zahra, figlio di Pietro Paolo, sono le decorazioni della Sala del Capitolo, della \"Cappella del Santissimo Sacramento\" e della \"Cappella delle Sacre Reliquie\", realizzate nella seconda met\u00e0 del XVIII secolo. Tra gli scultori si annoverano Giuseppe Valenti, Claudio Durante, Alessandro Algardi e Vincent Apap.\nI numerosi dipinti e affreschi sono realizzati da Francesco Guardi, Domenico Bruschi, Pietro Gagliardi, Bartolomeo Garagona, Luigi Moglia, Alessio e Stefano Erardi. Il ciclo di opere di Mattia Preti comprende la folta bottega di allievi costituita da Giuseppe D'Arena detto il \"Romano\", Giovanni Battista Caloriti detto il \"Maltese\" o il \"Nero\" e Antonio Caloriti, Raimondo De Dominici e Francesco De Dominici, Bernardo De Dominici figlio di Raimondo nonch\u00e9 biografo e commentatore, la suora carmelitana Maria De Dominici, Giuseppe Cianferli, Demetrio Farrugia, Antonio Madiona, Vincenzo Riccardo, Pedro N\u00fa\u00f1ez de Villavicencio, Gioacchino Loretta. E ancora Gian Paolo Chiesa e Gian Nicola Buhagiar.\nOreficeria.\nSpogliata da tutte le opere di oreficeria e di argenteria liturgica durante l'occupazione francese del 1798 - 1800, tuttavia alcuni alti prelati riuscirono a recuperare parte dei tesori confiscati, tra essi l'insieme di quindici statue d'argento originariamente appartenenti al tesoro della chiesa conventuale di San Giovanni, recuperati grazie alla mediazione del vescovo Gaetano Labini e del Capitolo della Cattedrale dietro il pagamento di una grossa somma in denaro. Realizzate dall'artista Antonio Arrighi, esponente del barocco romano, furono prodotte tra il 1741 e il 1743.\nE ancora una importantissima croce astile in argento dorato, secondo tradizione identificata come la Croce di Goffredo di Buglione innalzata nel 1099 dopo l'ingresso a Gerusalemme, il paliotto in argento progettato dall'artista Giuseppe Hyzler ed eseguito dai cesellatori Roberto Cannataci e Saverio Cannataci.\nSacrestia.\nAmbiente costruito dal vescovo Baldassarre Caglieres nel 1623, reca nel varco d'ingresso la primitiva porta della cattedrale risalente al 1530. All'interno sono custoditi alcuni dipinti donati dal canonico Antonino Testaferrata.\nPalazzo Vescovile.\nEdificio innalzato durante l'ultima ricostruzione della cattedrale e perfezionato da monsignor Alpheran.\nMuseo - ex Seminario.\nIl museo della cattedrale fu fondato nel 1897 in alcune sale adiacenti al tempio, nel 1969 fu trasferito nell'ex seminario arcivescovile di Pjazza tal-Ar\u010bisqof o Misra\u0127 l-Ar\u010bisqof, di fronte all'ingresso laterale della cattedrale. Il seminario fu istituito dal vescovo Davide Cocco Palmeri, costruito in stile barocco tra il 1733 e il 1742 dall'architetto Giovanni Barbara, dopo la sua morte, alla direzione dei lavori subentr\u00f2 Andrea Belli.\nLe collezioni custodite comprendono opere d'arte consistenti in raccolte di monete, argenti liturgici, paramenti religiosi ed alcune xilografie di Albrecht D\u00fcrer.\nFeste religiose.\nElenco documentato."}
{"id": "4706208", "revid": "61880711", "url": "https://it.wikipedia.org/wiki?curid=4706208", "title": "Francesca da Rimini (film 1908)", "text": ""}
{"id": "4706225", "revid": "580197", "url": "https://it.wikipedia.org/wiki?curid=4706225", "title": "Associazione Sportiva Fiammamonza Dilettante 2005-2006", "text": "Questa voce raccoglie le informazioni riguardanti la Associazione Sportiva Fiammamonza Dilettante nelle competizioni ufficiali della stagione 2005-2006."}
{"id": "4706230", "revid": "1543377", "url": "https://it.wikipedia.org/wiki?curid=4706230", "title": "Ahmad Ben Baso", "text": "Disegn\u00f2 importanti edifici in Andalusia il cui stile \u00e8 inquadrato nell'arte islamica spagnola del periodo almohade.\nBiografia.\nLa sua prima opera documentata risale al 1160. nel 1171 venne incaricato, dal califfo almohade Abu Ya'qub Yusuf I, di costruire il palacio de la Buhayra a Siviglia, che secondo le cronache del tempo era di una bellezza e raffinatezza straordinarie, aveva bellissimi giardini, alberi di grandi dimensioni portate espressamente da Alcor, alberi da frutto e piante aromatiche.\nPi\u00f9 tardi esegu\u00ec il progetto della moschea di Siviglia, dove lavorarono molti artigiani provenienti dal sud della Spagna e dall'Africa settentrionale. Essa era molto grande, simile all'attuale Grande Moschea di Cordova, dotata di una cupola sopra la mi\u1e25r\u0101b e riccamente decorata con ebano, oro, avorio e legno di sandalo. Oggi rimane solo il patio delle abluzioni (Patio de los Naranjos) e alcuni resti molto modificati vicini a la Puerta del Perd\u00f3n, il tutto integrato nel complesso della Cattedrale di Siviglia.\nEgli fu anche colui che inizi\u00f2 la costruzione, nel 1184, della torre minareto della moschea, in seguito chiamata Giralda, per la quale dovette risolvere vari problemi e difficolt\u00e0 prima di porre le fondamenta e costruire una serie di rampe che l'accesso ai cavalli.\nLa data esatta della sua morte non \u00e8 nota, anche se si ritiene che debba essere avvenuta prima del 1188, perch\u00e9 in quell'anno i lavori della moschea non erano pi\u00f9 sotto la sua direzione."}
{"id": "4706231", "revid": "1573940", "url": "https://it.wikipedia.org/wiki?curid=4706231", "title": "Anampses cuvier", "text": "Anampses cuvier \u00e8 un pesce osseo marino appartenente alla famiglia Labridae diffuso nelle acque hawaiane. \u00c8 la specie tipo del genere \"Anampses\".\nL'epiteto specifico \"cuvier\" \u00e8 stato scelto in onore del biologo francese Georges Cuvier.\nDescrizione.\nPresenta un corpo allungato e compresso lateralmente, la cui lunghezza massima registrata \u00e8 di 31 cm. Somiglia molto ad \"Anampses caeruleopunctatus\", specie indo-pacifica dall'areale molto pi\u00f9 esteso che \u00e8 per\u00f2 assente dalle Hawaii; se ne distingue principalmente per la conformazione meno slanciata.\nCome tipico per il genere \"Anampses\", in questa specie il dimorfismo sessuale \u00e8 molto marcato. Le femmine hanno una colorazione bruna-rossastra cosparsa di piccole macchie bianche, una per ogni scaglia. Questa colorazione sfuma verso il bianco sul ventre, che nella porzione anteriore \u00e8 punteggiato di rosso. La pinna caudale e le pinne pettorali sono giallastre; la pinna dorsale e la pinna anale, che sono basse e lunghe, sono striate di rosso e azzurro. Su queste ultime negli esemplari giovani (fino a circa 6,5 cm) sono presenti degli ocelli, i quali si riducono con la crescita fino a sparire completamente negli esemplari oltre gli 8 cm.\nI maschi adulti presentano un'area verde sulla testa che arriva poco al di sotto degli occhi; il resto del corpo \u00e8 per lo pi\u00f9 brunastro con striature azzurre su ogni scaglia, con l'eccezione di una fascia verticale pi\u00f9 chiara sui fianchi. La pinna caudale, dal margine dritto, diventa da giallastra a giallo-rossastra con i raggi esterni azzurri.\nBiologia.\nAlimentazione.\nSi nutre prevalentemente di invertebrati bentonici, tra cui crostacei (prevalentemente anfipodi e in minor parte isopodi, tanaidacei e granchi della famiglia Xanthidae), molluschi, echinodermi, ascidie e policheti, ma la sua dieta include anche alghe e uova e larve di pesci. Preda organismi di dimensioni molto ridotte.\nRiproduzione.\n\u00c8 ermafrodita proteroginico (gli esemplari pi\u00f9 giovani sono femmine) e non presenta cure parentali nei confronti delle uova.\nDistribuzione e habitat.\nHa un areale piuttosto ristretto: ne \u00e8 nota la presenza solo nella catena sottomarina delle Isole delle Hawaii e Midway e nelle acque dell'Atollo Johnston. Vive in acque costiere su fondali rocciosi, e pu\u00f2 essere trovato nelle pozze di marea; anche se in genere si mantiene al di sopra dei 26 m di profondit\u00e0, i maschi adulti talvolta si spingono fino agli 80.\nLa localit\u00e0 tipo \u00e8 Maui.\nTassonomia.\nA causa dell'evidente dimorfismo sessuale, i maschi di questa specie sono stati erroneamente identificati come una specie differente: Albert G\u00fcnther la descrisse nel 1881 come \"Anampses godeffroyi\", nome oggi ritenuto sinonimo di \"A. cuvier\".\nConservazione.\nLa lista rossa IUCN ha classificato questa specie come \"a rischio minimo\" (LC) nel 2010 perch\u00e9 \u00e8 comune e comunemente osservata, e perch\u00e9 il suo areale \u00e8 in gran parte sovrapposto al Monumento nazionale marino di Papah\u0101naumoku\u0101kea. \"Anampses cuvier\" \u00e8 talvolta catturato per l'acquariofilia, ma le catture non sono considerate tanto frequenti da rappresentare una minaccia."}
{"id": "4706232", "revid": "726373", "url": "https://it.wikipedia.org/wiki?curid=4706232", "title": "Mike Tyson - Tutta la verit\u00e0", "text": "Mike Tyson - Tutta la verit\u00e0 (\"Mike Tyson: Undisputed Truth\") \u00e8 un film per la televisione biografico diretto da Spike Lee con protagonista Mike Tyson, che racconta la storia della sua vita.\nProduzione.\nLe riprese della pellicola iniziano nel mese di luglio 2013 e si svolgono nella citt\u00e0 di New York.\nDistribuzione.\nIl primo trailer del film viene diffuso online dalla HBO il 5 ottobre 2013.\nLa pellicola \u00e8 stata trasmessa in anteprima mondiale il 16 novembre 2013 sul canale HBO. In Italia arriva su Sky Cinema Cult il 18 novembre 2014."}
{"id": "4706235", "revid": "61881117", "url": "https://it.wikipedia.org/wiki?curid=4706235", "title": "Parco del Lingotto", "text": ""}
{"id": "4706236", "revid": "92723", "url": "https://it.wikipedia.org/wiki?curid=4706236", "title": "Konotop", "text": "Konotop (, ) \u00e8 una citt\u00e0 dell'Ucraina, nell'oblast' di Sumy."}
{"id": "4706241", "revid": "72396", "url": "https://it.wikipedia.org/wiki?curid=4706241", "title": "Safiyya bint Huyayy", "text": "Catturata alla trib\u00f9 ebraica di Yathrib dei Ban\u016b Na\u1e0d\u012br all'et\u00e0 di 17 anni, divenne una moglie del profeta islamico Maometto, ricevendo in seguito anch'ella il soprannome onorifico di \"Umm al-mu\u02bemin\u012bn\" (Madre dei credenti).\nDopo la morte del marito, fu coinvolta progressivamente nella politica della prima \"Umma\" islamica, acquistando sempre maggior influenza e seguito fino alla sua morte.\nGiovent\u00f9.\n\u1e62afiyya era nata a Yathrib da \u1e24uyyay b. Akh\u1e6dab, il capo dei Banu Na\u1e0d\u012br. Sua madre, Barra bint Samaw'al, era invece dei Banu Qurayza. Secondo una fonte, fu sposa di Sallam ibn Mishkam, che pi\u00f9 tardi divorzi\u00f2 da lei.\nQuando i Banu Nadir furono espulsi da Medina nel 625, la sua famiglia si trasfer\u00ec a Khaybar, un'oasi vicino a Medina. Suo padre e suo fratello si spostarono in seguito da Khaybar per unirsi ai pagani Meccani e ai beduini loro alleati per assediare Maometto nella cosiddetta Battaglia del Fossato. Quando i Meccani si ritirarono senza aver realizzato il loro intento, Maometto pose immediatamente l'assedio alle residenze (\"utum\") dei Banu Qurayza.\nNel 627 o ai primi del 628, Safiyya spos\u00f2 Kin\u0101na b. al-Rab\u012b\u02bf, tesoriere dei Banu Na\u1e0d\u012br. All'epoca aveva circa 17 anni. Si dice che \u1e62afiyya abbia informato Kin\u0101na di un sogno che aveva fatto, in cui la luna era caduta sulla Terra nel suo grembo. Il marito interpret\u00f2 il sogno come un desiderio di sposare Maometto e la colp\u00ec sul volto, lasciandole un segno che era ancora visibile quando ella ebbe il suo primo contatto col Profeta.\nConquista di Khaybar.\nNel maggio 629, i musulmani piegarono la resistenza di varie trib\u00f9 ebraiche (inclusi i Banu Nadir nella vittoriosa Conquista di Khaybar). Gli ebrei si arresero e fu loro consentito di rimanere su quelle terre, assoggettati alla cessione di met\u00e0 del loro raccolto (essenzialmente di datteri). La terra divenne tuttavia propriet\u00e0 dello Stato arabo-islamico. Questo accordo - sottolinea Stillman - non fu esteso ai Banu Nadir, cui non fu concesso alcunch\u00e9.\nLe donne israelite furono divise tra Maometto e i suoi seguaci e \u1e62afiyya fu assegnata a Di\u1e25ya ibn Khal\u012bfa, ma il Profeta la reclamo per s\u00e9, rimborsando Di\u1e25ya con due cugine di \u1e62afiyya, o, secondo altre tradizioni, con sette capi animali o, in base a una fonte diversa, con sette altre donne.\n\u1e62afiyya si convert\u00ec in seguito all'Islam, diventando moglie di Maometto. La dote che ricevette fu il suo affrancamento. Tornando da Khaybar, i musulmani si accamparono in una localit\u00e0 chiamata Sadd al-Rawha. In quel momento \u1e62afiyya aveva avuto le sue mestruazioni e il matrimonio fu cos\u00ec consumato. Quindi Maometto offr\u00ec un banchetto nuziale (\"wal\u012bma\"), offrendo una pietanza (\"hays\") realizzata con datteri e burro, tornando infine a Medina.\n\u1e62afiyya (come d'altronde tutte le altre mogli del Profeta, salvo Maryam al-Qibtiyya) non ebbe figli.\nMalgrado la sua conversione, ella dovette affrontare i sospetti delle altre mogli di Maometto circa la sincerit\u00e0 della sua conversione, anche se il marito o \u02bfOmar ibn al-Kha\u1e6d\u1e6d\u0101b ne affermarono vigorosamente la buona fede.\nRiguardo a ci\u00f2, Maometto le disse: \"Se chiacchierano ancora su di te, d\u00ec loro che tuo marito \u00e8 Mu\u1e25ammad, che tuo padre \u00e8 H\u0101r\u016bn, che tuo zio \u00e8 M\u016bs\u0101. In ci\u00f2 io sono superiore a voi\".\nRetaggio.\nNel 656, \u1e62afiyya si schier\u00f2 col califfo Uthman ibn Affan e ne prese le parti nel suo ultimo incontro/scontro con \u02bfAl\u012b b. Ab\u012b \u1e6c\u0101lib, \u02bf\u0100\u02beisha bt. Ab\u012b Bakr e \u02bfAbd All\u0101h b. al-Zubayr. Durante il periodo in cui il terzo Califfo fu assediato nella sua residenza, \u1e62afiyya effettu\u00f2 un inutile tentativo di raggiungerlo per rifornirlo di cibo e acqua, tramite un'asse posta tra la dimora sua e quella califfale.\n\u1e62afiyya mor\u00ec durante il califfato di Mu\u02bf\u0101wiya e fu inumata nel Jannat al-Baq\u012b\u02bf. Lasci\u00f2 un'eredit\u00e0 di 100.000 dirham in beni immobili e mobili, un terzo dei quali fu destinato per sua volont\u00e0 a suo nipote, figlio d'una sorella, rimasto fedele al Giudaismo. La sua abitazione a Medina fu acquistata da Mu\u02bf\u0101wiya per 180.000 dirham."}
{"id": "4706242", "revid": "775372", "url": "https://it.wikipedia.org/wiki?curid=4706242", "title": "Gruppo Islamico Armato", "text": "Il Gruppo Islamico Armato o GIA (; in francese \"Groupe Islamique Arm\u00e9\") \u00e8 un gruppo terrorista di matrice islamica nato in Algeria nel 1991 dopo che il governo rifiut\u00f2 di riconoscere il risultato elettorale favorevole agli islamisti (Guerra civile in Algeria).\nIl gruppo \u00e8 riconosciuto come organizzazione terroristica dai governi di Algeria e Francia, ed ha presenze in Francia, Belgio, Regno Unito, Italia e Stati Uniti d'America. Tra le sue azioni il dirottamento del volo Air France 8969, nel quale il GIA annunci\u00f2 \"Noi siamo i soldati della piet\u00e0\".\nLa violenza indiscriminata \u00e8 stata vista come legittima dal gruppo fin dagli inizi, ed \u00e8 stata condotta una campagna di massacri tra la popolazione algerina. Tra gli episodi pi\u00f9 importanti il massacro di Hai Rais il 23 settembre 1997 con pi\u00f9 di 500 vittime, e quello di Bental\u1e25a il 29 agosto 1997 con oltre 250 vittime. Anche gli stranieri sono stati un bersaglio e oltre 100 di loro, uomini e donne, sono stati uccisi in Algeria dal GIA.\nGenesi.\nNel 1992 Mansour Meliani, un militante del Mouvement Islamique Arm\u00e9 (MIA), insieme ad Abdelhak (\u02bfAbd al-\u1e24aqq) Layada nell'ottobre 1992, fonda il gruppo. In esso confluiscono i cosiddetti \"afghani\", militanti islamici reduci dalla guerra dell'Afghanistan ed addestrati nei campi alla frontiera col Pakistan, ed i due gruppi facenti capo a Meliani e Layada. La direzione del gruppo fa capo all'Emiro Ab\u016b \u02bfAbd A\u1e25mad (o Mur\u0101d S\u012b A\u1e25mad, soprannominato \u00abJa\u02bffar al-Afgh\u0101n\u012b\u00bb) e Djamel Zitouni (Jam\u0101l Zayt\u016bn\u012b). Nel gruppo, i cui combattenti erano stimati in circa 10.000, come nella sua controparte politica Fronte Islamico di Salvezza coesistevano due anime, quella salafita che progettava una rivoluzione islamica mondiale e quella jazairita (da \"al-Jaz\u0101\u02beir\", l'Algeria, per cui il jazairismo \u00e8 l'\"algerinit\u00e0\" combattente) che mirava alla presa del potere in Algeria.\nOperazioni.\nIl gruppo detenne dal 1993 anche un giornale in Gran Bretagna, Al-Ansar. La sua \"unit\u00e0 della morte\" (\"K\u0101tiba al-Mawt\") \u00e8 ritenuta autrice del massacro dei sette monaci francesi di Tibhirine del 1996 e dell'assassinio dell'allora vescovo di Algeri Pierre Claverie. In effetti su entrambi gli episodi esistono dei dubbi, e l'inchiesta francese in merito pot\u00e9 beneficiare di nuovi documenti dopo che Sarkozy tolse il segreto di Stato sul materiale raccolto dai servizi segreti francesi, dal quale risulterebbe l'ipotesi che i religiosi siano morti a causa del bombardamento da parte di un elicottero militare di sequestratori e sequestrati, e che anche monsignor Claverie fosse \"scomodo\" per il governo algerino.\nIl GIA ha all'attivo diverse azioni sul suolo francese, tra cui il dirottamento del volo AirFrance 8969 del 24 dicembre 1994; in questo caso l'obiettivo del gruppo era la liberazione di due dirigenti del FIS: \u02bfAbb\u0101s\u012b Madan\u012b e \u02bfAl\u012b Belhadj. Il Groupe d'intervention de la Gendarmerie nationale intervenne sull'aereo fermo sulla pista dell'aeroporto di Marsiglia-Marignane uccidendo i quattro sequestratori al prezzo di 9 feriti tra i gendarmi, 13 tra i passeggeri e 3 tra l'equipaggio.\nSi ritiene responsabile il gruppo anche di diversi attacchi alla metro di Parigi avvenuti tra il 1995 ed il 1996.\nDubbi.\nAlcuni, come Naf\u012bz Mo\u1e63addeq A\u1e25med, ritengono che il GIA sia stato ampiamente strumentalizzato dal governo algerino per giustificare l'autoritarismo e le restrizioni alla libert\u00e0 democratica del paese . L'organizzazione sarebbe stata regolarmente infiltrata dal DRS a causa del suo scarso indottrinamento ideologico, a differenza di altri movimenti di matrice islamica."}
{"id": "4706244", "revid": "217830", "url": "https://it.wikipedia.org/wiki?curid=4706244", "title": "WRC 2013", "text": ""}
{"id": "4706246", "revid": "729019", "url": "https://it.wikipedia.org/wiki?curid=4706246", "title": "Rete tranviaria di Donec'k", "text": "La rete tranviaria di Donec'k \u00e8 la rete tranviaria che serve la citt\u00e0 ucraina di Donec'k."}
{"id": "4706247", "revid": "729019", "url": "https://it.wikipedia.org/wiki?curid=4706247", "title": "Gottlieb Hering", "text": "Infanzia e prima guerra mondiale.\nHering nacque e visse a Warmbronn, un quartiere della citt\u00e0 di Leonberg in Baden-W\u00fcrttemberg. Dopo aver terminato la scuola inizi\u00f2 a lavorare presso una fattoria dei dintorni fino a quando, nel 1907, entr\u00f2 come recluta nel \"20\u00ba Reggimento ulani \"K\u00f6nig Wilhelm I\"\" (\"2. W\u00fcrttembergisches\"). Terminato il servizio di leva nel 1909, Hering serv\u00ec nel reggimento per altri tre anni come volontario fino a quando, nel 1912, non si arruol\u00f2 nella \"Schutzpolizei\" (\"Schupo\", \"polizia in uniforme\") di Heilbronn. Nel 1914 si spos\u00f2 ed ebbe un figlio.\nNel 1915, dopo lo scoppio del primo conflitto mondiale, Hering venne richiamato presso una compagnia mitraglieri del \"123\u00ba Reggimento granatieri \"K\u00f6nig Karl\" (5. W\u00fcrttembergisches)\" ove combatt\u00e9 sul fronte occidentale fino all'armistizio del 1918. Nel corso del conflitto egli venne promosso al grado di sergente e fu insignito, per il coraggio dimostrato, della Croce di ferro di 1\u00aa classe.\nCarriera nella polizia e nelle SS.\nDopo il conflitto, Hering rientr\u00f2 brevemente nella \"Schutzpolizei\" di Heilbronn ma nel 1919 pass\u00f2, con il grado di sergente, alla \"Kriminalpolizei\" (\"Kripo\", \"polizia criminale\") di G\u00f6ppingen nei pressi di Stoccarda ove raggiunse il grado di ufficiale nel 1929. Nel 1920 egli si iscrisse all\"'SPD \"(\"Sozialdemokratische Partei Deutschlands\", \"Partito socialdemocratico tedesco\") e, negli anni della Repubblica di Weimar, fu un oppositore dello \"NSDAP\" (il partito nazista) eseguendo azioni repressive contro il partito, le \"SA\" e le \"SS\" tanto da meritarsi l'appellativo di \"mangia-nazisti\".\nDopo l'ascesa al potere di Hitler, nel gennaio 1933, i membri del partito nazista chiesero insistentemente la rimozione di Hering dal suo ruolo ma egli, avvalendosi della conoscenza con Christian Wirth, pot\u00e9 rimanere al suo posto nonostante le proteste. Hering si iscrisse allo \"NSDAP \"nel maggio del 1933 e nel 1934 fu nominato comandante della \"Kripo\" di G\u00f6ppingen per proseguire la sua carriera, nel 1939, a Stoccarda-Schwenningen.\nNel dicembre 1939, dopo lo scoppio della Seconda guerra mondiale, Hering insieme ad altri ufficiali anziani appartenenti alla \"Kripo\", fu trasferito a Gotenhafen (attuale Gdynia, in Polonia) al fine di attuare il reinsediamento dei \"Volksdeutsche\" (\"tedeschi etnici\") dai territori del Governatorato Generale ai nuovi territori che il \"Terzo Reich\" aveva inglobato dopo la sconfitta della Polonia.\n\"Aktion T4\".\nA partire dalla fine del 1940 Hering fu coinvolto attivamente nel programma di \"eutanasia\" nazista (chiamato in codice \"Aktion T4\")\" \"che aveva come obiettivo l'eliminazione di cittadini tedeschi disabili considerati un pericolo per il \"sano\" sviluppo della \"razza\" germanica. Hering ricopr\u00ec diversi ruoli presso i centri di uccisione di Sonnenstein, Hadamar e Bernburg.\nOperazione \"Reinhard\".\nTerminata l'\"Aktion T4\" Hering fu trasferito, nel giugno 1942, a Praga presso il \"Sicherheitsdienst\" (\"SD\", \"servizio di sicurezza\") della citt\u00e0. Poco dopo si trasfer\u00ec in Polonia per prendere parte all'Operazione \"Reinhard\", diretta da Odilo Globo\u010dnik, che prevedeva lo sterminio della popolazione ebraica polacca precedentemente rinchiusa nei ghetti. Alla fine dell'agosto 1942 Hering sostitu\u00ec il suo vecchio amico Christian Wirth come comandante del campo di sterminio di Be\u0142\u017cec e mantenne questo ruolo fino alla chiusura del campo avvenuta nel giugno 1943. Dopo una visita di Heinrich Himmler al campo nel marzo 1943 - visita che impression\u00f2 favorevolmente il \"Reichsf\u00fchrer-SS\" - Hering fu promosso al grado di \"SS-Hauptsturmf\u00fchrer\" (capitano).\nCirca la brutalit\u00e0 di Hering a Be\u0142\u017cec esistono diverse testimonianze. Ad esempio l\"'SS-Scharf\u00fchrer\" Heinrich Unverhau, che aveva servito nel campo, afferm\u00f2:\nRudolf Reder, uno dei pochi sopravvissuti di Be\u0142\u017cec, disse riguardo a Hering:\nTadeusz Miziewicz, un polacco che viveva a Be\u0142\u017cec e lavorava alla stazione ferroviaria, testimoni\u00f2:\nIncarichi successivi e morte.\nAl termine dell'operazione \"Reinhard\" e dopo la chiusura del campo di Be\u0142\u017cec avvenuta nel giugno del 1943, Hering fu nominato comandante del campo di concentramento di Poniatowa che faceva parte dei \"lager\" dipendenti da Majdanek. Poniatowa era un campo di lavoro per lo sfruttamento degli internati ebrei e polacchi a favore dello sforzo bellico tedesco impiegati principalmente nella societ\u00e0 di comodo \"Ostindustrie GmbH\" (\"OSTI\", \u00abIndustria dell'Est\u00bb) di propriet\u00e0 delle stesse \"SS\".\nIl 3-4 novembre 1943 il campo di Poniatowa fu definitivamente liquidato nel quadro dell'\"Aktion Erntefest\" (\u00abOperazione festa del raccolto\u00bb) che prevedeva l'uccisione di tutti gli ebrei superstiti del distretto di Lublino. Chiuso il campo di Poniatowa, Hering come molti altri partecipanti all'operazione \"Reinhard\", fu trasferito a Trieste ove partecip\u00f2, fino al termine del conflitto, alle operazioni antipartigiane.\nGottlieb Hering mor\u00ec il 9 ottobre 1945 in seguito a misteriose complicazioni mentre si trovava nella sala di attesa dell'ospedale di S.Caterina a Kernen im Remstal."}
{"id": "4706248", "revid": "61881319", "url": "https://it.wikipedia.org/wiki?curid=4706248", "title": "Tatra T3SU", "text": ""}
{"id": "4706249", "revid": "61881326", "url": "https://it.wikipedia.org/wiki?curid=4706249", "title": "Rete tranviaria di Doneck", "text": ""}
{"id": "4706251", "revid": "729019", "url": "https://it.wikipedia.org/wiki?curid=4706251", "title": "Rete tranviaria di Dnipro", "text": "La rete tranviaria di Dnipro \u00e8 la rete tranviaria che serve la citt\u00e0 ucraina di Dnipro."}
{"id": "4706252", "revid": "339392", "url": "https://it.wikipedia.org/wiki?curid=4706252", "title": "Rete tranviaria di Dnepropetrovsk", "text": ""}
{"id": "4706253", "revid": "29478", "url": "https://it.wikipedia.org/wiki?curid=4706253", "title": "Ricevuta", "text": ""}
{"id": "4706255", "revid": "61881421", "url": "https://it.wikipedia.org/wiki?curid=4706255", "title": "Tatra T3D", "text": ""}
{"id": "4706256", "revid": "290948", "url": "https://it.wikipedia.org/wiki?curid=4706256", "title": "Business process improvement", "text": "Il Business Process Improvement (BPI) \u00e8 un approccio sistematico all'organizzazione aziendale per l'ottimizzazione dei processi il cui fine ultimo \u00e8 il raggiungimento di risultati di efficienza migliori. Grazie all'adozione del BPI \u00e8 possibile ridurre costi e tempi nel life cycle aziendale del 90% circa, migliorando la qualit\u00e0 oltre il 60%.\nQuesta metodologia \u00e8 stata descritta per la prima volta da H. James Harrington nel suo \"Business Process Improvement\" del 1991; su di essa sono basate le metodologie di Process Redesign e reingegnerizzazione dei processi aziendali (\"Business Process Reengineering\").\nIl miglioramento dei processi \u00e8 un importante aspetto dello sviluppo organizzativo, processo in cui un responsabile individua e persegue delle attivit\u00e0 volte a migliorare i processi aziendali per raggiungere nuovi traguardi ed obiettivi, quali l'aumento di profitto e prestazioni o la riduzione dei costi.\nIl BPI \u00e8 quindi un metodo di disegno ed applicazione di cambiamenti di processo nel life cycle di un prodotto o servizio, l'obiettivo finale \u00e8 quello di soddisfare meglio le esigenze dei clienti o aumentare l'efficienza produttiva.\nPanoramica.\nL'organizzazione oggetto del BPI pu\u00f2 essere un'azienda, un'organizzazione non-profit, un ente governativo o una qualsiasi altra organizzazione. Questa \u00e8, infatti, la prima metodologia lontana dai processi produttivi ed incentrata sui processi in quanto servizi. \u00c8 stata sviluppata da IBM nei primi anni Ottanta come risultato del rilascio delle Corporate Instruction spinte dal presidente John F. Akers, proprio con l'obiettivo di migliorare i processi aziendali paragonandoli ai processi produttivi. Al tempo era richiesto, come risultato accettabile, un Cpk pari a 1,4. Per misurare e raggiungere questo obiettivo erano necessari dei cambiamenti profondi. E proprio per raggiungere questo risultato fu creata la metodologia BPI in IBM. Durante un seminario sulla qualit\u00e0 tenutosi a Boston il 13 marzo 1984, dopo l'implementazione del BPI all'interno di IBM, John Akers ebbe modo di affermare alla platea della American Electronics Association \"\u201cOur studies show that more than 50 percent of the total cost of billing relates to preventing, catching, or fixing errors\u201d\" [I nostri studi mostrano che pi\u00f9 del 50% del totale dei costi fatturati era impegnato nella prevenzione e nella gestione degli errori di processo].\nVa notato che il metodo BPI \u00e8 focalizzato sul \u201cfare bene le cose\u201d pi\u00f9 che sul \u201cfare la giusta cosa\u201d. In sostanza il BPI tenta di ridurre le variazioni e gli sprechi nei processi, cos\u00ec il risultato desiderato pu\u00f2 essere raggiunto con un migliore utilizzo delle risorse.\nI punti chiave del BPI:\nL'obiettivo di BPI \u00e8 applicare un cambiamento radicale nelle performance dell'organizzazione, piuttosto che una serie di modifiche incrementali. Michael Hammer e James Champy hanno reso popolare questo modello radicale nel loro libro \"Reengineering the Corporation: A Manifesto for Business Revolution\" (1993). Hammer e Champy sostengono che il metodo non ha lo scopo di introdurre piccole modifiche banali, come la riduzione del 10 o 20 percento dei costi, ma di essere effettivamente rivoluzionario in termini sia di processo che di risultati.\nNegli anni Novanta molte aziende interpretarono il termine \u201creengineering\u201d (ridisegno) come eufemismo di licenziamenti. Altre organizzazioni non furono pronte a cambiamenti radicali nei loro processi e, ottenendo miglioramenti trascurabili, ritennero fallimentare l'adozione del BPI. Molti altri, per contro, trovarono nel BPI uno strumento valido per un cambiamento graduale.\nRuoli dei dipendenti.\nBusiness leaders.\nI Business leaders hanno la responsabilit\u00e0 di creare il business plan (incluso il piano strategico creato durante il processo di pianificazione strategica) e di pianificare le risorse necessarie per raggiungere il successo aziendale.\nI Senior leaders (aziendali) hanno il compito di definire il target e gli obiettivi del business che l'organizzazione deve avere per raggiungere il successo. Questo processo include la supervisione dello sviluppo della missione aziendale, della visione e dei values dell'organizzazione.\nI leader di livelli minori (unit\u00e0 business e funzionali) ottengono il compito di tradurre gli obiettivi business dei senior leader in obiettivi business che hanno un senso per il loro livello e che supportano la realizzazione degli obiettivi business dei senior leaders.\nPlan: i business leaders creano e fanno propri gli obiettivi business di performance dell'organizzazione. I senior leaders hanno prima bisogno di capire le esigenze dei loro clienti, azionisti, dipendenti, fornitori e community. Hanno bisogno di capire la loro concorrenza. Hanno bisogno di capire l'ambiente in generale e l'ambiente economico, tecnologico, sociale, legale e politico in cui fanno business. I senior leaders hanno bisogno di considerare ognuno di questi elementi quando progettano il modello di business e la business strategy map che dovranno incontrare i bisogni dei clienti e del business. I Business Leaders poi traducono questi bisogni e i problemi di sviluppo business in obiettivi di performance aziendali. I Business Leaders poi creano business plans e piani di risorse associate che concorreranno al raggiungimento degli obiettivi aziendali. I Business Leaders stabiliscono le metriche di performance aziendali per misurare la capacit\u00e0 del business di soddisfare questi obiettivi business. Numerose organizzazioni creano una scheda di valutazione per organizzare e comunicare le metriche di performance business.\nDo: i business leaders sono responsabili di comunicare all'organizzazione i loro piani di business. Cos\u00ec come l'organizzazione conduce gli affari, i Business Leaders sono responsabili di costruire ponti e rimuovere le barriere che consentiranno il raggiungimento degli obiettivi di performance business. I dati metrici di performance aziendali sono prodotti e raccolti in base a come l'attivit\u00e0 viene eseguita dall'organizzazione.\nCheck: i business leaders analizzano periodicamente i dati relativi ai risultati business e li usano per valutare la capacit\u00e0 aziendale di raggiungere gli obiettivi nel corso del tempo (performance trends), confrontare le prestazioni effettive rispetto agli obiettivi di performance e individuare i problemi di performance.\nAct: i business leaders sono responsabili di creare azioni di miglioramento per affrontare i problemi di performance che vengono identificati durante l'analisi dei dati relativi alle prestazioni di business. Queste azioni di miglioramento sono create per assicurare che l'organizzazione sia capace di realizzare i propri business plans.\nProcess owner.\nIl process owner \u00e8 la persona che \u00e8 responsabile di progettare i processi necessari al raggiungimento degli obiettivi dei piani di business creati dal Business Leaders. Owner (che non ha nulla a che vedere con la propriet\u00e0) \u00e8 il detentore del processo. Il process owner \u00e8 responsabile della creazione, dell'aggiornamento e dell'approvazione dei documenti (procedure, istruzioni di lavoro/protocolli) per supportare il processo. Molti process owners sono supportati da un team di sviluppo di processo. Il process owner usa questo team come un meccanismo per aiutare a creare un processo di elevata performance. Il process owner \u00e8 l'unica persona che ha l'autorit\u00e0 di fare cambiamenti nei processi e gestire l'intero ciclo di miglioramento dei processi al fine di garantire l'efficacia delle prestazioni. Questa persona \u00e8 la persona di contatto per tutte le informazioni relative al processo.\nPlan:il process owners crea e fa propri gli obiettivi di performance dei processi dell'organizzazione. Il process owner per prima cosa ha bisogno di capire per il processo le esigenze esterne ed interne del cliente. Questa persona utilizza i business plans come una fonte per aiutare a capire i bisogni del consumatore e del business nel lungo e nel breve periodo. Questa figura poi traduce questi bisogni in un processo di obiettivi di performance e definisce le specifiche di prodotto (inclusi i servizi). Questa persona stabilisce le metriche di performance aziendali per misurare la capacit\u00e0 del business di soddisfare questi obiettivi business. Il set di parametri che devono essere riesaminati da manager operativi e operatori di processo sono chiamatiKPI). Il process owner poi progetta i passaggi per descrivere il lavoro che, quando sar\u00e0 eseguito, avr\u00e0 la capacit\u00e0 di produrre prodotti capaci di soddisfare le esigenze dei clienti e dell'azienda.\nDo: il process owner \u00e8 responsabile di comunicare all'operational manager i dettagli dei processi che gli operational manager sono responsabili di eseguire. Cos\u00ec come gli operational manager e i process operator svolgono i processi, il process owner \u00e8 responsabile di costruire ponti e rimuovere le barriere che consentiranno il raggiungimento degli obiettivi di performance business. I dati metrici di performance aziendali sono prodotti e raccolti in base a come l'attivit\u00e0 viene eseguita dagli operatori del processo. Il process owner \u00e8 continuamente coinvolto con i responsabili operativi e operatori di processo ad usare kaizen per migliorare continuamente il processo in cui espletano il lavoro.\nCheck: il Process Owner analizza periodicamente i dati di performance aziendali e li usa per visualizzare la capacit\u00e0 del processo per funzionare entro limiti di controllo nel tempo (performance trends), confrontare le prestazioni effettive rispetto agli obiettivi di performance e individuare i problemi di prestazioni.\nAct: il Process Owner \u00e8 responsabile della creazione di azioni di miglioramento per affrontare i problemi di performance che vengono identificati durante l'analisi dei dati relativi alle prestazioni di business. Le azioni di miglioramento possono includere l'iniziazione del Lean projects per ridurre i rifiuti dal processo o includere l'apertura dei progetti six sigma ridurre la variazione nel processo. Le azioni di miglioramento possono includere l'uso di strumenti di problem solving tools che dovrebbe includere la valutazione dei rischi e la root cause analysis. La valutazione del rischio viene utilizzato per identificare e ridurre, eliminare o ridurre i rischi all'interno del processo. Questo \u00e8 un approccio proattivo per evitare che i problemi siano creati dal processo. L'analisi root-cause \u00e8 il modo reattivo di rispondere ai problemi che si verificano nel processo. L'analisi root-cause \u00e8 usata per identificare le cause dei problemi all'interno del processo e implementare le azioni di miglioramento che assicureranno che questi problemi non si ripresenteranno nuovamente.\nOperational manager.\nL'operational Manager \u00e8 responsabile di portare insieme le risorse e i processi volti al raggiungimento degli obiettivi dei business plans creati dai business leaders.\nPlan: l'operational manager - in collaborazione con ogni Process Operator, creano gli obiettivi di performance per i dipendenti che supervisionano. L'Operational Manager ha bisogno di capire i requisiti di performance del processo. Loro accoppiano i dipendenti (Process Operators) con i requisiti e le capacit\u00e0 del processo che devono essere eseguiti. Si assicurano che il Process Operators abbia disponibilit\u00e0 di budget, strumenti e tecnologia necessaria per raggiungere gli obiettivi di performance dei processi.\nDo: l'operational manager \u00e8 responsabile di insegnare agli operatori di processo come eseguire i processi (lavoro). L'istruzione dell'Operatore di Processo generalmente avviene con un training in classe e sul campo. L'Operational Manager sovrintende il lavoro e assicura che gli Operatori di Processo ricevano ongoing valutazioni informali per le loro prestazioni. Cos\u00ec come gli Operatori di Processo eseguono i processi, gli Operational Manager sono responsabili di costruire ponti e rimuovere le barriere che permetteranno il raggiungimento degli obiettivi di processo degli Operatori di Processo. I dati metrici di performance aziendali di Processo e dell'Operatore di Processo sono prodotti e raccolti in base a come l'attivit\u00e0 viene eseguita dagli operatori del processo. L'Operational Manager assicura che gli Operatori di Processo stiano usando Kaizen per migliorare continuamente il processo cos\u00ec come eseguano il lavoro.\nCheck: l'Operational Manager analizza periodicamente gli indicatori chiave di performance (KPIs) durante il ciclo di produzione per valutare la capacit\u00e0 del lavoro di gruppo di raggiungere gli obiettivi di performance del processo e degli operatori di processo. Questo dato \u00e8 usato per visualizzare la capacit\u00e0 di raggiungere nel tempo gli obiettivi del business plan (performance trends), confrontare le prestazioni effettive rispetto agli obiettivi di performance e individuare i problemi di prestazioni. Rivedono questi dati di performance e risolvono eventuali problemi di performance degli operatori di processo. Molte organizzazioni utilizzano un concetto war room per pubblicare i dati sulle prestazioni. All'interno della war room, l'Operational Manager effettua la revisione periodica e l'analisi di questi dati di performance.\nAct: l'Operational Manager \u00e8 responsabile di creare azioni di miglioramento per risolvere i problemi di prestazioni che vengono identificati durante la loro analisi del processo e dei dati di performance Operatore di processo. Indirizzano le performance dell'Operatore di Processo con feedback ongoing e/o utilizzando un processo di revisione della gestione delle prestazioni dei dipendenti. Comunicano i problemi di performance del processo all'Operatore(i) di Processo e al Process Owner.\nProcess Operator.\nIl Process Operator \u00e8 responsabile di imparare ed eseguire i processi (lavoro) necessari al raggiungimento degli obiettivi dei business plans creati dai Business Leaders.\nPlan: il Process Operator - in collaborazione con il suo Operational Manager, crea and fa propri i suoi obiettivi di performance. I Process Operators sono responsabili di capire gli obiettivi di performance dei processi che devono eseguire e le specifiche di prodotto che devono produrre.\nDo: i Process operators sono responsabili di apprendere i processi (lavoro) che devono eseguire. Assicurano che i processi siano eseguiti per soddisfare gli obiettivi di performance e produrre prodotti in grado di soddisfare le specifiche. Cos\u00ec come i Process Operators eseguono i processi, i Process Operators sono responsabili di comunicare al proprio Operational Manager (supervisor) i ponti che devono essere costruiti e le barriere che devono essere rimosse per permettere l'incontro dei processi con gli obiettivi di performance del Process Operatort. I dati metrici di performance aziendali di Processo e dell'Operatore di Processo sono prodotti e raccolti in base a come l'attivit\u00e0 viene eseguita dagli operatori del processo.\nCheck: il Process Operator rivede periodicamente i KPI. Il Process Operator consente di regolare il proprio lavoro in base al rendimento effettivo calcolato sugli obiettivi KPI. Il Process Operator \u00e8 responsabile di identificare e segnalare eventuali problemi di performance e di fermare la produzione se necessario.\nAct: il Process Operators usa kaizen per sfidare continuamente il processo e comunicare proposte di miglioramento al proprio Operational Manager (supervisor).\nConsiderazioni principali.\nProcessi devono allinearsi agli obiettivi di business: gli obiettivi strategici dell'organizzazione dovrebbero gi\u00e0 fornire la direzione chiave qualsiasi esercizio della BPI. Questo adeguamento pu\u00f2 essere determinato da programmi di marketing integrativi come la scheda di valutazione. Ad esempio, disegnando un six sigma, l'individuazione dei progetti pu\u00f2 essere fatta sulla base di come questi si inseriscono nella scheda di valutazione dell'organizzazione.\nAttenzione alle esigenze dei clienti: i mutevoli cambiamenti nei bisogni dei clienti (chiunque essi siano) sottolineano l'importanza di adeguare velocemente i processi di business per ottenere una migliore soddisfazione del cliente. \u00c8 imperativo, infatti, che in ogni BPI si ponga la giusta attenzione alla \u201cvoce del cliente\u201d.\nImportanza di un indice di misurazione: un processo di BPI pone molta enfasi sui \"risultati misurabili\" e di conseguenza, il riferimento con cui definire un indice di misurazione assume un ruolo importante.\nIndividuare un process owner: per qualsiasi processo che pu\u00f2 essere controllato \u00e8 essenziale identificare un process owner, un responsabile, e quali sono i parametri per stabilire un successo o fallimento del processo. Questi livelli di successo / insuccesso possono essere anche utili a definire dei \"limiti di controllo\" in cui verificare il raggiungimento, o il mancato raggiungimento, degli obiettivi desiderati."}
{"id": "4706263", "revid": "547034", "url": "https://it.wikipedia.org/wiki?curid=4706263", "title": "Patio de los Naranjos", "text": "Il Patio de los Naranjos (cortile degli aranci) \u00e8 uno spazio aperto costituito da un terreno piantumato con alberi di arancio annesso alla Cattedrale di Siviglia, sorta sul terreno ove si trovava la moschea almohade. \nDescrizione.\nIl patio ha una forma rettangolare e le sue dimensioni sono di 43 per 81 metri. I lavori iniziarono nel 1172 e si conclusero nel 1186. Dopo la caduta della citt\u00e0 in mano cristiana, il cortile serv\u00ec come cimitero. \nI lati minori consistevano di sette archi centrali, mentre quello maggiore era dotati di tredici archi e quello centrale era corrispondente all'ingresso principale del sito arabo originario, ora conosciuto come \"Puerta del Perd\u00f3n\". L'ex sala di preghiera della moschea \u00e8 il luogo in cui oggi sorge la \"Puerta de la Concepci\u00f3n\". Questa porta, rimasta incompiuta, \u00e8 decorata in stile rinascimentale e si distacca dalla parte superiore visigota. A sinistra di questo accesso se ne trova un altro, detto \"Puerta del Lagarto\", riconoscibile per la presenza di una raffigurazione di un coccodrillo. \nIl patio risulta oggi risulta integrato nella struttura della cattedrale. Nel tempo ha subito molte modifiche che lo hanno privato delle sue caratteristiche originarie. Nel 1618 l'ala ovest venne demolita per erigere la \"Chiesa del Tabernacolo\" (nota anche come \"Sagrario\") che diede al recinto la connotazione di notevole carattere religioso. \nOltre alla Chiesa del Tabernacolo, sul patio si affacciano anche la Sagrestia della Cattedrale e la Biblioteca colombina. Fuori dalla biblioteca trova inoltre posto un pulpito del Cinquecento. \nChiesa del Tabernacolo.\nCostruita in stile barocco tra il 1618 e il 1642, la chiesa \u00e8 un edificio a navata unica, sulla quale si affacciano cappelle curate da artisti come Jos\u00e9 de Arce, Pedro Rold\u00e1n e Francisco Dionisio de Ribas. La chiesa \u00e8 dotata inoltre di una cripta che ospita le sepolture di alcuni degli arcivescovi di Siviglia.\nBiblioteca colombina.\nRealizzata nel 1551 per via di un legato testamentario di Fernando Colombo, la biblioteca ospita testi miniati che coprono un arco di tempo dal XII al XV secolo, oltre a incunaboli e scritti di Cristoforo Colombo. "}
{"id": "4706265", "revid": "921573", "url": "https://it.wikipedia.org/wiki?curid=4706265", "title": "Frank Wilcox", "text": "Accreditato anche con il nome Frank R. Wilcox, ha recitato in 200 film dal 1936 al 1971 ed \u00e8 apparso in oltre 120 produzioni televisive dal 1949 al 1973.\nBiografia.\nFrank Wilcox nacque a DeSoto, nel Missouri, il 13 marzo 1907. Frequent\u00f2 l'Universit\u00e0 del Kansas a Lawrence per un anno e nel 1933 si laure\u00f2 al St. Benedict's College di Atchison, Kansas. Wilcox and\u00f2 poi a vivere in a California con i nonni e cominci\u00f2 a lavorare a Pomona. Qui apr\u00ec un'officina di riparazione di pneumatici e contribu\u00ec a creare una compagnia teatrale. Si un\u00ec alla Pasadena Community Playhouse grazie alla quale incontr\u00f2 George Reeves, prima che questi diventasse famoso nelle vesti di Superman. Lui e Reeves recitarono in undici film insieme, divennero grandi amici e Wilcox fu testimone di nozze al matrimonio di Reeves. Durante la seconda guerra mondiale, Wilcox guadagn\u00f2 cinque \"battle stars\". Nel 1960 divenne \"sindaco onorario\" della sua citt\u00e0 di residenza, Granada Hills, California e il sindaco di Los Angeles, Sam Yorty, in data 11 gennaio 1964 proclam\u00f2 il \"Frank Wilcox Day\". Wilcox fece inoltre parte del consiglio di amministrazione dello Screen Actors Guild.\nCominci\u00f2 a recitare per a teatro a Kansas City nel corso degli anni 20. Recit\u00f2 per la prima volta al cinema nel 1936 nel film \"Postal Inspector\" nel ruolo del direttore generale delle poste e in televisione nel 1949 nella serie antologica \"Your Show Time\". Dopo un contratto con la Warner Bros., partecip\u00f2 a numerose produzioni cinematografiche e parallelamente avvi\u00f2 una fruttuosa carriera televisiva come interprete di episodi di serie televisive. Per la televisione, interpret\u00f2, tra gli altri, il ruolo di Beecher Asbury in 20 episodi della serie televisiva \"Gli intoccabili\" dal 1959 al 1963, di John Brewster in 14 episodi della serie \"The Beverly Hillbillies\" dal 1962 al 1966 e di numerosi altri personaggi in molti episodi di serie televisive dagli anni 50 ai primissimi anni 70.\nLa sua ultima apparizione sul piccolo schermo avvenne nell'episodio \"Alethea\" della serie televisiva \"Kung Fu\", andato in onda il 22 marzo 1973, che lo vede nel ruolo del giudice Moon, mentre per il grande schermo l'ultima interpretazione risale al film \"Un papero da un milione di dollari\" del 1971 in cui interpreta un direttore di banca. Mor\u00ec a Granada Hills, in California, il 3 marzo 1974 e fu seppellito al San Fernando Mission Cemetery di Mission Hills. Dal 15 e 16 marzo 2013, ha avuto inizio il Frank Wilcox Film Festival, manifestazione organizzata in onore del noto attore, a De Soto, Missouri, alla cui prima edizione presero parte due delle figlie di Wilcox, Elizabeth von Gremp e Lynda McNamara."}
{"id": "4706266", "revid": "104265", "url": "https://it.wikipedia.org/wiki?curid=4706266", "title": "Campionati mondiali di ginnastica artistica 2013 - Trave", "text": "\u00c8 La prima volta nella storia che due Italiane sono in finale alla trave. Aliya Mustafina, Kyla Ross e Simone Biles, fanno ricorso, ma solo quello delle due Americane viene accettato, e i loro punteggi si alzano rispettivamente di 0,100 e 0,200. "}
{"id": "4706270", "revid": "729019", "url": "https://it.wikipedia.org/wiki?curid=4706270", "title": "Rete tranviaria di A\u010dinsk", "text": "La rete tranviaria di A\u010dinsk (\u0410\u0447\u0438\u043d\u0441\u043a\u0438\u0439 \u0442\u0440\u0430\u043c\u0432\u0430\u0439) \u00e8 la rete tranviaria che serve la citt\u00e0 russa di A\u010dinsk."}
{"id": "4706277", "revid": "287204", "url": "https://it.wikipedia.org/wiki?curid=4706277", "title": "Parco nazionale dell'Haleakala", "text": ""}
{"id": "4706284", "revid": "380453", "url": "https://it.wikipedia.org/wiki?curid=4706284", "title": "Torneo Kurowashiki (maschile)", "text": "Il Torneo Kurowashiki \u00e8 una competizione pallavolistica per club giapponese. Si affrontano i club della V.League Division 1, le migliori quattro formazioni della V.League Division 2, le migliori tre formazioni universitarie e la migliore formazione liceale giapponese."}
{"id": "4706286", "revid": "1498232", "url": "https://it.wikipedia.org/wiki?curid=4706286", "title": "Paesi Bassi al Junior Eurovision Song Contest", "text": "I Paesi Bassi \u00e8 l'unica nazione che ha partecipato a tutte le edizioni della competizione.\nAVROTROS \u00e8 la rete responsabile per l'organizzazione della partecipazione; il brano \u00e8 scelto tramite una selezione nazionale chiamata \"Junior Songfestival\", in cui i partecipanti si presentano con un brano scritto di proprio pugno ed il vincitore viene scelto tramite il televoto.\nI Paesi Bassi hanno vinto la manifestazione nel 2009 con Ralf Mackenbach, che ha interpretato \"Click Clack\"; questa vittoria \u00e8 stata la prima per i Paesi Bassi in una manifestazione dell'Eurovisione da quella ottenuta all'Eurovision Song Contest 1975.\nHa ospitato la manifestazione nel 2007, all'Ahoy di Rotterdam, e nel 2012, facendone cos\u00ec il primo Stato ad ospitarlo due volte in assoluto.\nStoria delle votazioni.\nAl 2020, le votazioni dei Paesi Bassi sono state le seguenti: \nPunti dati\nPunti ricevuti"}
{"id": "4706289", "revid": "729019", "url": "https://it.wikipedia.org/wiki?curid=4706289", "title": "Rete tranviaria di Barnaul", "text": "La rete tranviaria di Barnaul \u00e8 la rete tranviaria che serve la citt\u00e0 russa di Barnaul."}
{"id": "4706297", "revid": "580197", "url": "https://it.wikipedia.org/wiki?curid=4706297", "title": "Associazione Sportiva Fiammamonza Dilettante 2006-2007", "text": "Questa voce raccoglie le informazioni riguardanti la Associazione Sportiva Fiammamonza Dilettante nelle competizioni ufficiali della stagione 2006-2007."}
{"id": "4706304", "revid": "729019", "url": "https://it.wikipedia.org/wiki?curid=4706304", "title": "Battaglia di locus Castorum", "text": "La battaglia di locus Castorum fu uno scontro avvenuto nel 69 durante l'anno dei quattro imperatori fra le forze di Cecina Alieno, luogotenente di Vitellio e quelle di Svetonio Paolino e Mario Celso, dalla parte di Otone. Ci\u00f2 avvenne a 12 miglia da Cremona, in un luogo detto \"dei C\u00e0stori\" (in latino \"\"locus Castorum\" secondo Publio Cornelio Tacito o \"Ad Castoris\"\" secondo Plutarco e Svetonio), dove doveva esserci stato un tempietto dedicato a Castore e Polluce.\nLa presenza della legio I Adiutrix, descritta da Tacito, pu\u00f2 essere un errore dello stesso, in quanto in seguito, in occasione della prima battaglia di Bedriaco, specifica che quest'ultima era la sua prima battaglia, e lo stesso specific\u00f2 Plutarco.\nBattaglia.\nCecina, partito dalla Germania con 30.000 uomini, il cui nucleo centrale era costituito dalla legio XXI Rapax, e giunto in Italia, era angustiato di aver perso l'Assedio di Piacenza e dall'arrivo imminente di Fabio Valente, suo alleato, senza essersi distinto per una qualche vittoria, quindi si affrett\u00f2 a guadagnarsi la sua parte d'onore.\nGiunto nel luogo dei Castori posizion\u00f2 nei boschetti sovrastanti la via gli ausiliari pi\u00f9 animosi ed ordin\u00f2 alla cavalleria di provocare battaglia a Celso e Paolino, poco distanti, per poi fuggire indietro volontariamente ed attirare gli inseguitori nell'imboscata. Informati del piano ordito, Celso e Paolino si prepararono alla battaglia. Presso la strada che conduceva all'imboscata di Cecina, posizionarono sul lato sinistro un reparto della legio XIII, quattro coorti di fanteria e 500 cavalieri ausiliari, sul lato destro la legio I Adiutrix con due coorti ausiliarie ed altri 500 cavalieri. Al centro, sulla via, erano stanziate tre colonne in file serrate di pretoriani, mentre dietro stavano mille cavalieri tratti dalla guardia pretoriana e dagli ausiliari come rinforzo. Celso assunse il comando della cavalleria, Paolino della fanteria.\nLa cavalleria di Cecina provoc\u00f2 il nemico a battaglia, e subito si ritir\u00f2, Celso li insegu\u00ec, per poi trattenerli nei pressi della trappola. Gli ausiliari Vitelliani sbalzarono fuori inconsultamente e, poich\u00e9 Celso avanzava a poco a poco, lo inseguirono fino a cadere loro stessi nella morsa dell'esercito di Celso e Paolino. Si trovarono infatti di fronte la legione, ai fianchi gli ausiliari ed alle spalle la cavalleria che li aveva circondati con una veloce manovra.\nPaolino per\u00f2 non diede subito il segnale di attacco, preferendo misure ponderate rispetto a successi fortuiti e fece riempire i canali di irrigazione che avrebbero potuto essere d'ostacolo ai movimenti delle truppe, fece ripulire la piana dove si trovavano e fece spiegare la linea di combattimento. Grazie a questo indugio i Vitelliani riuscirono a svignarsela nei vigneti ed a rifugiarsi in un piccolo bosco nelle vicinanze. Da qui, inseguendoli la cavalleria pretoriana, sortirono ed uccisero i cavalieri che giunsero prima, fra i quali venne ferito il principe Epifane figlio di Antioco IV di Commagene. Giunse quindi la fanteria otoniana in supporto, e mise in fuga non solo gli ausiliari vitelliani usciti dall'accerchiamento, ma anche i nemici giunti in loro aiuto, poich\u00e9 i rinforzi, insicuri nella loro inferiorit\u00e0 numerica, venivano trascinati via dai fuggitivi davanti a loro. La loro debolezza non era dovuta al numero inferiore degli armati di Cecina, ma dalla decisione di quest'ultimo di non far avanzare le coorti tutte assieme ma una per volta, aumentando cos\u00ec la confusione nel combattimento.\nNell'accampamento intanto era nata una rivolta contro il praefectus castrorum Giulio Grato, accusato di tradimento e di accordo con il fratello, il tribuno Giulio Frontone, che militava fra gli Otoniani. Frontone tuttavia, dopo esser stato destituito dal rango di tribunus cohortis vigilum da Galba e riavuto da Otone questo ruolo, fu sospettato e messo in catene proprio perch\u00e9 suo fratello militava presso i vitelliani. Giulio Grato fu catturato, e nell'accampamento e nei dintorni tale fu la confusione che a giudizio di tutti si sarebbe potuto sconfiggere Cecina e l'intero esercito se Svetonio Paolino non avesse fatto suonare a raccolta. Paolino giudic\u00f2 questo un atto di prudenza, poich\u00e9 i soldati di Vitellio, uscendo freschi dal campo, avrebbero potuto annientare i suoi soldati stanchi dalla lunga marcia. Tale giustificazione fu approvata da pochi, mentre la massa lo giudicava in modo ostile.\nConseguenze.\nQuesta sconfitta, pi\u00f9 che intimorire i vitelliani, li ricondusse alla disciplina. Sia i soldati di Cecina, che attribuiva la colpa della sconfitta ai soldati rivoltosi ed indisciplinati, sia quelli di Flavio Valente, ormai a Pavia. Si smise di disprezzare il nemico e, nella speranza di riconquistare l'onore, ci si sottomise volontariamente ai comandanti."}
{"id": "4706305", "revid": "61051", "url": "https://it.wikipedia.org/wiki?curid=4706305", "title": "Fussballclub Z\u00fcrich Frauen", "text": "Il Fussballclub Z\u00fcrich Frauen, citato anche nella sua forma contratta FC Z\u00fcrich Frauen o FCZ Frauen e indicato in Italia semplicemente come Zurigo, \u00e8 una squadra di calcio femminile svizzera con sede nella citt\u00e0 di Zurigo, sezione femminile dell'omonimo club di calcio maschile. Milita in Women's Super League, massima serie del campionato svizzero di calcio femminile, fin dalla prima edizione, disputata nel 1970-1971. Ha vinto 22 volte il titolo nazionale e 14 volte la Coppa Svizzera.\nStoria.\nNel 1968 venne fondata il D.C.F. Z\u00fcrich, primo club di calcio femminile di Zurigo e della Svizzera, ma che venne sciolto pochi anni dopo. Il 24 aprile 1970 venne fondata la sezione femminile della S.V. Seebach, squadra di calcio maschile fondata nel 1916 nel quartiere zurighese di Seebach. Il club venne iscritto al primo campionato svizzero di calcio femminile nella stagione 1970-1971. Nella stagione 1979-1980 conquist\u00f2 il suo primo titolo nazionale, confermandosi anche nelle tre stagioni successive. Dal 1978 al 1981 il club venne invitato a partecipare a un torneo internazionale di calcio femminile organizzato a Taiwan, senza riuscire mai a finire tra le prime quattro. Nella stagione 1980-1981 vinse anche la sua prima coppa nazionale. Complessivamente, dal 1970 al 2005 il club ha vinto 12 campionati e 7 Coppe Svizzera.\nNel 2005 la sezione femminile venne resa indipendente dalla S.V. Seebach e la nuova societ\u00e0, guidata da Tatjana H\u00e4nni, cambi\u00f2 denominazione in F.F.C. Z\u00fcrich Seebach. Tra il 2005 e il 2008 il club ha conquistato l'ottava Coppa Svizzera ed il tredicesimo titolo nazionale.\nNell'estate del 2008 il club viene fuso a livello societario con la squadra maschile della citt\u00e0 e il nome della squadra venne cos\u00ec cambiato in F.C. Z\u00fcrich Frauen. Grazie al campionato vinto l'anno precedente il nuovo club partecip\u00f2 per la prima volta alla UEFA Women's Cup nell'edizione 2008-2009: super\u00f2 la prima fase a gironi, ma venne poi eliminato nella seconda fase a gironi, perdendo tutte e tre le partite del girone contro , Olympique Lione e Neulengbach. Dal 2009 al 2018 il club ha vinto nove campionati, arrivando secondo nella stagione 2016-2017, ma ottenendo lo stesso l'ammissione alla UEFA Women's Champions League per il contestuale ritiro delle campionesse del Neunkirch. In UEFA Women's Champions League ha ottenuto come miglior risultato il raggiungimento degli ottavi di finale, conseguito in tre edizioni: nel 2013-2014 eliminato dal Barcellona, nel 2014-2015 eliminato dal Glasgow City, nel 2016-2017 eliminato dall'Olympique Lione. Nella stagione 2017-2018 il club ha vinto il campionato nazionale per la ventunesima volta.\nOrganico.\nRosa 2020-2021.\nRosa e ruoli come da sito ufficiale, numeri di maglia dal sito \"soccerdonna.de\", aggiornati al 29 agosto 2019.\nRosa 2019-2020.\nRosa e ruoli come da sito ufficiale, numeri di maglia dal sito \"soccerdonna.de\", aggiornati al 29 agosto 2019."}
{"id": "4706309", "revid": "287204", "url": "https://it.wikipedia.org/wiki?curid=4706309", "title": "Micrococcus", "text": "Micrococcus \u00e8 un genere di batteri appartenente alla famiglia Micrococcaceae.\nDescrizione.\nSono batteri coccici, gram positivi, risultanti positivi al test della catalasi.\nRientrano nella categoria degli aerobi obbligati, quindi necessitano di ossigeno per lo svolgimento delle loro funzioni e il mantenimento in vita.\nTassonomia.\nSono riconosciute le seguenti specie:"}
{"id": "4706310", "revid": "1516566", "url": "https://it.wikipedia.org/wiki?curid=4706310", "title": "Poza Rica", "text": "Poza Rica, ufficialmente Poza Rica de Hidalgo, \u00e8 una citt\u00e0 del Messico situata nel nord dello stato di Veracruz. Al censimento del 2005 possedeva una popolazione di 181.438 abitanti."}
{"id": "4706313", "revid": "536103", "url": "https://it.wikipedia.org/wiki?curid=4706313", "title": "Micrococco", "text": ""}
{"id": "4706316", "revid": "729019", "url": "https://it.wikipedia.org/wiki?curid=4706316", "title": "Remigio Raimondi", "text": "Biografia.\nSi laurea in Medicina e Chirurgia presso l\u00b4Universit\u00e0 Federico II di Napoli nel 1971, specializzandosi in \"Malattie nervose e mentali\" e Neurologia sotto la guida di Dargut Kemali, orientando i suoi interessi verso la fenomenologia e la psicopatologia clinica tedesca e francese. \nSeguendo l'indirizzo ideologico di Franco Basaglia, comincia a lavorare giovanissimo nel manicomio e nel carcere-fortezza di Volterra, dove avvia un lavoro pionieristico teso a restituire dignit\u00e0 sociale ai reclusi e ai sofferenti psichici, successivamente a Pisa e a Nocera Inferiore. Continua successivamente la sua attivit\u00e0 quale medico dirigente presso l'ospedale psichiatrico di Volterra, rivoluzionando la scena terapeutica tradizionale con l\u00b4introduzione di metodi e criteri mutuati dal teatro sperimentale (\u00e8 di allora la collaborazione di Raimondi con il \u201cPiccolo Teatro\u201d di Pontedera). Il felice connubio fra teatro e follia apre le porte del manicomio volterrano a personaggi importanti della scena teatrale del momento. Quale primario ospedaliero e territoriale di Massa e Carrara promuove la formazione di gruppi di aiuto per alcolisti e la realizzazione dell'Associazione di Auto-aiuto e Mutuo aiuto psichiatrico e progetta l\u00b4istituzione del \"Testamento Psichiatrico\", seguito dalla creazione di una nuova figura professionale: il Facilitatore Sociale, grazie alla quale cittadini con disagio mentale in virt\u00f9 delle loro esperienze di sofferenza vengono formati per aiutare nei percorsi di emancipazione e di affrancamento altri sofferenti; questa missione in campo sociale ha promosso la formazione di diverse cooperative sociali dedicate (\"Foglia del Te\", \"Pegaso Blu\") e del consolidamento territoriale delle Residenze psichiatriche, gi\u00e0 teorizzate da Basaglia. Ha collaborato con l\u00b4Universit\u00e0 di Pisa come professore a contratto, \u00e8 stato segretario regionale toscano della Societ\u00e0 Italiana di Psichiatria e un medico rivoluzionario di trincea. Uomo di solida ispirazione cristiana (figlio spirituale di Carlo Carretto, Ernesto Balducci e Davide Maria Turoldo), Raimondi fu attivo anche sotto il profilo politico.\nCome ultimo suo impegno per i sofferenti psichici, Raimondi ha promosso e sostenuto la realizzazione della Rete Regionale Toscana Utenti, ora diventata Rete Nazionale.\nRaimondi, autore di diverse opere di narrativa e di pubblicazioni scientifiche sulla salute mentale, docente di psichiatria all'Istituto Studi e Ricerche di Pastoral Counseling di Camaiore, visiting professor e animatore di molte iniziative di auto-aiuto e promozione comunitaria. Si spegne a Massa nell\u00b4aprile 2012."}
{"id": "4706319", "revid": "247222", "url": "https://it.wikipedia.org/wiki?curid=4706319", "title": "Entrance", "text": "Entrance \u00e8 il primo album di Edgar Winter (fratello albino del pi\u00f9 noto Johnny Winter) pubblicato dalla Epic Records nel novembre del 1970 e prodotto dallo stesso musicista."}
{"id": "4706322", "revid": "580197", "url": "https://it.wikipedia.org/wiki?curid=4706322", "title": "Associazione Sportiva Fiammamonza Dilettante 2007-2008", "text": "Questa voce raccoglie le informazioni riguardanti la Associazione Sportiva Fiammamonza Dilettante nelle competizioni ufficiali della stagione 2007-2008.\nRosa.\nRosa e ruoli tratti dal sito \"Football.it\"."}
{"id": "4706324", "revid": "21880", "url": "https://it.wikipedia.org/wiki?curid=4706324", "title": "Himatione sanguinea fraithii", "text": ""}
{"id": "4706332", "revid": "124323958", "url": "https://it.wikipedia.org/wiki?curid=4706332", "title": "Archimede Bresciani", "text": "Biografia.\nConosciuto anche come Archimede Bresciani da Gazoldo, il pittore nacque in realt\u00e0 a Redondesco il 29 luglio del 1881. Il suo talento era stato davvero spontaneo e precocissimo. A soli diciassette anni affrescava la facciata della parrocchiale di Gazoldo degli Ippoliti. \u00c8 certo che diciottenne, alla fine dell\u2019Ottocento, si fosse gi\u00e0 trasferito a Milano per lavorare presso un ebanista (i rudimenti di quell\u2019arte li aveva appresi dal padre) e frequentare i corsi serali come intagliatore presso la Scuola Superiore d\u2019Arte Applicata all\u2019Industria. Successivamente, nel 1906, decise di iscriversi all\u2019Accademia di Belle Arti di Brera, dove segu\u00ec in particolare i corsi di Cesare Tallone. La recente monografia a lui dedicata (Archimede Bresciani da Gazoldo: \"dall\u2019emozione divisionista al rigore espressivo novecentista, Mantova, il Rio, 2021)\" presenta un protagonista dell\u2019arte nell\u2019Italia della prima met\u00e0 del XX secolo. \u00a0Il pittore visse principalmente a Milano, partecipando attivamente alla temperie culturale del capoluogo. Espose in rassegne di assoluto prestigio, con una partecipazione pressoch\u00e9 costante alle iniziative della \"Permanente\" e della Biennale di Venezia. Partecip\u00f2 all\u2019\"Expo\" di Parigi del 1937 e, nel 1939, alla Quadriennale di Roma. Nel 1940, a un anno dalla morte, la Biennale lo celebr\u00f2 con una \u201csala omaggio\u201d.\nInterprete, a inizio secolo, dell\u2019eredit\u00e0 di Segantini tra i \u201csecondi divisionisti\u201d, dopo la Grande Guerra fu influenzato dal \u201critorno all\u2019ordine\u201d e dalla svolta novecentista di Margherita Sarfatti. Negli anni Trenta ritrov\u00f2 nella tavolozza schiarita, in una fresca e rapida immediatezza del racconto del paesaggio, un fare assai pi\u00f9 autonomo, tenendosi a distanza sia dal classicismo sarfattiano sia dalla retorica fascista. \nNella monografia, si ripercorre, la complessa vicenda umana e artistica di Archimede attraverso lettere e documenti (perlopi\u00f9 inediti), cataloghi d\u2019epoca e articoli in quotidiani e riviste: emerge cos\u00ec un ruolo da protagonista del suo tempo che troppo a lungo gli \u00e8 stato negato.\nMor\u00ec a Milano la domenica del 9 luglio del 1939.\nIl Museo d'Arte Moderna e Contemporanea dell'Alto Mantovano di Gazoldo, sua citt\u00e0 di natali elettivi (la casa dei genitori si trovava a San Fermo di Gazoldo degli Ippoliti), ha dedicato all'artista una speciale sezione.\nOpere.\n\"Processione a San Fermo\", 1909\nolio su tela, cm 104x200 (collezione Mam) \n\"Ritratto di gentiluomo\", 1913\nolio su tela, cm 116x119 (collezione Mam)\n\"Attendendo l\u2019eroe\", 1919-1920\nolio su tavola, cm 250\u00d7200 cm (collezione Mam) \n\"Lo scialle spagnolo,\" 1924\nolio su tavola, cm 207\u00d7145 (collezione Mam) \n\"Signora con collana verde\" (\"Ritratto di mia moglie\"), 1930\nolio su tela, cm 64,5\u00d777 (collezione Mam)\n\"Ritratto di donna\", 1931\npastello su carta, cm 50x30 (collezione Mam)\n\"Autoritratto\", 1931\nolio su tela, cm 66x58 (collezione Mam) \n\"Fienagione a San Fermo\", 1933 \nolio su tela, cm 80x100 (collezione Mam) \n\"Autoritratto\", 1933\npastello su carta, cm 32x22 (collezione Mam) \n\"La mietitura\", 1939\nolio su tela, cm 70\u00d7100 (collezione Mam) \n\"L\u2019incompiuta\", 1939\nolio su tela, cm 60x80 (collezione Mam) \n\"Ritratto di Lucia Nodari Pesenti\", 1904\nolio su tela, cm 55 x 44 (Comune di Mantova, Musei Civici)\n\"Stendendo i panni\", ante 1910\npastello su carta, cm 45x60 (Cavriana, collezione privata) \n\"Ritratto di bambina\", 1910 \npastello su carta, cm 57x45 (Mantova, collezione privata) \n\"Sera d\u2019inverno\", 1910\nolio su tela, cm 136x184,5 (Milano, collezione Accademia di Belle Arti di Brera)\n\"Autoritratto\", 1910 \npastello su carta, cm 56x76 (Mantova, collezione Venturini) \n\"Veduta di Edolo\", 1910\nolio su tavola, cm 17x20 (Milano, collezione privata, courtesy Quadreria dell\u2019\u2019800,) \n\"Rose\", 1910 \nolio su tavola, cm 80x52 (Mantova, collezione Sartori) \n\"Ritratto del conte Alessandro Magnaguti\", 1912\nolio su tavola, cm 50x50 (Genova, collezione privata,)\n\"Ritratto del barone Luigi De Moll\", 1912\nolio su tavola, cm 133x100 (Viadana, collezione privata) \n\"Ritratto di Kiki Palmer bambina\", 1912\nolio su tavola, cm 43x42 (San Fermo, collezione privata)\n\"Sorge il Sole\", 1913 \nolio su tavola, cm 78x59 (Mantova, collezione privata) \n\"Baita in montagna\", 1913 \nolio su tavola, cm 60x78 (San Giorgio Bigarello, collezione privata) \n\"Vecchio ponte di San Giorgio\", 1913 \nolio su tavola, cm 42x60 (Redondesco, collezione privata) \n\"Notturno sul ponte di San Giorgio\", 1913 \nolio su tavola, cm 54x76 (Curtatone, collezione Savazzi) \n\"Alba sul Bernina,\" 1915\nolio su tavola, cm123x172 (Piacenza, collezione privata) \n\"Alba luminosa\", 1918 \nolio su tavola, cm 118x166 \n(Milano, collezione privata, courtesy Quadreria dell\u2019\u2019800) \n\"Fanciullo\", ca. 1918\nolio su tela, cm 31,5 x 39,5 (Mantova, collezione privata) \n\"Ritorno dal pascolo\", ante 1920\nolio su tela, cm 81\u00d7120 (Curtatone, collezione privata) \n\"Ritratto di mio padre\", ante 1920\nolio su tela, cm 95,5x81,5 (Comune di Mantova, Musei Civici) \n\"Al pascolo (Pontresina),\" 1921 \nolio su tavola, cm 84x137 (Brescia, collezione privata) \n\"Nel Castagneto,\" 1920\nolio su tela, cm 50x70 (Marmirolo, collezione privata) \n\"La Pieve di Cavriana,\" 1921\ncm 43,5x60, olio su tavola (Marmirolo, collezione privata) \n\"Omaggio a Segantini\", 1922 ca.\nolio su tavola, cm 57x187 (Gazoldo degli Ippoliti, collezione Associazione Postumia) \n\"Matilde e la melagrana,\" 1922 \nolio su tavola, cm 70x49 cm (Gazoldo degli Ippoliti, collezione privata) \n\"Castello Gonzaga nella nebbia\", 1922\nolio su tavola, cm 55x72 (collezione Gianni Olindo Portioli) \n\"La Fanciulla dormiente\", 1923\nolio su tavola, cm 28x44 \n(Mantova, collezione privata) \n\"La Maddalena\", 1924\nolio su tavola, cm 77x59 (collezione Paolo Corbellani)\n\"Santa Maria Maddalena penitente\" 1925 \npastello su cartone, cm 76x57 \n\"Autoritratto con dedica\", 1924\ndisegno su carta, cm 30x19 \n(Curtatone, collezione privata) \n\"Natura morta con vetri e cachi,\" 1925\nolio su tavola, cm 55x71\n(Pietole, collezione privata) \n\"Natura morta con orologio,\" 1926\nolio su tavola, cm 55x71(Pietole, collezione privata)\n\"Ritratto di signora in nero\", 1927\nolio su tavola, cm 93x67 (Mantova, collezione privata) \n\"Natura floreale (Rose),\" 1929\nolio su tela, cm 96x75 (Milano, collezione Arte \u2013 Moda)\n\"Ritratto di gentiluomo\", 1929\nolio su tela, cm 75x59,5 \n(Porto Mantovano, collezione privata) \n\"La merenda ai contadini\", 1930\nolio su tela, cm 90,5x70 \n\"Natura morta (Interno di casa mia)\", 1931 \nolio su tela, cm 87,5x87,5 \n\"Le peonie,\" 1931\nolio su tavola, cm 46x60 (Piacenza, collezione privata) \n\"Viareggio, veliero in cantiere\", 1932\ncm 90x70, olio su tavola (Milano, collezione privata) \n\"Ponte Visconteo a Borghetto\", 1933\nolio su tela, cm 68x88 (Mantova, collezione privata) \n\"Il colloquio (Corte Ca\u2019 Lunga a San Fermo)\", 1933\nolio su tela, cm 100x100 (Mantova, collezione privata) \n\"Il cancello blu\", 1934 \nolio su tela, cm 78x120 \n(collezione Fondazione Banca Agricola Mantovana) \n\"Cascina Mantovana,\" 1934 \nolio su tela, cm 70x100 (Marmirolo, collezione privata) \n\"Strada a Redondesco\", 1935\nolio su tela, cm 100\u00d780 \n(collezione Fondazione Banca Agricola Mantovana) \n\"La vendemmia,\" 1935 \ndisegno, cm 98x68 \n\"Ritratto della moglie Elsa\", 1935\npastello su cartone, cm 60x55\n\"Rustico\" (\"interno portico\"), 1936\nolio su tavola, cm 57,5x66\n\"Neve in periferia\", 1936\nolio su tela, cm 57x74 (Cavriana, collezione privata) \n\"La Parrocchiale di San Fermo innevata\", 1935\nolio su tela, cm 60x80 (Piubega, collezione Pelladoni-Zinetti) \n\"Neve su San Marco a Milano\",1937\nolio su tela, cm 63x73 (San Fermo, collezione privata) \n\"La modella,\" 1937\nolio su tela, cm 61x46\n(Piubega, collezione Pelladoni Zinetti) \n\"Dalie,\" 1937\nolio su tela, cm 90x70 \n(Mantova, collezione Paolo Corbellani) \n\"Barche a Viareggio\", 1937\nolio su tavola, cm 70x50\n(Modena, collezione privata) \n\"Natura morta con carciofi,\" 1939\nolio su tela, cm 45x60 \n(Mantova, collezione Gianni Olindo Portioli) \n\"Nudo femminile (la moglie),\" 1939 ca.\nolio su tavola, cm47,5x33 \n(Mantova, collezione Gianni Olindo Portioli) \n\"Ritratto della Madre\" (\"Rosa Pinfari\"), 1939\nolio su tela, 58x43 (San Fermo, collezione privata)\n\"La modella\", 1939\nolio su tela, cm 60x40 \n(Gazoldo degli Ippoliti, collezione privata) \n\"La Torre Matilde e il porto di Viareggio,\" 1935\nolio su tavola, cm 60x80\n(Piacenza, collezione privata) \n\"Sorge il Sole\", 1913\nolio su tavola, cm 78x59 "}
{"id": "4706333", "revid": "110157", "url": "https://it.wikipedia.org/wiki?curid=4706333", "title": "Universit\u00e0 del Maryland, College Park", "text": "La University of Maryland, College Park (anche nota come The University of Maryland, UM, UMD o UMCP) \u00e8 un'universit\u00e0 statunitense situata a College Park, nel Maryland. Venne fondata nel 1856 durante la presidenza di Franklin Pierce come Maryland Agricultural College, e il nome rimase fino al 1916; divenne poi Maryland State College fino al 1920, anno in cui assunse l'attuale denominazione.\nSport.\nIl nome delle squadre sportive universitarie, che partecipano ai campionati NCAA Division I, \u00e8 \"Terrapins\".\nPallacanestro.\nLa squadra di basket ha vinto la Coppa Intercontinentale 1974, sconfiggendo in finale la Pallacanestro Varese.\nFootball americano.\nLa squadra di football americano ha vinto un campionato NCAA, nel 1953."}
{"id": "4706335", "revid": "1442080", "url": "https://it.wikipedia.org/wiki?curid=4706335", "title": "Campionati mondiali di ginnastica artistica 2013 - Volteggio femminile", "text": "L'Olandese Chantysha Netteb subisce un infortunio al ginocchio dopo il primo salto, ed \u00e8 costretta a lasciare il campo gara."}
{"id": "4706342", "revid": "617444", "url": "https://it.wikipedia.org/wiki?curid=4706342", "title": "Duomo di Marsico Nuovo", "text": ""}
{"id": "4706345", "revid": "365417", "url": "https://it.wikipedia.org/wiki?curid=4706345", "title": "Dimitri Illarionov", "text": " \nHa studiato presso il Conservatorio di Mosca \"P. I. \u010cajkovskij\" e alla \"Gnessin Russian Academy of Music\", ricevendo anche gli insegnamenti del maestro Nikita Koshkin. Ha vinto un gran numero di conscorsi e festival internazionali - fra cui il \"Concorso Internazionale di Chitarra Classica \"Michele Pittaluga\"\" di Alessandria (2007) e il \"International \"Andr\u00e9s Segovia\" Classical Guitar Competition\" di Almu\u00f1\u00e9car (2009) - imponendosi come uno dei talenti pi\u00f9 in vista nel panorama chitarristico mondiale. I suoi tour concertistici hanno fatto tappa in gran parte dell'Europa, negli Stati Uniti, in Canada e in Giappone. Particolarmente ricca \u00e8 la sua proposta di opere orchestrali con chitarra solista.\nIl compositore italiano Angelo Gilardino gli ha dedicato il concerto \"Star of the morning\" per chitarra, violoncello e orchestra. Nikita Koshkin gli dedic\u00f2 un \"Concerto Grosso\" per chitarra e orchestra."}
{"id": "4706349", "revid": "144796", "url": "https://it.wikipedia.org/wiki?curid=4706349", "title": "Grigorij Ivanovi\u010d Gagarin", "text": "Biografia.\nEra il secondogenito del principe Ivan Sergeevi\u010d Gagarin, figlio di Sergej Vasil'evi\u010d Gagarin, e di sua moglie, la principessa Marija Alekseevna Volkonskaja. Era un cugino del decabrista Michail Michajlovi\u010d Nary\u0161kin, Margaret Michajlovna Nary\u0161kina e Vladimir Alekseevi\u010d Musin-Pu\u0161kin, Nikolaj Sergeevi\u010d Gagarin, Sergej Sergeevi\u010d Prokof'ev, F\u00ebdor F\u00ebdorovi\u010d Gagarin, Vera F\u00ebdorovna Gagarina, Pavel Pavlovi\u010d Gagarin e molti altri.\nStudi\u00f2 presso l'Universit\u00e0 di Mosca.\nCarriera.\nNel giugno 1797 entr\u00f2 al servizio come cadetto nel Collegio degli Affari Esteri, e l'anno successivo, come traduttore, ha servito negli archivi di Mosca. Nel 1802 inizi\u00f2 la sua carriera di diplomatico a Vienna, e tre anni pi\u00f9 tardi, a Costantinopoli.\nDurante la guerra contro la Francia (1806-1807), \u00e8 stato comandante in capo generale della cavalleria del barone Levin August von Bennigsen.\nNell'ottobre dello stesso anno \u00e8 stato nominato segretario all'ambasciata di Parigi. Nel mese di aprile 1809 ritorn\u00f2 a San Pietroburgo, dove nel mese di ottobre 1810 entr\u00f2 nel Ministero delle finanze.\nNel gennaio 1811 divenne consigliere di Stato. Nel gennaio 1816 visse, con la sua famiglia, in Italia, Francia, Svizzera e Germania.\nNel 1822 torn\u00f2 alla carriera diplomatica, essendo stato nominato nel mese di aprile di quell'anno consigliere dell'ambasciatore a Roma, carica che mantenne fino al mese di aprile 1832, quando si trasfer\u00ec alla corte bavarese, carica che mantenne fino alla morte.\nNel 1827 divenne membro onorario dell'Accademia Imperiale delle Arti.\nMatrimonio.\nNel 1809 spos\u00f2 Ekaterina Petrovna Sojmonova (1790-1873), figlia del senatore P\u00ebtr Aleksandrovi\u010d Sojmonov. Ebbero cinque figli:\nMorte.\nMor\u00ec il 12 febbraio 1837 a Monaco di Baviera."}
{"id": "4706353", "revid": "110157", "url": "https://it.wikipedia.org/wiki?curid=4706353", "title": "Maryland Terrapins (pallacanestro maschile)", "text": "I Maryland Terrapins sono la squadra di pallacanestro della University of Maryland, College Park, con sede proprio a College Park (Maryland), nel Maryland. Dal primo luglio 2014 hanno lasciato la Atlantic Coast Conference per la Big Ten Conference della NCAA Division I.\nNel palmar\u00e8s dei \"Terrapins\" figura la vittoria nel campionato NCAA 2002, nonch\u00e9 il successo nella Coppa Intercontinentale 1974. A livello individuale, l'unico cestista dei Terrapins ad aver vinto il Naismith College Player of the Year \u00e8 stato Joe Smith (nel 1995), che insieme a John Lucas rappresentano le uniche prime scelte NBA (rispettivamente nel 1995 e nel 1976)."}
{"id": "4706354", "revid": "268129", "url": "https://it.wikipedia.org/wiki?curid=4706354", "title": "Societ\u00e0 Sportiva R.I.A.C. Fiamma Monza 1985", "text": "Questa voce raccoglie le informazioni riguardanti la Societ\u00e0 Sportiva R.I.A.C. Fiamma Monza nelle competizioni ufficiali della stagione 1985, in cui si laure\u00f2 Campione d'Italia nel Campionato Primavera.\nRosa.\n\"Rosa aggiornata alla fine della stagione\".\nSquadra Primavera.\n\"Rosa aggiornata alla fine della stagione\"."}
{"id": "4706356", "revid": "478814", "url": "https://it.wikipedia.org/wiki?curid=4706356", "title": "Maha Thammarachathirat", "text": ""}
{"id": "4706363", "revid": "921573", "url": "https://it.wikipedia.org/wiki?curid=4706363", "title": "Walter Sande", "text": "Ha recitato in oltre 170 film dal 1937 al 1971 ed \u00e8 apparso in oltre 80 produzioni televisive dal 1951 al 1972.\nBiografia.\nWalter Sande nacque a Denver, in Colorado, il 9 luglio 1906, ma crebbe nell'Oregon. Studi\u00f2 musica per diversi anni nel corso della sua giovinezza e dopo il college mise in piedi un proprio gruppo musicale. Dopo aver lavorato come direttore musicale per la 20th Century Fox, cominci\u00f2 a partecipare, in piccoli ruoli, a diverse produzioni cinematografiche.\nFu accreditato per la prima volta nel 1937 nel film \"Tenth Avenue Kid\" nel ruolo del detective Faber mentre in televisione debutt\u00f2 nella serie western \"Il cavaliere solitario\" (nel ruolo dello sceriffo Taylor). Interpret\u00f2 poi il ruolo del capitano Horatio Bullwinkle in 21 episodi della serie televisiva \"The Adventures of Tugboat Annie\", di Papa Holstrum in 12 episodi della serie \"The Farmer's Daughter\" dal 1963 al 1966 e numerosi altri personaggi in molti episodi di serie televisive dagli anni 50 ai primissimi anni 70, tra personaggi minori, ruoli secondari e partecipazioni da \"guest star\".\nLa sua ultima apparizione sul piccolo schermo avvenne nell'episodio \"Extortion\" della serie televisiva \"Adam-12\", andato in onda il 15 settembre 1971, che lo vede nel ruolo del proprietario di un cantiere navale, mentre per il grande schermo l'ultima interpretazione risale al film \"Una scommessa in fumo\" del 1971 in cui interpreta un produttore di tabacco. Mor\u00ec a Chicago, in Illinois, il 22 novembre 1971, all'et\u00e0 di sessantacinque anni per un infarto."}
{"id": "4706367", "revid": "436907", "url": "https://it.wikipedia.org/wiki?curid=4706367", "title": "Essential (CCCP - Fedeli alla linea)", "text": "Essential \u00e8 una raccolta del gruppo musicale italiano CCCP - Fedeli alla linea, pubblicata il 24 aprile 2012.\nDescrizione.\nLa raccolta contiene una selezioni di brani tratti dalla discografia del gruppo italiano degli anni ottanta, rimasterizzata nel 2008. \u00c8 stata pubblicata in formato CD dalla EMI nel 2012."}
{"id": "4706370", "revid": "4175", "url": "https://it.wikipedia.org/wiki?curid=4706370", "title": "Rifugio Duca degli Abruzzi (Gran Sasso)", "text": "Il rifugio Duca degli Abruzzi \u00e8 un rifugio, situato a , nell'appennino abruzzese, nel versante aquilano del massiccio del Gran Sasso d'Italia, sulla cresta del Monte Portella.\nStoria.\nCostruito nel 1908 dalla sezione del Club Alpino Italiano di Roma, nel corso degli anni \u00e8 stato pi\u00f9 volte ammodernato, e nel 2007, completamente ristrutturato; \u00e8 dedicato a Luigi Amedeo di Savoia-Aosta (1873-1933), duca degli Abruzzi, alpinista ed esploratore italiano.\nDescrizione.\nAccessibilit\u00e0.\nSecondo rifugio per altezza del Gran Sasso dopo il Rifugio Franchetti, con vista sul versante meridionale verso Campo Imperatore e sul versante settentrionale verso Campo Pericoli, \u00e8 raggiungibile solo a piedi con 40 minuti di facile cammino da Campo Imperatore, a sua volta collegato a valle tramite la funivia del Gran Sasso. In alternativa si pu\u00f2 raggiungere il rifugio da Prati di Tivo (TE), a nord, con una traversata di circa 4 ore.\nServizi.\nHa una capienza di 24 posti letto, dispone di un locale invernale ed \u00e8 dotato di impianto di riscaldamento, servizi, energia elettrica da rete e di acqua non potabile."}
{"id": "4706374", "revid": "339392", "url": "https://it.wikipedia.org/wiki?curid=4706374", "title": "China Study", "text": ""}
{"id": "4706379", "revid": "1498232", "url": "https://it.wikipedia.org/wiki?curid=4706379", "title": "Fred. Olsen Cruise Lines", "text": "La Fred. Olsen Cruise Lines Ltd. \u00e8 una compagnia di navigazione britannica con sede a Ipswich nel Regno Unito ed \u00e8 succursale del gruppo norvegese Fred Olsen &amp; Co. con sede ad Oslo, fondato nel 1848 da Petter Olsen (1821\u20131899). Il figlio Thomas Frederik (1857\u20131933) trasform\u00f2 una piccola compagnia di navigazione con pochi natanti in un gruppo di societ\u00e0 di trasporti e costruzioni navali di livello internazionale.\nNel luglio 2020 viene annunciato l'acquisto delle ex navi Holland America Line \"Amsterdam\" e \"Rotterdam\" per $ 37 milioni con consegna nel settembre 2020. "}
{"id": "4706380", "revid": "61882937", "url": "https://it.wikipedia.org/wiki?curid=4706380", "title": "Alessandra Tornimparte", "text": ""}
{"id": "4706396", "revid": "339392", "url": "https://it.wikipedia.org/wiki?curid=4706396", "title": "Red River Delta", "text": ""}
{"id": "4706402", "revid": "767487", "url": "https://it.wikipedia.org/wiki?curid=4706402", "title": "Tinakenk\u00e4tytt\u00f6", "text": "Tinakenk\u00e4tytt\u00f6 \u00e8 un album di Kaija Koo, pubblicato nel 1999."}
{"id": "4706403", "revid": "247222", "url": "https://it.wikipedia.org/wiki?curid=4706403", "title": "Edgar Winter's White Trash", "text": "Edgar Winter's White Trash \u00e8 il secondo album di Edgar Winter ed il primo con il suo gruppo, \"White Trash\", il disco fu pubblicato dalla Epic Records nel 1971 e prodotto da Rick Derringer.\nL'album si piazz\u00f2 al numero 111 delle classifica statunitense Billboard mentre il singolo \"Keep Playin' That Rock and Roll\" al numero 70."}
{"id": "4706419", "revid": "740722", "url": "https://it.wikipedia.org/wiki?curid=4706419", "title": "Canzoni della notte e della controra", "text": "Canzoni della notte e della controra \u00e8 il primo album in studio da solista del cantautore italiano Umberto Palazzo, pubblicato il 20 ottobre 2011.\nIl disco.\nL'album \u00e8 costituito da 8 brani e caratterizzato da un cantautorato etnico-alternativo, lontano dalle sue precedenti produzioni. A questo disco collaborano Sandra Ippoliti e Tying Tiffany, oltre a cantanti e musicisti come Luca D'Alberto (violectra) Gianluca Schiavon (batteria, solo in \"Acchiappasogni\").\nNel luglio del 2012, Umberto Palazzo riceve il Premio Lunezia per il valore musicale-letterario di \"Canzoni della notte e della controra\". Il disco ha ricevuto consensi positivi dalla critica di settore. La canzone \"Aloha\" era stata gi\u00e0 edita ne \"Il fiore dell'agave\" (2005), terzo disco del Santo Niente."}
{"id": "4706425", "revid": "1573940", "url": "https://it.wikipedia.org/wiki?curid=4706425", "title": "Chiesa dei Santi Fermo e Rustico (Carpaneto)", "text": "La chiesa parrocchiale di Carpaneto \u00e8 un edificio di culto dedicato ai santi Fermo e Rustico, patroni della citt\u00e0, a ricordo del loro martirio avvenuto a Verona il 9 agosto 304.\nStoria.\nDella presenza della pieve a Carpaneto si ha gi\u00e0 notizia intorno all'anno Mille da antiche pergamene longobarde in cui si parla della chiesa di San Fermo e che sono custodite negli archivi del Duomo di Piacenza. Al XV secolo questo periodo risalgono alcuni degli affreschi conservati tuttora al suo interno, mentre altri, in particolare quelli della cappella della Madonna del Rosario, appartengono al XVIII secolo. \nTra il 1911 e il 1913 \u00e8 stata costruita la nuova torre campanaria a fianco della facciata della chiesa e dotata di un concerto campanario di cinque campane, in Fa maggiore; il campanile vecchio non venne demolito, ma adibito a sagrestia. Nel 1950 si \u00e8 reso necessario allungare di un'arcata il tempio con il rifacimento della facciata per andare a formare un corpo unico con la nuova torre. Ulteriori modifiche e restauri vennero infine realizzati a cadenza decennale a partire dagli anni '50.\nDescrizione.\nLa facciata risale agli anni '50, la lunetta sopra il portone centrale \u00e8 decorata da una terracotta dello scultore locale Rinello Brusi raffigurante san Fermo e i simboli a lui tradizionalmente legati (l'elmo e la spada per il suo essere un soldato romano e la palma per la sua morte da martire). Il rosone centrale, diviso in otto spicchi, rappresenta il giorno veniente con al centro l'agnello seduto vincitore con il libro dai sette sigilli. Nelle due finestre al di sopra delle porte laterali sono raffigurati i santi Fermo e Pietro.\nLe volte della navata centrale presentano un ciclo di affreschi dedicati ai santi Fermo e Rustico risalenti alla fine del '500/inizio del '600. Gli affreschi ritraggono: San Fermo che dona pane ai poveri, San Fermo che illustra il Vangelo, Fermo e Rustico che rifiutano di abiurare la religione cristiana di fronte all'imperatore Massimiano, i due santi in carcere, una tavola imbandita dagli angeli e l'ultima, la fallita decapitazione, seguita dal fallito rogo ed infine dalla decapitazione dei due martiri."}
{"id": "4706427", "revid": "1543377", "url": "https://it.wikipedia.org/wiki?curid=4706427", "title": "Discografia di Kaija Koo", "text": "Questa pagina contiene l'intera discografia di Kaija Koo dalle origini fino ad ora."}
{"id": "4706430", "revid": "416175", "url": "https://it.wikipedia.org/wiki?curid=4706430", "title": "Episodi di American Dad! (nona stagione)", "text": "La nona stagione di \"American Dad!\" \u00e8 stata trasmessa negli Stati Uniti dal 30 settembre 2012 al 12 maggio 2013 sull'emittente Fox.\nIn Italia, la stagione \u00e8 stata trasmessa dall'11 settembre 2013 al 2 febbraio 2014 su Italia 2.\nAmore stile American Dad.\nRoger apre un lounge bar in soffitta e scrittura Hayley come cantante, se ne innamora e finisce per rapirla. Ma quando lei gli dice che non pu\u00f2 essere innamorata di lui perch\u00e9 lei \u00e8 sposata, diventa violento con il marito Jeff.\nNel frattempo, Stan, ancora una volta, cerca di dimostrare la sua virilit\u00e0 negoziando a buon prezzo il suo SUV che vuole cercare di vendere.\nVacanze assassine.\nFinalmente gli Smith si fanno una vacanza su un'isola tropicale e Stan promette a sua moglie di non lavorare in vacanza, ma gli arriva subito l'ordine della CIA di eliminare un responsabile del villaggio vacanze.\nNel frattempo, Jeff e Hayley cercano l'intesa sessuale perduta, Roger importuna i vacanzieri fingendosi una vecchietta da poco rimasta vedova e Steve fa amicizia con un nuovo amico che lo porter\u00e0 nella spiaggia per nudisti.\nPosso essere Frank con te?\nStan passa pi\u00f9 tempo al club esclusivo della CIA \"L'angolo del relax\" che insieme a sua moglie. Cos\u00ec Francine, grazie ad un costume fatto da Roger, si finge un uomo per entrare nel club e passare pi\u00f9 tempo con Stan. Francine racconta di chiamarsi Frank e di essere un agente della CIA che viene da Chicago. Ma il capo Avery Bullock non si fida e, fatta una telefonata ai servizi segreti per levarsi qualsiasi dubbio sulla falsa identit\u00e0 del nuovo arrivato, ordina proprio a Stan di uccidere Frank.\nSteve insieme a Snot, Barry e Toshi suonano nella banda musicale chiamata \"Boy Bam\". Lo zio di Snot li reputa molto bravi e li invita ad aggregarsi in un nuovo gruppo: i \"B12\". Subito girano il primo videoclip che non uscir\u00e0 mai sul mercato, dato che lo zio di Snot si suicida perch\u00e9 riceve una telefonata in cui gli viene detto che si sono formati i \"B13\", una nuova band pi\u00f9 entusiasmante dei \"B12\".\nPatrigno americano.\nHercules, il marito della madre di Stan, muore, quindi Stan la invita a vivere a casa sua. In questo modo sua madre Betty conosce Roger e, credendolo una persona, decide di sposarlo, cos\u00ec Stan diventa il figliastro di Roger. Inizialmente il rapporto tra Roger e Stan \u00e8 freddo, ma poi tra di loro nasce una grande intesa.\nIn un aereo precipitato, Steve, Snot, Barry e Toshi trovano il copione di \"Fast &amp; Furious 7\" e lo leggono. Ma il copione \u00e8 pieno di scene dettagliate di sesso gay che, secondo Steve, Snot, Barry e Toshi, sarebbero inadatte al film. Cos\u00ec eliminano le scene erotiche e volano ad Hollywood per la realizzazione del film. Ma sar\u00e0 proprio il produttore a richiedere le scene di sesso.\nPerch\u00e9 non possiamo essere amici?\nA Stan non va gi\u00f9 che suo figlio passi tanto tempo con Snot a causa dell'amicizia infantile che li lega, perci\u00f2 decide di separarli: organizza un finto omicidio a cui fa assistere Snot e, per proteggerlo da eventuali vendette, lo nasconde in un'altra citt\u00e0. Ma tra i due nasce una grande amicizia tanto infantile quanto quella precedente. Steve soffre molto il distacco e casualmente trova nel cassetto della scrivania del padre tutte le lettere che aveva spedito a Snot, ma che quest'ultimo non aveva mai ricevuto perch\u00e9 Stan non gliele aveva consegnate. Hayley racconta a Steve la vertit\u00e0: in realt\u00e0 il padre ha nascosto Snot per proteggerlo da un finto omicidio, come aveva fatto in passato con uno dei fidanzati della figlia.\nJeff, in cambio di soldi, fa dei lavoretti in casa per Roger. Finita la giornata di lavoro, il ragazzo torna in camera di Hayley. Ma nel corridoio viene sempre assalito da Roger travestito da un ladro che gli ruba i soldi e lo maltratta.\nHayley la babysitter.\nLa babysitter di Steve si rompe una gamba, finisce in ospedale e non pu\u00f2 badare al ragazzo. Cos\u00ec Hayley si propone per sostituire la babysitter, ma Stan e Francine la reputano immatura e sono conviti che non potr\u00e0 mai cavarsela. Ma, siccome non c'\u00e8 un sostituto, sono costretti a lasciare ad Hayley la custodia del fratello. Steve si reputa un ragazzo trasgressivo, dato che quella sera ha invitato Snot, Barry e Toshi a casa sua per cena, ma Hayley gli fa capire che non \u00e8 il ragazzo disubbidiente che si crede. Steve se ne rende conto, cos\u00ec scappa di casa insieme ai suoi amici per partecipare ad una festa. Hayley e Jeff li inseguono, ma proprio alla festa lei si ubriaca e lui si droga.\nStan e Francine vanno a uno spettacolo di cavalli, accompagnati in carrozza dal cocchiere Roger. Ma per fare veloce, vanno in autostrada e fanno un incidente scontrandosi con un camion.\nIl pozzo dei desideri.\nNel loro nuovo talk-show, Greg e Terry parlano del 35\u00ba anniversario del salvataggio della \"bambina del pozzo\", cio\u00e8 Francine. Steve ed Hayley scoprono cos\u00ec che la loro madre da piccola cadde in un pozzo per poi essere salvata da un coraggioso pompiere. Siccome Francine non ha mai parlato di ci\u00f2 e non ha intenzione di farlo, con l'imbroglio, i figli la portano alla trasmissione dove le chiedono cosa ne ha fatto della sua vita che \u00e8 stata salvata. La donna ci riflette e inizia a sentirsi in colpa per aver sprecato la sua vita, mentre il pompiere che l'ha salvata dal pozzo \u00e8 morto per salvarla. Inizialmente non risponde alla domanda di Greg e Terry e si prende una settimana di tempo per rispondere. Allo scadere della settimana Francine viene intervistata, ma siccome non sa rispondere, decide di ributtarsi nel pozzo per evitare la scomoda domanda. In fondo al pozzo, trova il pompiere che l'aveva salvata 35 anni fa e che non era mai morto. Francine lo riporta in superficie. Ma si accorger\u00e0 che non \u00e8 stata una buona idea.\nStan e Roger entrano in affari con il pap\u00e0 di Toshi, il signor Hideki Yoshida, per inventare e commercializzare un nuovissimo modello di scarpe sexy per spogliarellisti maschi.\nVizi di famiglia.\nLa famiglia Smith si autoaccusa di non saper mantenere una promessa e ogni componente della famiglia approfitta della Quaresima per prendere un impegno: Stan non dovr\u00e0 pi\u00f9 urlare quando si arrabbia, Francine dovr\u00e0 smettere di fumare, Hayley non dovr\u00e0 pi\u00f9 mangiare cibo spazzatura, Steve dovr\u00e0 finirla di piangere per ogni minima cosa triste e Jeff dovr\u00e0 smettere di abbracciare tutti. Stan, Francine, Hayley, Steve e Jeff accettano la sfida e, per festeggiare, il giorno prima partecipano alla festa del Marted\u00ec grasso organizzata da Roger. Ma durante la festa, il capo di Stan, Bullock, approfitta della loro instabilit\u00e0 alcolica per farsi firmare un contratto in base al quale verr\u00e0 tagliato un dito al primo che trasgredisce. Inizier\u00e0 una lotta a chi per primo non rispetter\u00e0 il suo impegno. Tutti i componenti si mettono d'accordo e mandano in depressione Francine, la quale ricomincia a fumare. \u00c8 cos\u00ec costretta a farsi tagliare il dito da Bullock, ma un momento prima che la lama tagli il dito della donna, tutti i componenti della famiglia riconoscono di essere stati scorretti e si offrono per farsi tagliare il loro dito al posto di quello di Francine. Bullock accetta il buon gesto, facendo notare la grande solidariet\u00e0 all'interno della famiglia e decide di non tagliare nessun dito a nessuno.\nSempre la sera della festa del Marted\u00ec Grasso, Roger si innamora di una ragazza, ma a causa della sua instabilit\u00e0 alcolica il giorno dopo non ricorda niente di lei. Assieme a Klaus ricercher\u00e0 disperatamente la sua amata, che alla fine si scopre essere una mucca.\nRoger e il mondo del lavoro.\nRoger si lamenta perch\u00e9 nessuno \u00e8 venuto ad assistere alla sua cerimonia di laurea, ma Francine gli fa capire che tutti i trofei e le medaglie che riceve, se le \u00e8 conquistate con l'inganno. Cerca di insegnargli il valore del lavoro, facendogli capire che le cose bisogna conquistarsele con l'impegno. Lo fa partecipare a una maratona di corsa dopo una lunga preparazione agonistica. Ma durante la gara Roger finge di cadere per farsi accompagnare con la macchina al traguardo e tagliare la fine della corsa. Viene comunque premiato come vincitore, ma perde la fiducia di Francine quando scopre che la preparazione agonistica era una farsa, dato che invece di andare a correre per allenarsi, passava tutto il pomeriggio a dormire in un cantiere. A quel punto Roger studia seriamente archeologia e, durante degli scavi in un'area archeologica, scopre un'antica trib\u00f9. Entusiasta corre da Francine e la porta a farle vedere il sito, dove entrano in contatto con la trib\u00f9, assistendo ai loro balli, mangiando il loro cibo e passando del tempo con loro. Ma ci\u00f2 che Francine non sa \u00e8 che anche questa scoperta \u00e8 una bufala e i componenti della falsa trib\u00f9 sono tutti degli attori ingaggiati da Roger. Quando Francine lo scopre, Roger svela che \u00e8 tutto finto e lei si chiede come abbia fatto a organizzare tutto nei minimi dettagli. Roger, in lacrime per aver deluso per l'ennesima volta Francine, le spiega che la preparazione \u00e8 stata molto lunga: dopo lunghe audizioni per scegliere gli attori della trib\u00f9 e dettagliate coreografie per fingere i balli tradizionali della civilt\u00e0 \u00e8 riuscito a mettere in scena la farsa. Francine resta entusiasta per la lunga preparazione e decide di premiare comunque Roger per l'impegno dimostrato nella realizzazione della farsa.\nSteve deve svolgere un compito per scuola facendo delle domande al padre sul suo lavoro e sul suo passato. Cos\u00ec intervista Stan, ma a ogni domanda che gli pone capisce quanto sia terribile e deprimente la sua vita, fatta solo di sesso con la moglie e omicidi per lavoro.\nIl sangue grida fino al cielo.\nIn questa parodia del vincitore del Premio Pulitzer dello spettacolo teatrale , i personaggi della serie partecipano ad uno spettacolo teatrale nel quale Francine organizza una festa di compleanno per Stan con la collaborazione di tutti i loro amici. Ma la festa riporta a Stan brutti ricordi di quando suo padre lo ha abbandonato. Infatti il padre scapp\u00f2 proprio in occasione del suo ottavo compleanno, non tornando mai pi\u00f9. Francine aveva invitato alla festa pure il padre, che aveva ottenuto l'eccezionale permesso di uscire dal carcere solo per questa occasione. Stan continua il suo racconto, capendo che la colpa non era del padre che se ne era andato, ma che sarebbe stata invece della madre, la quale, secondo i ricordi di Stan, tradiva il marito con il clown della festa. Quando racconta ci\u00f2 al padre, quest'ultimo gli fa capire che il clown della festa era in realt\u00e0 lui travestito, che non ne ha potuto pagare uno vero per il prezzo troppo elevato, e che quindi in quell'occasione la madre stava semplicemente facendo l'amore con il proprio marito. Sempre con i vestiti da clown il padre si travestiva per andare a rubare in citt\u00e0. La colpa della scomparsa del padre sarebbe quindi solo di Stan, il quale aveva invitato alla festa un poliziotto che, riconosciuto il clown criminale, cio\u00e8 il padre di Stan, lo aveva portato in galera. Assalito dai sensi di colpa, Stan prende la pistola che Steve gli aveva regalato per il compleanno e si uccide.\nNel frattempo Roger travestito da una cameriera di nome Edna si innamora di Avery Bullock e, ubriachi, fanno l'amore in cantina. Ma l\u00ec l'alieno accudisce in segreto un bambino, figlio di Hayley e dello stesso Bullock. Quando quest'ultimo lo scopre, corre subito da Hayley chiedendole spiegazioni. La ragazza aveva finto di abortire, ma siccome Bullock acconsente a tenere il figlio, corrono in cantina per riprenderlo. Ma \u00e8 troppo tardi, perch\u00e9 Roger l'ha ucciso col desiderio di vivere con Avery Bullock.\nMax Jets.\nLa famiglia Smith vanno al ristorante, ma devono stare molto attenti a quello che ordinano, perch\u00e9 iniziano ad avere problemi economici e Stan annuncia che sono sull'orlo della bancarotta. Ma Roger d\u00e0 loro una buona notizia: sta per uscire di prigione Max Jets (che in realt\u00e0 \u00e8 uno dei travestimenti di Roger), il riccone che ricopre di denaro la famiglia Smith. Per ottenere sempre pi\u00f9 soldi, gli Smith fanno di tutto per compiacerlo. Fino a quando si fidanza con una cameriera, Gina, che evidentemente \u00e8 disgustata da Max e vuole solo i suoi soldi. Quando poi decide di sposarla, cercano di ammazzarlo prima delle nozze, per evitare che lei si prenda met\u00e0 dell'eredit\u00e0 o che lui cambi il testamento, ma gli Smith non riescono a ucciderlo. Il giorno delle nozze Gina mostra alla famiglia un accordo prematrimoniale, nel quale dichiarava rinunciare all'eredit\u00e0 alla morte di Roger. Gli Smith si ricredono sulla ragazza e si scusano per aver dubitato di lei. Il giorno stesso delle nozze, Max muore avvelenato dopo aver mangiato un pezzo della torta nuziale offertogli da Gina. Alla lettura del testamento, si scopre che Max aveva un figlio, Jerry (sempre Roger travestito), che anche questi si \u00e8 fidanzato con Gina e che erano gi\u00e0 in accordo per uccidere Max ed ereditare il suo patrimonio. Gli Smith si ritrovano nuovamente poveri allo stesso tavolo del ristorante, molto attenti a quello che ordinano da mangiare. Alla fine, Roger racconta l'ultima parte della storia: Gina ha ucciso anche Jerry. Quello che non rivela per\u00f2, \u00e8 come sia sopravvissuto lui alla morte di Max e di Jerry.\nLa nuda verit\u00e0.\nRoger vuole girare per casa nudo, ma Stan lo sgrida, perch\u00e9 Jeff non sa che \u00e8 un alieno. Se la CIA venisse a sapere che nascondono un alieno, tutta la famiglia sarebbe nei guai. Inoltre Jeff non riesce a tenere un segreto. Roger, per\u00f2, trova una soluzione: dopo aver saputo da Hayley che Jeff aveva un amico immaginario, si finge nuovo amico immaginario di Jeff. La cosa funziona, fino a che Klaus, all'oscuro della finzione per cui tutti fingono di non vedere Roger, rovina tutto. Spetta a Stan prendere provvedimenti: uno dei due deve morire. Per non spargere sangue Roger ha un'idea: si far\u00e0 venire a prendere dagli amici del suo pianeta, cos\u00ec nessuno dovr\u00e0 morire. La navicella spaziale arriva dal pianeta di Roger, ma proprio nel momento in cui deve lasciare la terra, l'alieno spinge Jeff nel raggio aspiratore e si salva.\nA scuola Steve viene preso in giro da tutti i suoi compagni perch\u00e9 non ha un sedere sviluppato. In suo aiuto arriva Francine che gli suggerisce di mettersi due fette di prosciutto nelle mutande, in modo da far risaltare i glutei. Il giorno dopo nei corridoi della scuola Steve si vanta del suo sviluppo in una sola nottata, ma Barry, sempre affamato e alla ricerca di cibo, fiuta le due fette di prosciutto, le sfila dalle mutande di Steve e comincia a mangiarle. Tutti gli alunni assistono alla scena e deridono nuovamente Steve. L'unica soluzione gli viene suggerita dal preside Lewis: mangiare molte ciambelle. Cos\u00ec Steve si reca in una pasticceria specializzata di donuts, ma a un certo punto scoppia un incendio. L'unico a uscirne vivo sar\u00e0 Steve, poich\u00e9 grazie al suo fisico snello riuscir\u00e0 a uscire dalla porta della pasticceria ostruita dalle persone obese che tentavano di scappare. Dopo questo evento, il ragazzo decide di rinunciare a ingrassare.\nSolo per i tuoi occhi neri.\nIn questa parodia dei film di James Bond, continua la storia di \"007 in: Strappalacrime\". Stan (James Bond) si \u00e8 ritirato a vita privata dopo l'uccisione di sua moglie Sexpun (Francine) da parte di Black Villain (Lewis). Il capo (Bullock) lo rintraccia e lo richiama in servizio. La sua nuova missione \u00e8 sconfiggere Black Villain che \u00e8 riapparso in citt\u00e0. Ma per svolgere questo compito gli affiancano Strappalacrime (Roger), sopravvissuto alla caduta nella lava del vulcano ora rinchiuso in un carcere di massima sicurezza nell'isola di Pasqua. Black Villain ha un piano diabolico: far sciogliere la calotta polare artica con una montagna di fon e inondare il mondo, fino a casa sua a Detroit, per avere una residenza sul lungomare. Stan riesce a trovare Black Villain, ma viene catturato da lui e il clone di colore di Sexpun, con la collaborazione di Strappalacrime. Si riuscir\u00e0 a liberare facendole fare una cosa che la sua Sexpun trovava irresistibile: succhiargli le dita dei piedi. In questo modo riesce a fermare Black Villain e il suo malefico tentativo di inondare il mondo, uccidendo per l'ennesima volta il traditore Strappalacrime.\nLa gara di spelling.\nFrancine \u00e8 disperata perch\u00e9 Hiko, la madre di Akiko e Toshi, sottopone i suoi figli a una disciplina ferrea fatta di tante attivit\u00e0 extracurricolari e le dice che \u00e8 per questo motivo che loro saranno ammessi ai migliori college del paese, al contrario di Steve. Allora Francine decide che \u00e8 arrivato il momento di trovare in cosa eccella suo figlio. Quando sembra tutto senza speranza, per caso scopre che Steve sa compitare perfettamente. Lo iscrive quindi alla gara nazionale di compitazione, perch\u00e9 in caso di vittoria potr\u00e0 avere accesso ai college migliori, come i figli di Hiko. Ma anche quest'ultima ha iscritto sua figlia Akiko alla stessa gara. Quando Akiko e Steve si fidanzano, la cosa si complica. Francine, allora, rapisce la ragazza e fa credere a Steve che lei non voglia pi\u00f9 vederlo. Hiko trova la figlia, grazie all'aiuto della Yakuza e di suo zio, e la porta in tempo per gareggiare alle finali nazionali. Inizialmente Steve \u00e8 arrabbiato con Akiko, ma quando capisce come stanno le cose, decide di lasciare alla ragazza la vittoria. La ragazza, commossa dal gesto ammirevole di Steve, ricambia il favore decidendo a sua volta di la sciare al ragazzo la vittoria. La gara di competizione sembrer\u00e0 non avere mai fine.\nHayley cerca di superare il suo lutto per la perdita di Jeff. Roger e Stan la aiutano a passare rapidamente per i 5 stadi di elaborazione del lutto, perch\u00e9 hanno bisogno di un giudice di linea per la loro partita di badminton, dopo che Steve \u00e8 stato prelevato dalla madre in cerca del suo talento nascosto.\nIl capriccio smarrito.\nDopo aver fatto l'amore con Francine, Stan \u00e8 come sempre soddisfatto e ribadisce il fatto che per lui sono una coppia perfetta. Ma lei \u00e8 un po' stufa della solita routine fatta della sola posizione del missionario e gli chiede se non voglia sperimentare qualcosa di nuovo. Stan \u00e8 irremovibile perch\u00e9 \u00e8 volere di Dio che l'unica posizione sessuale concessa a letto sia il missionario. Siccome Steve disobbedisce al padre, Stan lo sculaccia e cos\u00ec Francine scopre che le piace essere sculacciata. Decide di farsi punire da Stan al posto di Steve e ne inventa di ogni pur di essere sculacciata, all'insaputa del marito. Quando viene scoperta, Stan la porta in un bosco per purificarla dai suoi peccati. Intanto Roger fa capire a Stan che anche lui, come tutti gli uomini di questo mondo, ha un vizio e deve solo trovare il modo di esternarlo. Quando ci\u00f2 accade, il marito torna nel bosco per riprendere Francine, la porta in camera da letto e comincia a soddisfare tutti i vizi tenuti dentro di s\u00e9 fino a quel momento. L'esperimento va avanti per molto tempo e Francine non sa come fermare Stan, cos\u00ec anche Roger si butta nella camera da letto e entra in Stan, che viene ricoverato in ospedale.\nIl marito ideale.\nStan \u00e8 in missione segreta con i suoi colleghi. Bullock, in volo, svela i dettagli: devono catturare il vero Osama bin Laden, che si cela dietro la falsa identit\u00e0 di direttore di un bar-ristorante. Nella missione, Stan si infortuna giocando a un videogioco e perde la memoria. Francine ne approfitta, poich\u00e9 ha appena incontrato al supermercato una sua vecchia amica che si sta sposando ed \u00e8 un po' imbarazzata del vero Stan: una persona rude ed egoista. Cos\u00ec Francine insegna allo Stan smemorato a essere sensibile e premuroso. Tutto sembra andare a buon fine, fino al matrimonio quando \u00e8 Stan che molla Francine, perch\u00e9 non sopporta quanto sono diversi: ormai \u00e8 gentile e premuroso e lei appare troppo rude agli occhi di lui. Francine trova allora un modo per fargli tornare la memoria: cantando \"Take care of business\" degli Status Quo.\nA Steve servono 60 dollari per comprare una macchina che gli faccia la soda. Hayley si rifiuta di darglieli, cos\u00ec segue il consiglio di Roger: andr\u00e0 a vendere i giornali porta a porta. All'edicola, si rivolge al capo (Roger travestito), il quale gli consente di cominciare a lavorare. Ma alla fine Roger non pagher\u00e0 mai Steve e terr\u00e0 per s\u00e9 tutto il profitto.\nAzzeramento cognitivo.\nBullock ha deciso di nominare un suo \"prot\u00e9g\u00e9\" e sceglie Stan, che \u00e8 emozionatissimo. Purtroppo, l'agente Crisp degli \"Affari Interni\", gli dice che Bullock ultimamente ha dato segni di demenza senile, perci\u00f2 bisogna procedere con la procedura di cancellazione della sua memoria. Stan si ribella e lo porta via con s\u00e9. Bullock gli racconta una storia su una cospirazione legata al cartello dei petrolieri e a un'invenzione, il convertitore di carburanti, capace di trasformare in carburanti tutti i liquidi di uso quotidiano, creata dal fratello di Kevin Costner, Dan. Bullock e Stan rubano il convertitore di carburanti da un negozio di animali e scappano con un sottomarino. A questo punto Stan si convince della demenza senile del suo capo e, deciso a ucciderlo, passa le ultime ore in sua compagnia. Verso la fine della giornata Stan spara un colpo al collo di Bullock. Ma quest'ultimo non \u00e8 morto perch\u00e9 aveva un microchip che ha bloccato la pallottola in modo da non ucciderlo. Era proprio il microchip installato dagli \"Affari Interni\" che l'avevano reso pazzo e, facendo passare il suo disturbo dovuto al microchip per demenza senile, l'associazione aveva una buona scusa per ucciderlo.\nA scuola, Steve ha un problema con un bullo, cos\u00ec si rivolge a Roger. L'alieno accetta di aiutarlo, ma anche con tutta la sua buona volont\u00e0, non riesce a salvarlo dagli atti di bullismo. \nPerduto nello spazio.\nJeff si ritrova sulla navicella della razza di Roger, dove lo fanno lavorare come schiavo. Scopre per\u00f2 che se riesce a dimostrare di essere stato separato dal vero amore dovranno riportarlo indietro, per\u00f2 fallisce la prova. Cos\u00ec scatena una rivoluzione sulla navicella in modo da poter fuggire e tornare sulla Terra da Hayley. Scopre per\u00f2 che esistono oltre 47.000 pianeti chiamati terra nello spazio, cos\u00ec si mette in viaggio per tornare a casa.\nIl corpo di Klaus.\nKlaus scopre che finalmente hanno ritrovato il suo corpo, cos\u00ec chiede a Stan di ridarglielo. Per\u00f2 quando i due vanno alla C.I.A. per lo scambio qualcosa va storto. I due ragazzi che dovevano controllare il corpo usano il ghiaccio che tiene congelato il corpo per fare martini e il corpo si stava decomponendo. Klaus da tutta la colpa a Stan perch\u00e9 si rifiutava di portarlo dando il tempo al corpo di decomporsi cos\u00ec Klaus lo tramortisce e scambia il suo cervello con quello di Stan e maltratta il suo corpo in tutti i modi possibili.\nAlla fine Klaus decide di fare il salto che si preparava a fare per le olimpiadi invernali nonostante il salto rischiava di ucciderlo, alla fine Stan(usando il corpo di Klaus nonostante fosse mezzo decomposto)riesce a fermarlo ma far\u00e0 lui il salto."}
{"id": "4706433", "revid": "122433237", "url": "https://it.wikipedia.org/wiki?curid=4706433", "title": "Michael Baxandall", "text": "Conservatore della sezione di scultura al Victoria and Albert Museum dal 1961 al 1965, dal 1987 insegn\u00f2 all'universit\u00e0 di Berkeley.\nPer primo mise in relazione la storia dell'arte con il commercio e l'importanza dei materiali e in generale con la societ\u00e0 coeva. Nel 1994 scrisse con Svetlana Alpers \"Tiepolo e l'intelligenza pittorica\"."}
{"id": "4706439", "revid": "124158908", "url": "https://it.wikipedia.org/wiki?curid=4706439", "title": "John Elliott", "text": "Biografia.\nDocente di storia della Spagna all'universit\u00e0 di Londra dal 1968 al 1973 e a Princeton dal 1973 al 1990, nel 1999 ha vinto il premio Balzan. \u00c8 Regius Professor Emeritus di storia moderna a Oxford. Le sue pubblicazioni sono incentrate sulla storia della Spagna imperiale, spaziando dalla cultura politica alla sua espansione mondiale e ai motivi del suo secolare declino. Superando perduranti luoghi comuni, ha indagato le diverse meccaniche della crescita tra l'America protestante del Nord e l'America colonizzata dalla Spagna, mettendo a confronto analisi economiche, sociali, storiche, culturali, compresa l'economia schiavista, comune a entrambi. E, svelando le radicali differenze di prospettive della cultura protestante e delle classi dirigenti spagnole a Sud, ha individuato proprio nei differenti modelli di sviluppo le ragioni del dinamismo vocato alla conquista della modernit\u00e0 del continente settentrionale e della lunga arretratezza dell'America Latina. \nNel corso della sua lunga carriera ha lavorato e si \u00e8 confrontato con importanti storici del XX secolo come Fernand Braudel, Jaime Vicens Vives, Eric Hobsbawm, e tra i suoi studenti merita di essere citato Geoffrey Parker."}
{"id": "4706440", "revid": "729019", "url": "https://it.wikipedia.org/wiki?curid=4706440", "title": "Guerra beotica", "text": "La guerra beotica fu un conflitto combattuto da Tebe e Atene contro Sparta negli anni 379/378-371 a.C.; in esso Sparta tent\u00f2, senza successo, di riprendere il controllo su Tebe, che le si era rivoltata, ma nello scontro decisivo, a Leuttra (371), fu pesantemente sconfitta, dando inizio all'egemonia tebana.\nAntefatto.\nNell'inverno 379-378 a.C. un gruppo di esuli tebani rientr\u00f2 in citt\u00e0 ed assassin\u00f2 Leonziade e Archia, che governavano la citt\u00e0 da tre anni, espellendo anche la guarnigione spartana comandata dall'armosta Lisanorida.\nGli Spartani inviarono un esercito a Tebe, comandato dal re Cleombroto, ma questi si accontent\u00f2 di lasciare Sfodria a Tespie come armosta con una guarnigione, tornando subito indietro;\nQuell'inverno, per\u00f2, Sfodria attacc\u00f2 senza motivo il Pireo, non riuscendo per\u00f2 a prenderlo; gli Spartani lo processarono, ma l'episodio port\u00f2 Atene a schierarsi con Tebe, contro Sparta.\nSvolgimento.\nGli Spartani, per\u00f2, non rinunciarono al desiderio di riavere Tebe. Le due spedizioni di Agesilao, comunque, non ottennero risultati mentre Cleombroto, che guid\u00f2 la terza spedizione (376 a.C.), fu respinto al passo Citerone.\nDurante la prima spedizione spartana (378 a.C.) \u00e8 molto famoso lo scontro tra gli Ateniesi, comandati da Cabria, e il re Agesilao, che, dopo aver messo in fuga i mercenari ateniesi, non riusc\u00ec ad attaccare il grosso dell'esercito nemico, visto che Cabria aveva fatto schierare i suoi uomini colle lance in avanti e lo scudo sulle ginocchia, in modo da impedire che venisse attaccato.\nSparta, allora, mand\u00f2 Pollide ad assediare Atene con una flotta; questa per\u00f2, fu sconfitta dall'ateniese Cabria nella battaglia di Nasso (settembre 376). Dopodich\u00e9, nel 375 a.C., Atene allest\u00ec due spedizioni navali di successo: una, guidata da Cabria, and\u00f2 nell'Egeo settentrionale, l'altra, guidata da Timoteo, circumnavig\u00f2 il Peloponneso e si diresse verso la Grecia nord-occidentale, dove vinse una battaglia ad Alizia, in Acarnania.\nNel frattempo, Pelopida sconfisse un contingente spartano nella battaglia di Tegira (375 a.C.).\nNel 375 a.C. fu rinnovata la pace di Antalcida, ma pochi mesi dopo ripresero le ostilit\u00e0: nonostante l'opposizione di Atene i Tebani presero Platea, l'unica sua alleata in Beozia, e ne espulsero i cittadini, che si rifugiarono ad Atene e vi costituirono un forte partito anti-tebano.\nPer questo Atene insistette per far pace con Sparta (371 a.C.); dopo lunghe trattative si giunse ad un accordo condiviso, ma Epaminonda, che pretendeva di firmare per l'intera Beozia invece che per la sola Tebe, fece infuriare il re di Sparta Agesilao, che cancell\u00f2 Tebe dai firmatari e riprese a combatterla.\nConclusione.\nVisto che quasi tutta la Grecia aveva firmato il trattato, Tebe si trov\u00f2 sola contro Sparta. Nonostante ci\u00f2, la spedizione del re Cleombroto dell'estate 371 si concluse con una clamorosa sconfitta, la battaglia di Leuttra, vinta da Epaminonda grazie alla sua invenzione, la falange obliqua. Visto che l'esercito spartano si basava sugli Spartiati, la morte di 400 di loro, compreso il re Cleombroto, lo destabilizz\u00f2 profondamente; cos\u00ec inizi\u00f2 l'egemonia tebana."}
{"id": "4706446", "revid": "537927", "url": "https://it.wikipedia.org/wiki?curid=4706446", "title": "Job Adriaenszoon Berckheyde", "text": "Biografia.\nFratello di Gerrit Adriaenszoon Berckheyde, ebbe il merito di iniziarlo ad un genere nel quale doveva conquistare la fama, Job fu per lo pi\u00f9 paesaggista e autore di vedute architettoniche, in cui prevalevano i toni caldi e un senso delicato della luce.\nA lui si devono anche dipinti di interni di chiese, come \"San Bavone di Haarlem\" del 1674, ora al Rijksmuseum di Amsterdam, scene di genere secondo il gusto di Leida, alcune scene bibliche e persino dei ritratti. Un buon esempio della sua maniera \u00e8 la \"Borsa di Amsterdam\", che si trova nel Museum Boijmans Van Beuningen di Rotterdam.\nMeno noto del fratello Gerrit, fu per\u00f2 artista di pi\u00f9 forte personalit\u00e0."}
{"id": "4706450", "revid": "1603714", "url": "https://it.wikipedia.org/wiki?curid=4706450", "title": "Gerrit Adriaenszoon Berckheyde", "text": "Fratello di Job Adriaenszoon Berckheyde, fu con van der Heyden il pi\u00f9 noto pittore di architetture, autore di vedute di Amsterdam e Haarlem.\nBiografia.\nFu allievo di Frans Hals e del fratello Job, cui dovette la sua formazione di pittore topografo. I due fratelli compirono insieme un viaggio in Germania, andando ad operare alla corte del principe palatino a Heidelberg. Gerrit non \u00e8 meno preciso ed esatto del fratello, ma la sua tavolozza \u00e8 pi\u00f9 sfumata e la sua luce pi\u00f9 fredda. L'armonia dei suoi grigi e dei suoi bruni possiede un bel rigore, talvolta con curiose tonalit\u00e0 malva e riesce quasi a far dimenticare la monotonia delle descrizioni topografiche troppo precise."}
{"id": "4706459", "revid": "666668", "url": "https://it.wikipedia.org/wiki?curid=4706459", "title": "Daniel Eduardo Salgado De Nichile", "text": ""}
{"id": "4706460", "revid": "827882", "url": "https://it.wikipedia.org/wiki?curid=4706460", "title": "Charles Robert Ratcliff", "text": "Charles Robert Ratcliff \u00e8 un personaggio televisivo co-protagonista della miniserie televisiva britannica del 1961 \"A for Andromeda\", del sequel, del remake italiano e dei romanzi da essa tratti, scritti da Fred Hoyle e John Elliot.\nStoria.\nCharles Robert Ratcliff \u00e8 il ministro delle scienze del Regno Unito; egli segue, insieme al suo sottosegretario l'onorevole J. M. Osborne, lo sviluppo della costruzione del nuovo radiotelescopio sito a Bouldershaw Fell, prossimo all'inaugurazione dopo essere stato progettato e realizzato, rispettivamente dal dottor John Fleming e dall'ingegner Dennis Bridger, sotto la supervisione del professor Ernest Reinhart, direttore dell'osservatorio.\nEgli costituisce il tramite tra la politica, il primo ministro ed il comando militare interalleato, rappresentato dal generale statunitense Vandenberg; tra i suoi compiti infatti, oltre a quello di chiedere ed ottenere i finanziamenti necessari alla realizzazione del progetto, vi \u00e8 quello di sostenere, in concerto con il suo Sottosegretario, l'indipendenza e soprattutto l'affidabilit\u00e0 degli scienziati che vi lavorano, a fronte di una costante fuga notizie che sembra provenire dall'osservatorio, compito che i due svolgono non senza difficolt\u00e0 ma con grande diplomazia.\nUn evento nuovo, intercorso la sera prima dell'inaugurazione del radiotelescopio, ossia la scoperta di un segnale proveniente dalla galassia di Andromeda, lo induce a favorire presso i militari l'utilizzo del potente calcolatore impegnato per la difesa, sito alla base missilistica di Thorness, allo scopo di realizzare l'ulteriore progetto di un super calcolatore e di un successivo programma da inserirvi.\nLa nascita di Andromeda, una creatura nata in un sintetizzatore biologico dai dati forniti dal calcolatore, e la scoperta delle sue straordinarie capacit\u00e0, unite a quelle del nuovo super calcolatore, lo indurranno a chiedere senza successo al Primo Ministro il loro utilizzo per lo sviluppo del paese, diniego che egli accoglier\u00e0 con la consueta dose di diplomazia.\nAdattamenti e sequel.\nIl romanzo e lo sceneggiato televisivo britannico, dove Charles Robert Ratcliff \u00e8 interpretato da Ernest Hare, sono stati seguiti dallo sequel britannico \"The Andromeda Breakthrough\", dove il personaggio \u00e8 interpretato da Norman Scace, e dallo sceneggiato televisivo italiano del 1972 \"A come Andromeda\", per la regia di Vittorio Cottafavi, dove Charles Robert Ratcliff \u00e8 interpretato da Edoardo Toniolo, mentre nel 2006 \u00e8 stato realizzato il film tv britannico \"A for Andromeda\", diretto da John Strickland, dove tuttavia il personaggio non compare."}
{"id": "4706465", "revid": "1305772", "url": "https://it.wikipedia.org/wiki?curid=4706465", "title": "Spedicato", "text": ""}
{"id": "4706469", "revid": "606039", "url": "https://it.wikipedia.org/wiki?curid=4706469", "title": "Delphinus griseus", "text": ""}
{"id": "4706472", "revid": "606039", "url": "https://it.wikipedia.org/wiki?curid=4706472", "title": "Delphinus rissoanus", "text": ""}
{"id": "4706474", "revid": "606039", "url": "https://it.wikipedia.org/wiki?curid=4706474", "title": "Grampus rissoanus", "text": ""}
{"id": "4706477", "revid": "486946", "url": "https://it.wikipedia.org/wiki?curid=4706477", "title": "Grampus stearnsii", "text": ""}
{"id": "4706478", "revid": "82852562", "url": "https://it.wikipedia.org/wiki?curid=4706478", "title": "Jeune et Jolie", "text": ""}
{"id": "4706480", "revid": "287204", "url": "https://it.wikipedia.org/wiki?curid=4706480", "title": "Giro d'Italia 2014", "text": "Il Giro d'Italia 2014, novantasettesima edizione della \"Corsa Rosa\", si \u00e8 svolto in 21 tappe dal 9 maggio al 1\u00ba giugno 2014, per un totale di 3\u00a0475,5 km. \u00c8 stato vinto dal colombiano Nairo Quintana della Movistar Team, che ha concluso la corsa in 88h14'32\", con 2'58\" di vantaggio sul suo connazionale Rigoberto Ur\u00e1n.\nQuesta edizione vide il ritorno di Silvio Martinello come commentatore tecnico (questa volta per la Rai), dopo quella del 1997 per conto delle reti Mediaset e quelle dal 2003 al 2013 nelle quali forniva i suoi pareri dal pullman regia della RAI.\nPercorso.\nIl percorso \u00e8 stato presentato ufficialmente il 7 ottobre 2013 al Palazzo del Ghiaccio di Milano. La partenza \u00e8 avvenuta da Belfast con una cronometro a squadre. \u00c8 stata la prima volta che il Giro d'Italia ha preso il via in Irlanda del Nord (nel Regno Unito), undicesima volta che la tappa iniziale si \u00e8 disputata fuori dai confini italiani: l'ultima volta fu nel 2012 nella citt\u00e0 danese di Herning. Dopo la seconda tappa disputata anch'essa nella citt\u00e0 di Belfast, la terza tappa si \u00e8 conclusa a Dublino, capitale della Repubblica di Irlanda. Successivamente, con il trasferimento in Italia, il Giro \u00e8 approdato in Puglia, con la tappa tra Giovinazzo e Bari.\nRinunciando alla tradizionale conclusione di Milano, l'arrivo finale \u00e8 stato posto a Trieste, alla conclusione di una tappa pianeggiante con partenza da Gemona del Friuli.\nGli arrivi in salita al termine di tappe in linea sono state sette: Montecopiolo, Sestola, Oropa, Montecampione, Val Martello, Rifugio Panarotta e Monte Zoncolan; altre due tappe, quelle con il traguardo posto a Viggiano e a Montecassino, si sono concluse al termine di brevi salite finali. \u00c8 stata, altres\u00ec, disputata una cronoscalata di 26,8\u00a0km da Bassano al Monte Grappa. Altre due sono state le tappe contro il tempo: la gi\u00e0 menzionata cronometro a squadre iniziale di 21,7\u00a0km disputatasi a Belfast e la cronometro individuale di 41,9\u00a0km da Barbaresco a Barolo, toponimi conosciuti nel mondo per la produzione vitivinicola.\nLa cima Coppi, a 2757\u00a0m d'altezza, \u00e8 stata posta sul Passo dello Stelvio, all'interno dell'identica tappa annullata nel 2013 (causa maltempo), caratterizzata dall'attraversamento anche del Passo Gavia e la conclusione in salita in Val Martello.\nDettagli delle tappe.\n4\u00aa tappa.\nDopo la tre giorni in terra di Irlanda, il Giro riparte dalla Puglia, ma le condizioni meteo sembrano pi\u00f9 da nord Europa. Si torna in strada ma senza Marcel Kittel, che si ritira a causa della febbre. Pioggia e freddo condizionano la frazione pi\u00f9 breve del Giro (127\u00a0km) e il gruppo chiede all'organizzazione di neutralizzare l'ultimo giro del circuito conclusivo di Bari, ottenendo questo risultato, dopo che una lunga serie di cadute ha flagellato il plotone. Ne esce fuori una lunga passerella fino alla volata in cui Bouhanni, con un'azione imperiosa in rimonta precede Nizzolo e Veelers, che aveva provato ad anticipare i tempi. In maglia rosa rimane sempre l'australiano Matthews."}
{"id": "4706483", "revid": "61884002", "url": "https://it.wikipedia.org/wiki?curid=4706483", "title": "Oreste (Marco Pacuvio)", "text": ""}
{"id": "4706487", "revid": "287204", "url": "https://it.wikipedia.org/wiki?curid=4706487", "title": "M\u00e1rk Vedres", "text": ""}
{"id": "4706488", "revid": "1718925", "url": "https://it.wikipedia.org/wiki?curid=4706488", "title": "Seam Edizioni", "text": "La Seam Edizioni, \u00e8 una casa editrice italiana.\nStoria.\nLa Seam nasce agli inizi degli anni '90 per volont\u00e0 del professore Osvaldo Mario Panaccione, coinvolgendo docenti universitari italiani e stranieri. Pubblica l'edizione italiana di due libri di Friedrich von Hayek : L'abuso della ragione (1997) e La societ\u00e0 libera (1998) a Mario Quaranta, Giuseppe Rensi, Ludovico Geymonat (2001), fino a Luigi De Marchi (diverse le polemiche per il suo: AIDS, la grande truffa del 1996).\nPubblica anche dei classici come Pierre-Joseph Proudhon, La teoria della propriet\u00e0 (1998), Francesco Mattioli fra le sue opere Iqbal Masih non era italiano, (1996), L'altra Sindone (2000), Jos\u00e9 Ortega y Gasset, Meditazione sull'Europa (2000).\nLibri di filosofia, psicologia, antropologia, sociologia fra gli altri autori Maria Immacolata Macioti, Il Buddha che \u00e8 in noi (1996), di Dario Sabbatucci, La religione di Roma antica (1999) e La prospettiva storica religiosa (2000), Luciano Pellicani Le sorgenti della vita, Modi di produzione e forme di dominio (1997). Nell'anno 1996 Osvaldo Mario Panaccione pubblica sotto lo pseudonimo di Leonard Belcamp \"Guine\" lo scandalo geologico che involve intrighi circa la presenza di uranio nella Guinea Konacry e spionaggio industriale.\nDal 2000.\nUn'inchiesta su lauree vendute agli studenti ne blocca l'attivit\u00e0 e nel 2004 il marchio viene acquistato da Otello e Marco Lucarelli.\nI libri non sono mai mancati al pubblico e nel 2013 nascono due nuove collane.\nI primi titoli sono Il Castello dei Clandestini di Fernando Arrabal, Canzoni di Galilea di Naim Araidi poeta, docente universitario e ambasciatore di Israele in Norvegia e del poeta statunitense Neeli Cherkovski, noto anche come biografo ufficiale di Charles Bukowski ai quali si aggiungono Dario Bellezza poeta scomparso nel 1996 e non pi\u00f9 edito, Liliana Arena ed Enrico Ghedi.\nDal 2014 le due collane si fondono nell'unica \"inediti rari e diversi\". Nello stesso anno, in occasione della ristampa del volume di Naim Araidi, viene organizzato un piccolo tour in Lombardia che riscuote un certo successo fra stampa, e pubblico."}
{"id": "4706493", "revid": "767487", "url": "https://it.wikipedia.org/wiki?curid=4706493", "title": "HIDE", "text": "HIDE \u00e8 il secondo album in studio dei The Bloody Beetroots, uscito il 16 settembre 2013 per la Ultra Records.\n\u00c8 presente il remix di \"Volevo un gatto nero\", canzone dello Zecchino d'Oro 1969."}
{"id": "4706494", "revid": "310967", "url": "https://it.wikipedia.org/wiki?curid=4706494", "title": "Freisa di Chieri secco", "text": ""}
{"id": "4706504", "revid": "339392", "url": "https://it.wikipedia.org/wiki?curid=4706504", "title": "Ingegneria per l'Ambiente e il Territorio", "text": ""}
{"id": "4706516", "revid": "729019", "url": "https://it.wikipedia.org/wiki?curid=4706516", "title": "William Dorsey Pender", "text": "Inizi\u00f2 la sua carriera militare nell'nell'esercito degli Stati Uniti d'America, per dimettersi all'atto della secessione degli stati del sud, che costituirono gli Stati Confederati d'America. Si arruol\u00f2 nell'esercito confederato di cui divenne successivamente generale di brigata. Durante la guerra civile si distinse in numerose battaglie, tra cui quella di Gettysburg, dove venne ferito a morte.\nBiografia.\nWilliam Dorsey Pender, o Dorsey Pender come era noto ai suoi amici, nacque il 6 febbraio 1834 nella piantagione di Pender's Crossroads, situata nella Contea di Edgecombe nella Carolina del Nord, figlio di James e Sally Routh Pender. Nel 1854 entr\u00f2 presso l'United States Military Academy di West Point, nella classe di Custis Lee, Stephen D. Lee e James Ewell Brown Stuart. Usc\u00ec dall'Accademia nel 1854 con il grado di sottotenente assegnato al 1\u00ba Reggimento di artiglieria. Successivamente prest\u00f2 servizio nel 2\u00ba reggimento di artiglieria, e poi nel 1\u00b0 Dragoni (cavalleria pesante) dove fu promosso al grado di tenente nel 1858. In tale Reggimento prest\u00f2 servizio attivo sulla frontiera nel Nuovo Messico, California, Oregon, distinguendosi per il personale coraggio dimostrato combattendo contro le trib\u00f9 indiane nel Territorio di Washington. Il 3 marzo 1859 spos\u00f2 Mary Francis Hon. Nel 1860 fu promosso aiutante di campo del Reggimento.\nLa guerra civile.\nIl 21 marzo 1861 si dimise dall'esercito degli Stati Uniti, rassegn\u00f2 le sue dimissioni perch\u00e9 non poteva combattere contro il sud. Promosso capitano dell'esercito provvisorio, \u00e8 fu messo a capo del reclutamento a Baltimora, nel Maryland. Nel mese di maggio fu eletto colonnello comandante del 3\u00ba Reggimento Volontari del North Carolina e poi del 6\u00ba Reggimento di fanteria della Carolina del Nord. Esord\u00ec in combattimento con successo durante la battaglia di Seven Pines nel giugno 1862. All'indomani della battaglia il presidente confederato Jefferson Davis lo promosse personalmente al rango di generale di brigata. Egli assunse il comando di una Brigata della Carolina del Nord inquadrata nella \"Divisione Leggera\" al comando del maggior generale Ambrose Powell Hill.\nDurante la battaglia di Seven Days, Pender si rivel\u00f2 un comandante di brigata particolarmente aggressivo. Durante la battaglia di Glendale rimase ferito al braccio ma recuper\u00f2 abbastanza velocemente da riprendere il comando della brigata durante la battaglia di Ceder Mountain, per partecipare poi a alla battaglia di Bull Run (dove ricevette una ferita alla testa a causa di un proiettile esplosivo), a quella di battaglia di Harpers Ferry, e di battaglia di Antietam. Ad Antietam, Pender arriv\u00f2 nel momento giusto insieme con A.P .Hill, dopo una marcia di 17 miglia, per salvare l'Armata della Virginia Settentrionale da una grave sconfitta sul suo fianco destro.\nDurante la battaglia di Fredericksburg fu nuovamente ferito al braccio sinistro, ma l'osso rimase intatto ed egli continu\u00f2 ad esercitare l'azione di comando, nonostante lo spettacolo del suo cavallo che mor\u00ec dissanguato per le ferite riportate. A Chancellorsville, il 2 maggio 1863, il generale A.P. Hill rimase ferito, e Thomas \"Stonewall\" Jackson durante la marcia per attaccare l'XI Corpo d'armata unionista gli affid\u00f2 il comando della sua Divisione. Il giorno dopo Pender fu ancora una volta ferito al braccio, questa volta in maniera lieve, da parte di un proiettile che aveva ucciso, trapassandolo, un ufficiale che si trovava di fronte a lui. Dopo la morte di Jackson, il generale Robert Edward Lee riorganizz\u00f2 l'esercito confederato promuovendo A.P. Hill al comando del III Corpo d'armata di recente formazione. Alla giovane et\u00e0 di 29 anni Pender fu promosso al grado di maggiore generale, assumendo il comando di una Divisione. Egli era ben considerato dai suoi superiori, il generale Lee scrisse a Jefferson Davis: \"Pender \u00e8 un eccellente ufficiale, attento, operoso e coraggioso; ha ben contribuito in ogni battaglia, e, credo, ferito in quasi tutte loro\". In seno all'Armata della Virginia Settentrionale la sua Divisione partecip\u00f2 all'invasione della Pennsylvania. Il 30 giugno la Divisione si accamp\u00f2 nei pressi di Cashtown.\nLa battaglia di Gettysburg.\nIl 1\u00ba luglio 1863 la sua divisione si trasfer\u00ec a sostegno di quella del maggior generale Henry Heth, dal Chambersburg Pike verso Gettysburg. Heth aveva incontrato forte resistenza da parte dell I Corpo d'armata unionista, pi\u00f9 di quanto si aspettasse e il suo primo assalto fu respinto. Insolitamente, per il normalmente aggressivo Pender, non avanz\u00f2 immediatamente in soccorso di Heth, ma prese posizione su Herr Ridge attendendo gli sviluppi. Durante il secondo assalto alle posizioni nordiste effettuato da Heth quel giorno, Hill ordin\u00f2 a Pender di sostenere Heth, ma quest'ultimo rifiut\u00f2 l'assistenza e Pender mantenne la sua divisione nelle retrovie. Per la seconda volta nel corso della giornata nel suo assalto al McPherson Ridge, Heth incontr\u00f2 pi\u00f9 resistenza di quanto si aspettasse. Rimasto ferito durante l'azione e non pot\u00e9 chiedere l'assistenza di Pender, che aveva in precedenza rifiutato. Hill ordin\u00f2 a Pender di attaccare la nuova posizione unionista sul Seminary Ridge circa alle 04:00. L'assalto di 30 minuti compiuto da tre delle sue brigate fu molto sanguinoso, e la brigata del generale Alfred M. Scales fu quasi completamente distrutta dal fuoco dell'artiglieria unionista che usava proiettili a mitraglia detti \"canister\". Alla fine l'assalto gli uomini di Pender costrinsero le truppe unioniste a ritirarsi attraverso la citt\u00e0 di Gettysburg.\nIl 2 luglio la sua divisione prese posizione presso il Seminario luterano. Durante l'attacco \"en echelon\", iniziato dal I Corpo d'armata del generale James Longstreet con un assalto sulla destra, alla cima del Little Round Top attraverso il Peach Orchard, la divisione di Pender ebbe il compito di continuare la sequenza di attacco vicino alla Cemetery Hill, a sinistra dell'attacco lanciato dal maggiore generale Richard H. Anderson contro Cemetery Ridge. Durante l'attacco il generale fu ferito alla coscia da un frammento di proiettile sparato da Cemetery Hill, e il comando della divisione fu assunto dal brigadiere generale James H. Lane. Il cambio di comando fece perdere lo slancio dell'attacco, e nessun efficace assalto fu portato a termine. Trasferito a Staunton, in Virginia, il 18 luglio gli si ruppe un'arteria della gamba. Nell'estremo tentativo si salvarlo i chirurghi gli amputarono la gamba, ma si spense due ore dopo.\nIl suo corpo fu sepolto presso il Calvary Churchyard di Tarboro, Carolina del Nord. Gli sopravvissero la moglie e i tre figli, Samuel Turner, William D. e Stephen Lee Pender.\nPer commemorare la sua memoria lo stato gli intitol\u00f2 una contea, la Contea di Pender, instituita nel 1875. Nel 1965 apparve, postumo, il libro \"The General to his Lady: The Civil War letters of William Dorsey Pender to Fanny Pender\". Anche l'US Navy decise di commemorare la memoria del valoroso generale confederato, intitolandogli una della navi della classe Liberty, la \"SS William D. Pender\", costruita nel corso della seconda guerra mondiale."}
{"id": "4706520", "revid": "1543377", "url": "https://it.wikipedia.org/wiki?curid=4706520", "title": "Discografia di Mikael Gabriel", "text": "Questa pagina contiene l'intera discografia di Mikael Gabriel dagli esordi fino ad ora"}
{"id": "4706526", "revid": "767487", "url": "https://it.wikipedia.org/wiki?curid=4706526", "title": "Il principe ribelle", "text": "Il principe ribelle \u00e8 un film italiano del 1947 diretto da Pino Mercanti.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "4706530", "revid": "61884778", "url": "https://it.wikipedia.org/wiki?curid=4706530", "title": "Mappale", "text": ""}
{"id": "4706531", "revid": "1005847", "url": "https://it.wikipedia.org/wiki?curid=4706531", "title": "Capo Buor-Chaja", "text": "Capo Buor-Chaja (in russo \"\u043c\u044b\u0441 \u0411\u0443\u043e\u0440-\u0425\u0430\u044f\") \u00e8 l'estrema punta settentrionale del promontorio omonimo che si protende nel mare di Laptev. Si trova nel territorio della repubblica autonoma russa della Sacha-Jacuzia. Il suo nome viene dalla lingua jakuta e significa \"montagna di terra\".\nIl promontorio si trova tra il golfo di Buor-Chaja a ovest e il golfo della Jana a est. Sul lato orientale di capo Buor-Chaja vi \u00e8 una lunga lingua di terra semisommersa nota come Coda Buor-Chaja (\u043a\u043e\u0441\u0430 \u0411\u0443\u043e\u0440-\u0425\u0430\u044f). Il mare circostante \u00e8 congelato per circa nove mesi all'anno. Vi \u00e8 un faro di segnalazione alto 11\u00a0m."}
{"id": "4706532", "revid": "1305772", "url": "https://it.wikipedia.org/wiki?curid=4706532", "title": "Dizionario inverso", "text": "Il dizionario inverso (detto anche dizionario retrogrado, o indice inverso) \u00e8 un'opera lessicografica affine ai comuni dizionari, dai quali si distingue per la particolarit\u00e0 dell'ordine in cui sono esposti i lemmi. In esso, infatti, le voci di dizionario sono esposte secondo l'ordine alfabetico ottenuto invertendo le stringhe di grafemi che costituiscono la parola. Ad esempio, le parole \"bab\u00e0\", \"fiaba\", \"sillaba\", sono \"vicine\" nell'ordine di in un dizionario inverso (in quanto ordinate alfabeticamente come \"abab\", \"abaif\", \"aballis\"), mentre sono \"lontane\" nel consueto ordine alfabetico dei comuni dizionari.\nRimari.\nAffini ai dizionari inversi sono i rimari, in cui le parole sono ordinate in base alla stringa che inizia con la vocale tonica e finisce con l'ultimo carattere della parola.\nI rimari si dicono \"chiusi\" quando raccolgono le rime di una singola opera poetica o di un singolo autore. Si dicono aperti, invece, quando raccolgono le rime di un intero sistema linguistico.\nNei rimari moderni, le parole sono raggruppate in base alla terminazione: all'interno di ciascun gruppo la presentazione avviene secondo il tradizionale ordine alfabetico.\nUtilizzo.\nStrutturati in questo modo, i rimari hanno sempre costituito un utilissimo \"ferro del mestiere\" per chi dovesse comporre in rima. Gli esempi storici e pi\u00f9 celebri di rimari chiusi italiani, dedicati all'opera in versi di pochi e fondamentali autori (come Dante Alighieri, Francesco Petrarca e Ludovico Ariosto), erano considerati, in passato, come supporti sufficienti alla versificazione in rima, mentre attualmente rivestono una notevole importanza in campo linguistico e filologico.\nI dizionari inversi hanno, di solito, un utilizzo pi\u00f9 ristretto: sono soprattutto i linguisti a potersene giovare in specifici lavori scientifici (come \"studi sulle derivazioni suffissali di una lingua\", o sul \"sistema rimico di un autore\") anche se possono avere qualche utilit\u00e0 per utenti non specialistici, come particolari versificatori (\"poeti, parolieri, cantautori, pubblicitari, parodisti\", o figure affini)."}
{"id": "4706535", "revid": "367788", "url": "https://it.wikipedia.org/wiki?curid=4706535", "title": "Real de Montroi", "text": ""}
{"id": "4706536", "revid": "486946", "url": "https://it.wikipedia.org/wiki?curid=4706536", "title": "Piano paesistico regionale", "text": ""}
{"id": "4706537", "revid": "486946", "url": "https://it.wikipedia.org/wiki?curid=4706537", "title": "Piano Paesaggistico Regionale", "text": ""}
{"id": "4706539", "revid": "599013", "url": "https://it.wikipedia.org/wiki?curid=4706539", "title": "Rodrigo Saraz", "text": "Carriera.\nClub.\nCresciuto nell'Atl\u00e9tico Nacional, Saraz si trasferisce presto in Per\u00f9 dove, arrivato nel 2003 al Cienciano, conquista due titoli di rilievo internazionale: al suo primo anno il Cienciano vince la Copa Sudamericana sconfiggendo Alianza Lima (2-0), Universidad Cat\u00f3lica (5-3), Santos (2-3), Atl\u00e9tico Nacional (societ\u00e0 che l'aveva lanciato appena cinque anni prima, 1-3) e, nella doppia finale, il River Plate per 4-3. Saraz gioca da titolare entrambi gli incontri decisivi venendo sostituito nella ripresa nei due incontri. Nel settembre del 2004 il Cienciano si gioca la Recopa contro il Boca Juniors: gli argentini passano in vantaggio con uno dei loro miglior talenti, Carlos T\u00e9vez. Saraz viene fatto entrare nella ripresa, sul punteggio di 1-0 per il Boca Juniors, e all'89' mette a segno la rete dell'1-1 per i peruviani. Il Cienciano resiste fino ai calci di rigore quando sono decisivi per gli argentini gli errori di T\u00e9vez e di Fabi\u00e1n Vargas, che consentono alla societ\u00e0 di Cusco di alzare la sua prima Recopa.\nDopo il successo nel Cienciano, il colombiano rimane in Per\u00f9 dove gioca in due squadre diverse nell'annata del 2005 prima di ritornare in patria. Al C\u00facuta vince un Finalizaci\u00f3n nel 2006. Nel 2007 ritorna al Cienciano prima di passare allo Sport Boys, altra squadra peruviana. Ritornato nuovamente in Colombia, ottiene il suo secondo titolo nazionale con il Boyac\u00e1 Chic\u00f3. Il 4 maggio del 2008 realizza la sua prima doppietta contro il CPD Junior (2-1). Trasferitosi al Deportes Quindio, il 17 agosto del 2008 sigla la sua prima marcatura con la nuova maglia ai danni del Millonarios (1-2). Nel 2009 passa all'Envigado: segna il primo gol contro la sua ex Boyac\u00e1 Chic\u00f3 (1-1).\nNel 2012 ritorna al Coopsol, rendendosi protagonista di due reti contro il Coronel Bolognesi (4-0), squadra che lo aveva tesserato nel 2005."}
{"id": "4706540", "revid": "767487", "url": "https://it.wikipedia.org/wiki?curid=4706540", "title": "The Invisible Web", "text": "The Invisible Web \u00e8 un cortometraggio muto del 1917 diretto da Richard Foster Baker, prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 17 marzo 1917."}
{"id": "4706541", "revid": "288300", "url": "https://it.wikipedia.org/wiki?curid=4706541", "title": "Gianfelice Schiavone Ercoli", "text": ""}
{"id": "4706543", "revid": "247222", "url": "https://it.wikipedia.org/wiki?curid=4706543", "title": "Roadwork", "text": "Roadwork \u00e8 il terzo album (e il primo dal vivo) di Edgar Winter, pubblicato come doppio ellep\u00ec dall'etichetta Epic Records nel marzo del 1972 e prodotto da Rick Derringer.\nNel disco, oltre al gruppo di Edgar, \"White Trash\", aiutati in molti brani dal chitarrista Rick Derringer, \u00e8 presente anche il fratello Johnny Winter nel suo cavallo di battaglia \"Rock and Roll Hoochie Koo\",\nspicca anche nell'album il cantante-sassofonista dei \"White Trash\", Jerry LaCroix. Nel 2007 la Beat Goes On Records stamp\u00f2 l'album su CD (senza bonus)."}
{"id": "4706545", "revid": "606039", "url": "https://it.wikipedia.org/wiki?curid=4706545", "title": "Grampidelphis", "text": ""}
{"id": "4706548", "revid": "606039", "url": "https://it.wikipedia.org/wiki?curid=4706548", "title": "Grayius", "text": ""}
{"id": "4706549", "revid": "1573940", "url": "https://it.wikipedia.org/wiki?curid=4706549", "title": "Cleithracara maronii", "text": "Cleithracara maronii \u00e8 un pesce di acqua dolce appartenente alla famiglia Cichlidae ed alla sottofamiglia Cichlasomatinae. \u00c8 l'unica specie appartenente al genere Cleithracara.\nDistribuzione e habitat.\nProviene dalla Guyana, dal Venezuela e dal Suriname, in Sud America, dove vive nelle acque lente, torbide e molto ricche di vegetazione acquatica del Delta dell'Orinoco ed in altri fiumi costieri.\nDescrizione.\nPresenta un corpo alto, compresso lateralmente ma non molto allungato. Il dimorfismo sessuale non \u00e8 molto marcato, ed il maschio si riconosce per le dimensioni maggiori. La livrea non \u00e8 molto sgargiante: il colore di base \u00e8 giallastro o marrone, ma il ventre pi\u00f9 chiaro, e sotto la pinna dorsale \u00e8 presente una macchia nera pi\u00f9 o meno ampia, che in alcuni esemplari \u00e8 cos\u00ec ampia da diventare una fascia. Una linea di quel colore c'\u00e8 anche sulla testa, ed attraversa gli occhi rossi. La pinna anale e la pinna caudale sono alte ed allungate, la pinna caudale e le pinne pettorali sono ampie. Di solito non supera i 7 cm.\nBiologia.\nComportamento.\nHa un temperamento abbastanza pacifico per essere un ciclide. Quando spaventato, \u00e8 capace di cambiare abbastanza velocemente il colore per mimetizzarsi con l'ambiente circostante.\nAlimentazione.\nLa sua dieta comprende invertebrati acquatici come insetti e le loro larve, vermi e crostacei.\nRiproduzione.\n\u00c8 una specie ovipara che pu\u00f2 deporre fino a 400 uova, di solito su una pietra piatta; la fecondazione \u00e8 esterna. I genitori sorvegliano uova, avannotti ed il territorio attorno anche per diversi mesi.\nAcquariofilia.\nEssendo un pesce tranquillo e non aggressivo, a volte timido, viene tenuto spesso negli acquari e non \u00e8 molto raro nel commercio di pesci."}
{"id": "4706551", "revid": "916580", "url": "https://it.wikipedia.org/wiki?curid=4706551", "title": "Cleithracara", "text": ""}
{"id": "4706552", "revid": "120784831", "url": "https://it.wikipedia.org/wiki?curid=4706552", "title": "J\u00falia Hunyady de K\u00e9thely", "text": "Famiglia e matrimoni.\nJ\u00falia nacque a Vienna in un'antica e nobile famiglia ungherese, unica figlia femmina del Conte Ferenc Hunyady de K\u00e9thely e della Contessa J\u00falia Zichy de Zich et V\u00e1sonke\u0151. Aveva tre fratelli, L\u00e1szl\u00f3, K\u00e1lm\u00e1n e Vilmos. Il 1\u00ba agosto 1853, meno di un mese prima del suo 22\u00ba compleanno, spos\u00f2 il suo primo marito Mihailo Obrenovic, il deposto sovrano di Serbia.\nIl 26 settembre 1860, dopo la morte di suo padre Milo\u0161 I, egli ancora una volta assunse il potere come il sovrano di Serbia, rendendo J\u00falia, la Principessa consorte. Non fu popolare tra la popolazione serba poich\u00e9 diffidavano della sua religione cattolica e l'origine ungherese. Il Principe Mihailo non fu un marito fedele, ed ebbe almeno un figlio illegittimo. La sua ultima amante fu Katarina Konstantinovi\u0107, la giovane e graziosa figlia di sua cugina, la Principessa Anka Obrenovi\u0107, che risiedevano entrambe alla corte reale su richiesta di Mihailo. Katarina aveva persino preso in considerazione la speranza di diventare col tempo la moglie di Mihailo a causa dell'incapacit\u00e0 di Julia di dare al Principe un figlio, e Mihailo stava prendendo in considerazione il divorzio nonostante l'indignazione nazionale che una tale mossa avrebbe invariabilmente suscitato. Nel 1867, lo stimato Primo Ministro Ilija Gara\u0161anin fu licenziato dal suo incarico per aver espresso la sua opposizione alla proposta di Mihailo di divorziare e sposare Katarina. Katarina disprezzava apertamente la Principessa J\u00falia e le rese la vita infelice ostentando la sua relazione con Mihailo. J\u00falia si vendic\u00f2 instaurando una propria relazione con il duca belga Karl von Arenberg.\nIl 10 giugno 1868, Mihailo stava facendo una passeggiata attraverso il parco di Ko\u0161utnjak, vicino alla residenza reale estiva alla periferia di Belgrado. Era in compagnia della Principessa Anka e della sua amante, Katarina. Tutti e tre furono colpiti dagli assassini, lasciando il Principe Mihailo e la Principessa Anka morti, mentre Katarina rimase ferita. Si \u00e8 creduto all'epoca che l'assassinio fosse opera dei Kara\u0111or\u0111evi\u0107, la dinastia rivale degli Obrenovi\u0107. Mihailo fu succeduto da Milan IV, suo cugino e figlio del fratello della Principessa Anka, Milo\u0161. Milano avrebbe nel 1882 regnato come Re Milan I di Serbia.\nLo stesso anno che Mihailo fu assassinato, Katarina spos\u00f2 il Generale Milivoje Blaznavac e in seguito assunse il ruolo di first lady alla corte di suo cugino, Re Milan, quando la moglie di quest'ultimo, Natalija Ke\u015fco si separ\u00f2 da lui per vivere all'estero. Julia continu\u00f2 la sua relazione con il Duca Karl, sposandolo infine il 16 gennaio 1876 a Ivanka pri Dunaji. Divenne Duchessa von Arenberg e Principessa von Recklinghausen in seguito al suo secondo matrimonio.\nMor\u00ec, senza figli, nel suo luogo di nascita a Vienna il 19 febbraio 1919. Aveva 87 anni."}
{"id": "4706557", "revid": "71433", "url": "https://it.wikipedia.org/wiki?curid=4706557", "title": "Free Birds", "text": ""}
{"id": "4706558", "revid": "599013", "url": "https://it.wikipedia.org/wiki?curid=4706558", "title": "Valsusa (vino)", "text": "Il Valsusa \u00e8 un vino DOC la cui produzione \u00e8 consentita nei comuni di Almese, Borgone di Susa, Bruzolo, Bussoleno, Caprie, Chianocco, Chiomonte, Condove, Exilles, Giaglione, Gravere, Mattie, Meana di Susa, Mompantero, Rubiana, San Didero, San Giorio di Susa, Susa e Villar Focchiardo, nella citt\u00e0 metropolitana di Torino. I vigneti sono tipicamente posti su terreni rocciosi in altipiani naturali e terrazzamenti artificiali.\nStoria.\nLa viticoltura della Valsusa ebbe origine in epoca pre-romana: vi sono testimonianze in tal senso nel sito archeologico della \"Maddalena\". Intorno all'anno mille vi erano terreni coltivati col vitigno Avan\u00e0 a Chiomonte, nella regione \"Segneur\".\nTecniche produttive.\nDeve essere prodotto a partire da uve Avan\u00e0, Barbera, Dolcetto, Neretta cuneese da sole o congiuntamente per almeno il 60%; possono venire utilizzati altri vitigni iscritti fino al 40%\nTipologie.\nIl Valsusa pu\u00f2 essere commercializzato in due tipologie:\nValsusa rosso.\nPresenta colore rosso rubino e ha profumo vinoso, caratteristico di frutti di bosco e ciliegie selvatiche. Di moderata acidit\u00e0, con tannini poco marcati.\nValsusa rosso novello.\nDi bassa gradazione e scarsa tannicit\u00e0, presenta spiccato profumo di ciliegia e frutti di bosco, variabile a seconda degli uvaggi utilizzati e della percentuale di macerazione carbonica.\nAbbinamenti consigliati.\nOttimo con stracotti, carni in umido, carni bianche alla cacciatora."}
{"id": "4706561", "revid": "767487", "url": "https://it.wikipedia.org/wiki?curid=4706561", "title": "The Pallid Dawn", "text": "The Pallid Dawn \u00e8 un cortometraggio muto del 1917 diretto da E.H. Calvert e prodotto dalla Essanay di Chicago. Quattordicesimo corto della serie \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 17 marzo 1917."}
{"id": "4706564", "revid": "15756", "url": "https://it.wikipedia.org/wiki?curid=4706564", "title": "\u1e0c\u0101kin\u012b", "text": "Con il sostantivo femminile sanscrito \u1e0d\u0101kin\u012b (devan\u0101gar\u012b: \u0921\u093e\u0915\u093f\u0928\u0940; pracrito: \"\u1e0d\u0101gin\u012b\"; cinese: \u837c\u5409\u5c3c, \"t\u00faj\u00edn\u00ed\"; giapponese: \"dakini\"; coreano: \ub2e4\uae38\ub2c8, \"tagilni\", vietnamita: \" \u0111\u1ed3 c\u00e1t ni\"; tibetano: \u0f58\u0f41\u0f60\u0f0b\u0f60\u0f42\u0fb2\u0f7c\u0f0b\u0f58 \"mkha\u2019 \u2019gro ma\") si indicano degli spiriti femminili di tradizione hind\u016b, precisamente delle assistenti della dea K\u0101l\u012b use a nutrirsi di carne umana.\nTale termine sanscrito compare nella letteratura hind\u016b a partire dal IV secolo d.C.\nNell'ambito del buddhismo mah\u0101y\u0101na, segnatamente nel \"Bodhicary\u0101vat\u0101ra\" di \u015a\u0101ntideva, indica una guardiana dell'inferno (\"narakap\u0101l\u0101\").\nNell'ambito proprio del buddhismo tantrico indica invece degli spiriti femminili dotati di importanti poteri spirituali.\nIl termine sanscrito \"\u1e0d\u0101kin\u012b\" \u00e8 probabilmente correlato alla parola \"tamburo\" (\"\u1e0damaru\") che richiama le attivit\u00e0 rituali proprie delle donne sciamane. I termini correlati cinese, giapponese, vietnamita e coreano non sono che adattamenti fonetici del termine sanscrito, diversamente il termine utilizzato in lingua tibetana, \"mkha\u2019 \u2019gro ma\", intende \"coloro che attraversano il cielo\", \"coloro che percorrono lo spazio\" e potrebbe aver avuto origine dal termine sanscrito \"khecara\" utilizzato nel \"Cakrasa\u1e43varatantra\" (\u0f60\u0f41\u0f7c\u0f62\u0f0b\u0f63\u0f7c\u0f0b\u0f56\u0f51\u0f7a\u0f0b\u0f58\u0f46\u0f7c\u0f42\u0f0b\u0f42\u0f72\u0f0b\u0f62\u0f92\u0fb1\u0f74\u0f51, \"\u2019Khor lo bde mchog gi rgyud\", Toh. 413).\nLe Dakini sono spesso rappresentate come consorti nelle rappresentazioni Yab Yum. La forma maschile della parola \u00e8 Daka, che di solito \u00e8 tradotto in tibetano come \"pawo\" \"eroe\" (Wylie: \"dpa' bo\").\nLa Dakini (e Daka) \u00e8 descritta nelle leggende medievali in India del Nord (cos\u00ec come nei testi \"Bh\u0101gavata Pur\u0101\u1e47a, Brahma Purana, Markandeya Purana\" e \"Kathasaritsagara\") come un demone affine a K\u0101l\u012b, che si nutre di carne umana. Le Dakini sono paragonabili a spiriti maligni e vendicativi femminili di altre culture, come ninfe, fate, folletti oppure come il \"peri\" persiano.\nFigura chiave del tantra, la dakini appare nel \"Tangmi della Vajrayana\"; la figura della dakini si diffuse nella cultura giapponese attraverso il Buddismo Shingon, evolvendo nel dakini-ten, legandosi all'iconografia delle \"kitsune\". La dakini appare in una formulazione vajrayanica del Triratna buddhista, conosciuta come \"Tre Radici\". Pi\u00f9 comunemente essa appare come protettrice del dharma, accanto a un guru e a un yidam. Oppure pu\u00f2 essere essa stessa un yidam.\nL'origine della figura della dakini \u00e8 incerta ma essa continua a far parte anche oggi del folklore indiano, generalmente in forma malevola, e permane in parte anche nel tantra hindu.\nNel Buddhismo Tibetano.\nAnche se le dakini appaiono nell'Induismo e nella tradizione B\u00f6n, esse svolgono un ruolo importante soprattutto nel Buddhismo Vajrayana e in quello tibetano. Il Khandroma, generalmente di temperamento aggressivo e iracondo, agisce come musa per la pratica spirituale. Le \"dakini\" sono manifestazioni di aspetti puri della mente in forma femminile, che evocano il movimento dell'energia nello spazio. In tale contesto, il cielo o lo spazio indicano la \"shunyata\", la vacuit\u00e0 o inconsistenza di tutti i fenomeni, che \u00e8 allo stesso tempo potenzialit\u00e0 di ogni possibile manifestazione.\nClassi di dakini.\nJudith Simmer-Brown, basandosi sugli insegnamenti ricevuti dai lama tibetani, individua quattro classi principali di dakini. Questi insegnamenti seguono la tradizione del \"linguaggio crepuscolare \"dell'esoterismo (in sanscrito\" s\u0101\u1e43dhy\u0101bh\u0101\u1e63\u0101)\" che si riferisce alle seguenti classi di dakini: segrete, interne, esterne ed esterne-esterne.\nLe Dakini possono anche essere classificate in base alla Trik\u0101ya, o tre corpi di Buddha:\nNello Dzogchen.\nSe considerata come una fase del percorso Vajrayana, la dakini \u00e8 la fase finale: la prima \u00e8 il guru, che corrisponde alla prima realizzazione della vera condizione della realt\u00e0, cos\u00ec come questa \u00e8 introdotta dal guru durante l'empowerment, se il discepolo ottiene quello che i Tantra Interni chiamano \"peyi yeshe\" (Wylie: \"dpe yi ye shes\") o \"chiarezza del shunyata\". La seconda \u00e8 il devata, che corrisponde alla meditazione in quanto si tratta del metodo utilizzato per produrre lo stato di scoperta nella realizzazione iniziale della vera condizione della realt\u00e0. La terza fase \u00e8 la Dakini in quanto origine delle attivit\u00e0 basate sull'empowerment del guru e sulla meditazione del devata.\nNello Dzogchen queste tre fasi corrispondono a: tawa (\"lta ba\"), gompa (\"sgom pa\") e chopa (\"spyod pa\"): la prima \u00e8 la visione diretta della vera natura della realt\u00e0 in contrapposizione ad una visione intellettuale; la seconda \u00e8 la continuit\u00e0 di questa visione in sessioni di meditazione; e la terza \u00e8 la continuit\u00e0 di questa visione nelle attivit\u00e0 quotidiane. Come nella pratica tantrica, le imperfezioni sono utilizzate per rendere la visione ininterrotta. Le dakini sono energia vitale, le attivit\u00e0 di praticanti esperti ed attivit\u00e0 inerti di maestri realizzati.\nNell'Induismo.\nNella leggenda hindu medievale, un \"daka\" (femminile \"dakini\") \u00e8 uno spirito maligno e malevolo. Il termine \"shaka\" \u00e8 talvolta usato come sinonimo.\nIl dio principale che ha il controllo su tali divinit\u00e0 \u00e8 Hanuman. L'inno \"Vichitra Veer Hanuman Stotram\", cantato in lode a Vichitra Veer Hanuman, una forma feroce di Hanuman, elenca gli elementi negativi sui quali Hanuman ha il controllo, tra cui le dakini. Ci sono molti mantra che Hanuman usa per conquistare una dakini, tra i quali sono famosi il Panchamukhi Hanuman Kawacham ed il Saptamukhi Hanuman Kawacha. Gli ind\u00f9 recitano inoltre il Sri Sudarshana Kawacha, una canto di lode shloka o kawacha in sanscrito a Vishnu, che prese il nome della sua arma Sudarshana Chakra, per ottenere protezione dalle dakini. Devi Kavacham \u00e8 un canto di lode a Durg\u0101.\n Dakini e Shakini erano le mogli di Tripurasura. Dopo che Tripurasura fu ucciso da Shiva, questi concesse alle sue mogli di poter vivere nella foresta senza alcuna minaccia; la gente avrebbe dovuto cantare il loro nome prima di poter entrare nel Tempio Bhimashankara. Perci\u00f2 la foresta intorno al tempio divenne nota come \"Foresta delle Dakini\".\nNel tantra hindu, Dakini, Shakini, Kakini e Kamini sono nomi di poteri o shakti che controllano i differenti cakra. Cos\u00ec, le dakini vengono viste come \"guardiani dei misteri pi\u00f9 profondi di s\u00e9\", ed \u00e8 attraverso loro che i segreti della trasformazione interiore vengono rivelati. Una volta che una persona \u00e8 in grado di risvegliare l'energia Kundalini e spostarla sulla sua base, il Muladhara sopra il Sahasrara, diventa uno Yogi.\nNel Buddhismo Giapponese.\nAnche se la figura della dakini sembra essersi diffusa in Giappone mediante l'introduzione K\u016bkai del Buddhismo tantrico nella scuola Shingon durante l'inizio del IX secolo, essa appare pi\u00f9 come la dakini nell'iconografia hindu che quella del Buddhismo Tibetano.\nAlla fine del Periodo Heian, l'immagine della dakini si mischi\u00f2 con le immagini di volpi e donne seminude, acquisendo i nomi di , e . Nel Medioevo l'Imperatore del Giappone cantava davanti ad un'immagine della volpe Dakini-ten durante la sua cerimonia d'incoronazione, inoltre sia il monarca che gli sh\u014dgun dovevano rendere onore alla Dakini-ten. Era una credenza comune che nel momento in cui cessasse di rendere omaggio a Dakini-ten, il proprio dominio sarebbe caduto in rovina. Sebbene si dicesse che Dakini-ten fosse una potente divinit\u00e0 buddista, le immagini e le storie che la concernevano nel Giappone medievale ed anche moderno le davano i tratti della \"kitsune\", una creatura a forma di volpe della mitologia locale. La credenza popolare moderna, spesso rappresentata in libri sulla religione, \u00e8 che l'immagine della volpe fosse un sostituto dello sciacallo indiano, ma lo sciacallo non \u00e8 sempre associato alla dakini.\nAll'inizio dell'era moderna i riti della dakini erano delegati in varie magie chiamate Dakini-ten, Izuna, ed Akiba. Le persone che avessero ricevuto un torto nel loro villaggio, andavano da uno \"yamabushi\" corrotto che praticava la magia nera, ed ottenevano da lui la trappola per catturare una \"kitsune\" da dividere con lo stregone. Resoconti della possessione divennero specialmente comuni durante i periodi Edo e Meiji, sotto il nome di \"kitsunetsuki\"."}
{"id": "4706566", "revid": "288300", "url": "https://it.wikipedia.org/wiki?curid=4706566", "title": "Galata SK", "text": ""}
{"id": "4706567", "revid": "486946", "url": "https://it.wikipedia.org/wiki?curid=4706567", "title": "PBDKT T-Team", "text": ""}
{"id": "4706572", "revid": "61885371", "url": "https://it.wikipedia.org/wiki?curid=4706572", "title": "Nessuno - L'Odissea raccontata ai lettori d'oggi", "text": ""}
{"id": "4706575", "revid": "61885383", "url": "https://it.wikipedia.org/wiki?curid=4706575", "title": "Nessuno - Odissea raccontata ai lettori d'oggi", "text": ""}
{"id": "4706579", "revid": "61885392", "url": "https://it.wikipedia.org/wiki?curid=4706579", "title": "Nessuno (Luciano De Crescenzo)", "text": ""}
{"id": "4706583", "revid": "365411", "url": "https://it.wikipedia.org/wiki?curid=4706583", "title": "Loris Damonte", "text": "Carriera.\nCresciuto nelle giovanili del , nelle quali segue tutta la trafila dagli Esordienti alla Primavera, nel 2008 passa all', in Seconda Divisione. Una stagione senza presenze, condita per\u00f2 dal ripescaggio dei grigi in Prima Divisione, serie in cui fa il suo esordio da professionista il 20 settembre 2009 contro il . Termina il campionato con 18 presenze e l'esordio in Coppa Italia.\nAncora ad Alessandria nella stagione successiva, realizza i suoi primi gol da professionista, terminando il campionato con 28 presenze e 6 reti. Conclude disputando da titolare le semifinali play off, nelle quali la squadra esce per\u00f2 sconfitta contro la .\nNell'estate del 2011 passa al , compagine che disputa il campionato di Serie B, con cui esordisce in cadetteria, realizzando anche un gol alla , squadra della quale \u00e8 tifoso. Termina la stagione con 20 presenze in campionato e due nei play off, nei quali il varese perde la finale per l'accesso alla Serie A proprio contro i blucerchiati. Confermato a Varese anche nella stagione successiva, conclude con 21 presenze e due reti. Il 21 agosto 2014 firma un contratto con il Messina, arrivando in prestito secco dal Varese. Il 10 luglio 2015 si lega, con contratto biennale, alla Pistoiese, dove collezione 26 presenze e una rete in campionato. La stagione successiva si trasferisce alla Sambenedettese. Il 10 gennaio 2018 passa al Gavorrano. Nell'estate 2018 si trasferisce alla neopromossa Albissola.\nStatistiche.\nPresenze e reti nei club.\n\"Statistiche aggiornate al 18 gennaio 2020.\""}
{"id": "4706595", "revid": "767487", "url": "https://it.wikipedia.org/wiki?curid=4706595", "title": "Episodi di Strike Back (quarta stagione)", "text": "La quarta stagione della serie televisiva Strike Back, intitolata Strike Back: Shadow Warfare, \u00e8 stata trasmessa in prima visione dal canale statunitense Cinemax dal 9 agosto al 18 ottobre 2013, mentre nel Regno Unito \u00e8 andata in onda su Sky1 dal 28 ottobre al 30 dicembre 2013.\nIn Italia la stagione \u00e8 stata trasmessa su Sky Uno dal 6 ottobre all'8 dicembre 2013."}
{"id": "4706597", "revid": "287204", "url": "https://it.wikipedia.org/wiki?curid=4706597", "title": "Generali Ladies Linz 2013", "text": "Il Generali Ladies Linz 2013 \u00e8 stato un torneo di tennis che si \u00e8 giocato sul cemento indoor. \u00c8 stata la 27\u00aa edizione del Generali Ladies Linz, che fa parte della categoria WTA International nell'ambito del WTA Tour 2013. Si \u00e8 giocato a Linz, in Austria, dal 5 al 13 ottobre 2013.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Angelique Kerber ha sconfitto in finale Ana Ivanovi\u0107 per 6-4, 7-66.\nDoppio.\n Karol\u00edna Pl\u00ed\u0161kov\u00e1 / Krist\u00fdna Pl\u00ed\u0161kov\u00e1 hanno sconfitto in finale Gabriela Dabrowski / Alicja Rosolska per 7\u201366, 6\u20134."}
{"id": "4706601", "revid": "767487", "url": "https://it.wikipedia.org/wiki?curid=4706601", "title": "The Pulse of Madness", "text": "The Pulse of Madness \u00e8 un cortometraggio muto del 1917 diretto da E.H. Calvert e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 10 marzo 1917."}
{"id": "4706610", "revid": "287204", "url": "https://it.wikipedia.org/wiki?curid=4706610", "title": "HP Open 2013", "text": "L'HP Open 2013 \u00e8 stato un torneo di tennis che si \u00e8 giocato sul cemento indoor. \u00c8 stata la 5\u00aa edizione dell'HP Open, che fa parte della categoria WTA International nell'ambito del WTA Tour 2013. Si \u00e8 giocato ad Osaka, in Giappone dal 5 al 13 ottobre 2013.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici passate dalle qualificazioni:\nCampionesse.\nSingolare.\n Samantha Stosur ha sconfitto in finale Eugenie Bouchard per 3-6, 7-5, 6-2.\nDoppio.\n Kristina Mladenovic / Flavia Pennetta hanno sconfitto in finale Samantha Stosur / Shuai Zhang per 6-4, 6-3."}
{"id": "4706611", "revid": "1305772", "url": "https://it.wikipedia.org/wiki?curid=4706611", "title": "Luigi Scuotto", "text": "Dopo aver fatto l'arbitro, al termine della Seconda guerra mondiale assunse la guida del Napoli insieme ad altri quattro imprenditori; fu presidente della societ\u00e0 partenopea nella stagione 1945-1946, insieme a Vincenzo Savarese e Pasquale Russo. Fu presidente del Napoli anche nella stagione 1963-1964, durante la quale sostitu\u00ec ai vertici della societ\u00e0 Achille Lauro, che fu costretto ad abbandonare momentaneamente la presidenza per problemi politici; la stagione si chiuse con la squadra all'8\u00ba posto in classifica in Serie B, ed a fine anno Scuotto abbandon\u00f2 la presidenza. In seguito collabor\u00f2 con la FIGC sul fronte della lotta al doping."}
{"id": "4706619", "revid": "247222", "url": "https://it.wikipedia.org/wiki?curid=4706619", "title": "They Only Come Out at Night", "text": "They Only Come Out at Night \u00e8 il quarto album di Edgar Winter, pubblicato dalla Epic Records nel novembre del 1972 e prodotto da Rick Derringer.\nIl disco contiene il pi\u00f9 grande successo in termini commerciali di Winter, il brano \"Frankenstein\" che raggiunse il primo posto nella classifica pop dei singoli. Il successivo \"Free Ride\" si classific\u00f2 al 14\u00ba posto delle singles pop chart, mentre l'album, di cui furono vendute oltre un milione di copie, tocc\u00f2 il numero tre delle classifiche degli album pop."}
{"id": "4706628", "revid": "921573", "url": "https://it.wikipedia.org/wiki?curid=4706628", "title": "Troy Melton", "text": "Ha recitato in 29 film dal 1940 al 1991 e in 90 produzioni televisive dal 1951 al 1989.\nBiografia.\nTroy Melton nacque a Jackson, in Tennessee, il 2 marzo 1921.\nRecit\u00f2 nel 1940, non accreditato, nel film \"The Trail Blazers\" nel ruolo di un operatore del telegrafo. Recit\u00f2 poi per oltre tre decenni in molti episodi di serie televisive, dagli anni 50 ai primi anni 80, interpretando una miriade di personaggi, spesso secondari o guest star.\nLa sua ultima apparizione sul piccolo schermo avvenne nell'episodio \"Nick Knight\" della serie televisiva \"Forever Knight\", andato in onda il 20 agosto 1989, che lo vede nel ruolo di una guardia in un museo, mentre per il grande schermo l'ultima interpretazione risale al film \"Colpo doppio\" del 1991 in cui interpreta una guardia all'ospedale. Alla carriera di interprete ha affiancato anche una lunga collezione di crediti come stuntman sia per il cinema che per la televisione. Il regista e produttore Maury Dexter dichiar\u00f2 che Melton era il suo stuntman preferito e che lo aveva utilizzato ogniqualvolta una sua produzione richiedeva una controfigura.\nMor\u00ec a Los Angeles, in California, il 15 novembre 1995."}
{"id": "4706630", "revid": "767487", "url": "https://it.wikipedia.org/wiki?curid=4706630", "title": "Burning the Candle", "text": "Burning the Candle \u00e8 un film muto del 1917 scritto e diretto da Harry Beaumont, prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company. Venne girato in Louisiana, nella Gulf Coast, nei pressi di New Orleans.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche USA il 5 marzo 1917."}
{"id": "4706633", "revid": "599013", "url": "https://it.wikipedia.org/wiki?curid=4706633", "title": "Giovanni Nebbia", "text": "Era soprannominato Sartulin per via del suo mestiere di sarto.\nCaratteristiche tecniche.\nCalciatore atleticamente dotato, giocava nel ruolo di terzino.\nCarriera.\nDopo aver giocato nel torinese, venne acquistato dal di Torre Annunziata su segnalazione di Salvatore Crispino. Il club biancoscudato lo acquist\u00f2 per 2.000 lire e gli pag\u00f2 un ingaggio di 800 lire mensili. Con i campani si laure\u00f2 vice Campione d'Italia nel 1924, prendendo parte alla doppia finale scudetto disputata contro il , in cui dovette vedersela con un attaccante del calibro di Santamaria.\nNel suo palmar\u00e8s un titolo di campione dell'Italia Centromeridionale e tre titoli di campione Campano.\nIn totale con i biancoscudati disput\u00f2 51 partite nei quattro campionati disputati, di cui una buona parte nel campionato della finale scudetto, in cui fu sempre presente.\nNel 1925 fu ceduto al Roman con cui disput\u00f2 due campionati sempre in massima serie."}
{"id": "4706637", "revid": "287204", "url": "https://it.wikipedia.org/wiki?curid=4706637", "title": "Eurileonide", "text": "Biografia.\nNon si sa molto della famiglia e della vita di Eurileonide, se non che era una ricca spartana appassionata di cavalli e che vinse la corsa dei carri a due cavalli dei giochi olimpici del 368 a.C.. Alle donne greche, del resto, non era permesso partecipare, ed in genere nemmeno assistere, alle gare olimpiche, con l'eccezione delle gare ippiche perch\u00e9, in quei casi, l'effettivo partecipante alla competizione non era l'auriga ma il finanziatore del carro e dei cavalli che poteva, appunto, essere di sesso femminile. Eurileonide fu la seconda donna a vincere una gara alle Olimpiadi, dopo che la concittadina Cinisca aveva conquistato la corona olimpica nel 396 a.C. e nel 392 a.C. con la corsa dei carri con quattro cavalli.\nPausania testimonia, comunque, che a Sparta fu eretta una statua commemorativa della vittoria di Eurileonide, una delle poche statue di bronzo della Grecia classica che erano ancora intatte al tempo del periegeta, che visse circa cinque secoli dopo la vittoria della nobile spartana."}
{"id": "4706653", "revid": "767487", "url": "https://it.wikipedia.org/wiki?curid=4706653", "title": "Rimario", "text": "Il rimario \u00e8 un'opera lessicografica affine ai comuni dizionari, dai quali si distingue per la particolarit\u00e0 dell'ordine in cui sono esposti i lemmi.\nIn esso, infatti, le voci di dizionario sono esposte in base alla stringa che inizia con la vocale tonica e finisce con l'ultimo carattere della parola.\nStruttura.\nI rimari si dicono \"chiusi\" quando raccolgono le rime di una singola opera poetica o di un singolo autore. Si dicono aperti, invece, quando raccolgono le rime di un intero sistema linguistico.\nNei rimari moderni, le parole sono raggruppate in base alla terminazione: all'interno di ciascun gruppo la presentazione avviene secondo il tradizionale ordine alfabetico. Affini ai rimari sono i dizionari inversi, in cui il repertorio lessicale \u00e8 elencato secondo l'ordine alfabetico ottenuto invertendo le stringhe di grafemi che costituiscono la parola.\nUtilizzo.\nPer la loro strutturazione, i rimari costituiscono da sempre un utilissimo \"ferro del mestiere\" per chi si dedichi alla composizione in rima (\"poeti, parolieri, cantautori, pubblicitari, parodisti\", o figure affini). Importanti sono alcuni esempi storici e celebri di rimari chiusi italiani, dedicati all'opera in versi di pochi e fondamentali autori, come Dante Alighieri, Francesco Petrarca e Ludovico Ariosto che, in passato, erano considerati ausili sufficienti alla versificazione in rima. Nel tempo, con l'evoluzione della lingua italiana, hanno acquisito una notevole importanza per ricerche in campo linguistico e filologico.\nDi utilizzo affine, ma pi\u00f9 limitato, e spesso pi\u00f9 specialistico, sono i dizionari inversi."}
{"id": "4706655", "revid": "1711941", "url": "https://it.wikipedia.org/wiki?curid=4706655", "title": "Urul\u00f3ki", "text": ""}
{"id": "4706656", "revid": "93556", "url": "https://it.wikipedia.org/wiki?curid=4706656", "title": "Museo nero", "text": "Il Museo del Crimine (in inglese \"The Crime Museum\") \u00e8 un museo privato la cui raccolta comprendeva cimeli criminali tenuti a New Scotland Yard, quartier generale del Metropolitan Police Service di Londra. Fino all'inizio del XXI secolo era conosciuto come il \"Museo Nero\" (in inglese \"the Black Museum\").\nIl museo, anche se non ufficialmente, nacque nel 1874. Ha avuto sede a Old Scotland Yard, e la sua collezione crebbe grazie al materiale dei detenuti raccolti sotto l'autorit\u00e0 del Forfeiture Act del 1870. Venne pianificato per aiutare la polizia nello studio dei crimini e sui loro autori. Nel 1875 divenne un museo ufficiale, anche se non aperto al pubblico, con un ispettore di polizia e un agente assegnato al dovere d'ufficio. \nStoria.\nIl museo venne concepito nel 1874 da un ispettore in servizio, che all'epoca aveva raccolto un certo numero di oggetti, con l'intenzione di dare ai poliziotti istruzioni pratiche su come individuare e prevenire la criminalit\u00e0. Sul finire del 1874 venne dato il consenso per l'apertura di un museo del crimine.\nL'ispettore fondatore, Neame, con l'aiuto di un certo P.C. Randall raccolse materiale sufficiente di vecchi e nuovi casi per consentire l'apertura di un museo. La data effettiva del 1875, quando il museo apr\u00ec, non \u00e8 nota, ma la nomina permanente di Neame e Randall col compito nel Prisoners Property Store il 12 aprile lascia intendere che il museo sia nato nella seconda parte dello stesso anno.\nNon ci fu nessuna apertura ufficiale, e trascorsero due anni prima dell'arrivo dei primi visitatori. Questo il 6 ottobre 1877, quando il Commissario Sir Edmund Henderson, KCB, accompagnato dai commissari d'assistenza, il tenente colonnello Labolmondiere e il capitano Harris, lo visitarono con altri dignitari. Da allora ci fu un costante aumento del numero di visite e il primo registro dei visitatori.\nNel 1877 il nome di \"Black Museum\" venne coniato, quando l'8 aprile un giornalista del quotidiano The Observer us\u00f2 il termine dopo che gli era stato negato l'ingresso da parte dell'ispettore Neame. \nNel 1890 il museo venne trasferito assieme al Metropolitan Police Office in nuovi locali presso l'altra estremit\u00e0 di Whitehall, sul lungofiume Thames Embankment, appena costruito. L'edificio, ad opera di Norman Shaw RA, costruito col granito cavato dai detenuti a Dartmoor, venne chiamato New Scotland Yard. Una serie di stanze nel seminterrato ospitavano il museo e, anche se non c'era nessun curatore, Randall venne incaricato di tenere il posto in ordine, di aggiungere oggetti, vagliare le domande per le visite e organizzare le date per queste. Il museo venne chiuso sia durante la prima guerra mondiale che durante la seconda, e nel 1967, con il passaggio della centrale di polizia nella nuova sede di Victoria Street, trov\u00f2 sede nelle sale del secondo piano.\nIl Museo \u00e8 stato poi trasferito a New Scotland Yard nel 1980 ed \u00e8 stato oggetto di ristrutturazioni sostanziali negli ultimi anni. Il Museo del Crimine, come viene ora chiamato, attualmente risiede nella Stanza 101 a New Scotland Yard e si compone di due sezioni. La prima, una replica del museo originale, contiene una notevole collezione di armi da mischia, alcune palesi, altre nascoste, ognuna delle quali utilizzata in omicidi o gravi aggressioni avvenute a Londra; queste includono fucili travestiti da ombrelloni e numerosi bastoni animati. La sala contiene anche una selezione di cappi usati dai boia, tra cui quello utilizzato per l'ultima esecuzione nel Regno Unito e maschere mortuarie fatte per criminali giustiziati. Ci sono anche esposizioni di casi famosi, tra cui Charlie Pace e lettere presumibilmente scritte da Jack lo squartatore.\nLa parte pi\u00f9 recente del museo contiene molti reperti provenienti da delitti del XX secolo, in particolare il falso diamante De Beers dalla rapina al Millennium Dome e i fornelli di Dennis Nilsen. La seconda sala ospita armadietti sotto le seguenti categorie: \"Omicidi famosi\", \"Noti avvelenatori\", \"Omicidi di agenti di polizia\", \"Famiglia reale\", \"Rapine in banca\", \"Spionaggio\", \"Assedi\" e \"Ostaggi e dirottamenti\" con mostre e dettagli. In mostra vi \u00e8 anche la pallottola riempita di ricina che uccise il dissidente bulgaro Georgi Markov nel 1978 e anche un modello del possibile ombrello da cui part\u00ec.\nIl museo pu\u00f2 essere visitato da agenti di una delle forze di polizia del paese, previo appuntamento, anche se non senza difficolt\u00e0 a causa della sua popolarit\u00e0. Il Museo Nero ospita oltre 500 esemplari di manufatti criminali conservati ad una temperatura costante di 16,5\u00b0. Un posto speciale \u00e8 riservato a una serie di matrici di stampa, una notevole serie di banconote false, e una porta di cucina abilmente scavata, utilizzata per nascondercisi. Questi oggetti appartenevano a Charles Black, il falsario pi\u00f9 prolifico d'occidente.\nNel 1951 il produttore radiofonico britannico Harry Alan Towers produsse una serie radiofonica condotta da Orson Welles chiamata \"The Black Museum\", ispirata al catalogo di oggetti esposti. Ogni settimana il programma presentava un oggetto contenuto nel museo e una drammatizzazione della storia che lo circondava, per la macabra gioia del pubblico. Spesso, erroneamente citato come una produzione della BBC, Towers un\u00ec commercialmente il programma in tutto il mondo di lingua inglese. L'autore radiofonico americano Wyllis Cooper scrisse e diresse un'antologia simile per la NBC che and\u00f2 in onda nello stesso periodo negli Stati Uniti; chiamato \"Whitehall 1212\", per il numero di telefono di Scotland Yard, il programma debutt\u00f2 il 18 novembre 1951 e venne condotto dal capo soprintendente John Davidson, curatore del museo nero.\nScotland Yard si sposter\u00e0 nella nuova sede a Whitehall nel 2015. Ad oggi \u00e8 in fase di discussione la possibilit\u00e0 di aprire il museo al pubblico.\nCuriosit\u00e0.\nIl termine \u00e8 stato applicato anche a un museo di componenti ingegneristici raccolti da David Kirkaldy al 99 di Southwark Street, a Southwark. Quest'ultimo museo \u00e8 stato distrutto nel Blitz di Londra del 1940. Tra i reperti erano inclusi frammenti provenienti dal disastro del Tay Bridge."}
{"id": "4706661", "revid": "247222", "url": "https://it.wikipedia.org/wiki?curid=4706661", "title": "Shock Treatment (Edgar Winter)", "text": "Shock Treatment \u00e8 il quinto album di Edgar Winter, pubblicato dall'etichetta Epic Records nel maggio del 1974 e sempre prodotto da\nRick Derringer. Il disco arriv\u00f2 al numero 13 delle classifiche Billboard degli album pop. Il singolo \"Easy Street\" si piazz\u00f2 al numero 83 delle classifiche dei singoli pop, \"River's Risin\"' al 33."}
{"id": "4706669", "revid": "125908438", "url": "https://it.wikipedia.org/wiki?curid=4706669", "title": "Kurt Kasznar", "text": "Biografia.\nIl padre di Kurt Servischer abbandon\u00f2 la famiglia quando il futuro attore era ancora bambino. Dopo che la madre si rispos\u00f2 con il ristoratore ungherese Ferdinand Kasznar, il giovane Kurt ne assunse definitivamente il cognome. Ancora ragazzino, mentre lavorava come apprendista cameriere nel ristorante del patrigno, incontr\u00f2 il celebre regista Max Reinhardt e inizi\u00f2 a frequentare i suoi corsi di recitazione. Aveva undici anni quando apparve nel film \"Max domatore per amore\" (\"Der Zirkuskonig\"), girato nel 1924 a Vienna, che fu l'ultima interpretazione per il grande schermo del comico francese Max Linder.\nNel 1931 Kasznar inizi\u00f2 a lavorare sul palcoscenico, comparendo al Festival di Salisburgo nel dramma religioso \"Everyman\". Lavor\u00f2 nei teatri austriaci per alcuni anni, fino al 1936, quando si rec\u00f2 negli Stati Uniti con la compagnia di Max Reinhardt per una lunga \"tourn\u00e9e\". Interpret\u00f2 il ruolo di Zebulon nell'opera-oratorio \"The Eternal Road\", che debutt\u00f2 il 7 luglio 1937, e lavor\u00f2 in questa rappresentazione durante i tre mesi in cui and\u00f2 in scena a Broadway, interpretandovi una dozzina di ruoli diversi.\nNel 1941 produsse per Broadway una rivista musicale in due atti, \"Crazy with the Heat\", che per\u00f2 dovette chiudere anzitempo per difficolt\u00e0 finanziarie. L'anno successivo Kasznar si arruol\u00f2 nell'esercito statunitense e fu addestrato come operatore cinematografico. In tale veste fu assegnato a un'unit\u00e0 che venne inviata sul fronte del Pacifico, in particolare in Nuova Guinea e nelle Filippine. Kasznar fu uno dei primi operatori militari a filmare le rovine di Hiroshima e Nagasaki dopo i bombardamenti atomici, e fu presente alla resa giapponese che venne sottoscritta a bordo della USS Missouri.\nDurante il servizio militare, Kasznar interpret\u00f2 l'unico lavoro teatrale di cui fu anche autore, \"First Cousins\", che venne dedicato a tutti i soldati combattenti per gli Stati Uniti ma nati in paesi non americani. Il lavoro risult\u00f2 tra i vincitori di un concorso appositamente indetto tra i soldati scrittori e apparve nel 1943 nel libro \"The Army Play by Play\", per poi essere rappresentato a Broadway e successivamente in una messa in scena speciale a cui assistette il presidente statunitense Franklin D. Roosevelt presso la sua residenza newyorkese di Hyde Park.\nRitornato a tempo pieno al palcoscenico dopo la fine del conflitto, Kasznar ottenne il primo grande successo teatrale con il ruolo di Uncle Louie nella commedia \"The Happy Time\" di Samuel A. Taylor, e torn\u00f2 a interpretare il medesimo personaggio nella versione cinematografica del lavoro, intitolata \"Tempo felice\" e girata nel 1952, anno del debutto dell'attore sugli schermi cinematografici. Il ruolo di Uncle Louie gli valse anche una \"nomination\" al premio Golden Globe e gli consent\u00ec di ottenere altri ruoli di supporto, come nei western \"Sombrero\" (1953) e \"Cavalca vaquero!\" (1953), nei musical \"Lili\" (1953) e \"Baciami Kate!\" (1953), e nel dramma sentimentale \"L'ultima volta che vidi Parigi\" (1954).\nDurante gli anni cinquanta Kasznar prosegu\u00ec la propria brillante carriera teatrale con alcune notevoli \"performance\" a Broadway: interpret\u00f2 il regista in \"Sei personaggi in cerca d'autore\" (1955-1956) di Pirandello, quindi il ruolo di Pozzo nel dramma \"Aspettando Godot\" (1956) di Samuel Beckett, e successivamente apparve nella commedia \"Look After Lulu!\" (1959) di No\u00ebl Coward.\nGi\u00e0 da tempo affermatosi anche come interprete televisivo, con apparizioni nelle serie \"Climax!\" (1956-1957) e \"Play of the Week\" (1959-1961), Kasznar venne scelto per interpretare il detective Nero Wolfe in un'omonima serie televisiva per la CBS, al fianco di William Shatner nel ruolo di Archie Goodwin. La serie fu tuttavia abbandonata dopo la realizzazione di pochi episodi.\nAnche negli anni sessanta Kasznar mantenne il suo \"status\" di \"star\" di Broadway: nel ruolo di Max Detweiler recit\u00f2 nel musical \"The Sound of Music\" (1959-1963), e fu il solo attore ad essere apparso regolarmente nello spettacolo in tutte le sue oltre mille repliche, guadagnandosi anche una \"nomination\" al Tony Award. Non riusc\u00ec tuttavia a interpretare il personaggio nella successiva versione cinematografica, \"Tutti insieme appassionatamente\", poich\u00e9 il ruolo di Max Detweiler and\u00f2 all'attore Richard Haydn. Kasznar incontr\u00f2 comunque un altro successo grazie al ruolo di Victor Velasco nella versione teatrale di \"A piedi nudi nel parco\" di Neil Simon, in scena a Broadway dal 1963 al 1967.\nPer il piccolo schermo interpret\u00f2 il ruolo di Alexander B. Fitzhugh nei 51 episodi della serie fantasy \"La terra dei giganti\" (1968-1970), creata e prodotta dal regista e sceneggiatore Irwin Allen, e negli anni settanta continu\u00f2 a calcare il palcoscenico. Tra le sue interpretazioni teatrali del decennio, da ricordare quella in \"Don Juan in Hell\", che John Houseman trasse dal lavoro originario di George Bernard Shaw e port\u00f2 in \"tourn\u00e9e\" per sei mesi in 158 diverse citt\u00e0 degli Stati Uniti, e quella nel ruolo di Mansky nella \"pi\u00e8ce\" \"The Play's the Thing\", scritta da Ferenc Moln\u00e1r.\nVita privata.\nKasznar si spos\u00f2 nel 1939 con l'ereditiera americana Cornelia Woolley, figlia di un facoltoso industriale tessile e molto nota negli ambienti teatrali come mecenate e filantropa. Dopo l'improvvisa morte della Woolley, avvenuta nel 1948, Kasznar si spos\u00f2 nuovamente nel 1950 con l'attrice Leora Dana, conosciuta sul palcoscenico durante le repliche di \"The Happy Time\", dalla quale divorzi\u00f2 nel 1958.\nL'attore mor\u00ec il 6 agosto 1979, all'et\u00e0 di sessantacinque anni, dieci mesi dopo che gli era stato diagnosticato un cancro."}
{"id": "4706674", "revid": "120020249", "url": "https://it.wikipedia.org/wiki?curid=4706674", "title": "Zeussidamo (figlio di Leotichida)", "text": "Biografia.\nSappiamo da Erodoto che Zeussidamo fu soprannominato \"Cinisco\" (, letteralmente \"cucciolo\", \"cagnolino\"). Quando Leotichida fu deposto nel 476 a.C., Zeussidamo era gi\u00e0 morto: il trono euripontide, infatti, pass\u00f2 a suo figlio Archidamo II, che quindi era il nipote del re e che avrebbe sposata sua zia Lampito..\nLa figlia di Archidamo, Cinisca, fu chiamata con lo stesso soprannome del nonno ed \u00e8 nota per essere stata la prima donna ad aver vinto una gara olimpica nel 396 a.C."}
{"id": "4706684", "revid": "76963", "url": "https://it.wikipedia.org/wiki?curid=4706684", "title": "Brett Tucker", "text": "Biografia.\nNato a Melbourne da mamma statunitense e da padre italiano.\nIncomincia i primi suoi passi nel mondo cinematografico nel film Spanking the Monkey nel 1994, successivamente si dedica alla moda e alla professione di modello che continuer\u00e0 ininterrottamente dal 1995 al 2010 . Inoltre ha lavorato come attore in svariate serie TV e recitato in molti film a livello internazionale.\nSi \u00e8 unito al cast di Mistresses nel ruolo di Harry Davis."}
{"id": "4706686", "revid": "767487", "url": "https://it.wikipedia.org/wiki?curid=4706686", "title": "Max Wants a Divorce", "text": "Max Wants a Divorce \u00e8 un cortometraggio muto del 1917 scritto, interpretato e diretto da Max Linder e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche USA il 26 marzo 1917. In Francia, fu distribuito il 21 novembre 1919 con il titolo \"Max veut divorcer\".\nConsiderato per lungo tempo perduto, il film \u00e8 stato recentemente ritrovato."}
{"id": "4706688", "revid": "61886686", "url": "https://it.wikipedia.org/wiki?curid=4706688", "title": "Thomas Watson Sr.", "text": ""}
{"id": "4706689", "revid": "61886690", "url": "https://it.wikipedia.org/wiki?curid=4706689", "title": "Lessicografia computazionale", "text": ""}
{"id": "4706690", "revid": "1851848", "url": "https://it.wikipedia.org/wiki?curid=4706690", "title": "Robert Hansen (serial killer)", "text": "Biografia.\nNato a Estherville (Iowa) da Christian e Edna Hansen, durante l'infanzia e l'adolescenza Robert Hansen \u00e8 descritto come un ragazzo tranquillo e solitario, con un probabile problema relazionale con la figura paterna. Spesso oggetto di atti di bullismo durante la scuola, a causa dell'acne e della balbuzie, inizia ad appassionarsi alla caccia; nel 1957 presta servizio nella United States Army Reserve. In seguito lavora come apprendista a Pocahontas, dove si sposa nel 1960.\nIl 7 dicembre dello stesso anno si segnalano i suoi primi problemi con la giustizia: viene arrestato per aver dato fuoco al garage degli scuolabus della cittadina di Pocahontas e condannato a 3 anni di prigione. La moglie chiede il divorzio durante la sua detenzione, che dura 20 mesi, dopo i quali viene rilasciato sulla parola e segnalato come individuo dalla \"personalit\u00e0 infantile\".\nNegli anni seguenti viene arrestato altre volte per piccoli furti e nel 1967 si trasferisce ad Anchorage, in Alaska, per iniziare una nuova vita con la seconda moglie, sposata nel 1963 e dalla quale ha successivamente due figli. Nella sua nuova citt\u00e0 viene accettato e benvoluto dai concittadini, che lo considerano un provetto campione di caccia (tra il 1969 e il 1971 quattro animali uccisi da Hansen vengono inseriti nel \"Pope &amp; Young's trophy hunting world\").\nNel 1977 viene arrestato nuovamente per il furto di una motosega e condannato a 5 anni: la valutazione psichiatrica lo giudica affetto da disturbo bipolare. Hansen sconta un anno, quindi \u00e8 rilasciato.\nDurante i primi mesi del 1980, Hansen segnala un furto nella sua casa, e per questo viene risarcito di 13.000 $ dalla sua compagnia di assicurazione. Con i soldi, apre una panetteria: l'attivit\u00e0 redditizia e la famiglia lo rendono un membro rispettato della comunit\u00e0 locale.\nScoperta delle vittime.\nIl 12 settembre 1982, John Daily e Audi Holloway, due agenti fuori servizio della polizia locale decidono di trascorrere il pomeriggio a caccia nella grande area boschiva nella valle del Knik River, nei pressi di Anchorage, territorio per appassionati di caccia in cerca di trofei.\nCasualmente scoprono un corpo decomposto e subito segnalano il fatto, lasciando incontaminata la scena del crimine. Il caso viene assegnato al sergente Rollie Port, decorato del Vietnam, che ispeziona l'area meticolosamente, fino a rinvenire, dopo molte ore, il bossolo di una cartuccia calibro .223 Remington.\nL'autopsia rivela che la vittima era una donna, morta da almeno 6 mesi: i resti di alcune bende inducono a sospettare che fosse stata legata e immobilizzata. Nelle settimane successive, il corpo viene identificato come quello di Sherry Morrow, 24 anni, ballerina al \"Wild Cherry Bar\" di Anchorage. Secondo la ricostruzione, era stata vista l'ultima volta il 17 novembre 1981, mentre si recava all'appuntamento con un uomo che le aveva offerto 300$ per alcune foto.\nData la complessit\u00e0 dell'operato dell'assassino, la polizia ritiene che il ritrovamento di Sherry non possa considerarsi come un caso isolato. Nei successivi due anni, \u00e8 riportato un incremento dei casi di persone scomparse, quasi tutte ballerine di night e prostitute. Alla luce delle molte segnalazioni (pur mancando le prove che si tratti di eventi collegati tra loro), vengono assegnati altri incarichi per approfondire le indagini: il sergente Lyle Haugsven e il detective Glenn Flothe dell'Alaska State Trooper iniziano a collaborare con il Dipartimento di Polizia di Anchorage, cos\u00ec le informazioni di molti casi vengono incrociate.\nIn particolare, due casi irrisolti del 1980 portano a pensare ad un possibile collegamento: la scoperta di resti parziali di un corpo bruciato di una donna, straziato dagli animali, nei pressi di Eklutna Road (la vittima non \u00e8 stata mai identificata e viene chiamata \"Eklutna Annie\") e quello del cadavere di Joanne Messina, ballerina in un locale notturno della zona.\nLa svolta delle indagini.\nLe indagini subiscono una svolta improvvisa nel giugno del 1983, quando la giovane Cindy Paulson (17 anni) riesce a fuggire da Hansen (all'epoca aveva 44 anni) che tenta di farla salire sul suo aereo, un Piper PA-18. Nella deposizione alla polizia la ragazza confessa di aver accettato un compenso di 200 $ per una prestazione sessuale orale, di essere salita in macchina con Hansen, il quale, dopo averle puntato una pistola contro, l'ha portata nella sua abitazione a Muldoon. Qui, la ragazza \u00e8 incatenata, torturata e violentata. Dopo una notte di violenze, \u00e8 costretta a seguire Hansen all'aeroporto di Merril Field, da dove poi riesce a fuggire, grazie ad un camionista che la vede sbucare urlando. Su richiesta della ragazza, l'uomo la conduce in un motel, dove la polizia la ritrova, terrorizzata e ancora ammanettata. Hansen, interrogato sull'accaduto, nega ogni accusa e, grazie a un alibi, la sua posizione viene archiviata.\nIl detective Flothe, che aveva fatto parte della squadra che aveva ritrovato i corpi di \"Eklutna Annie\" e Joanne Messina l'anno precedente, collega le dinamiche dei due casi con quello di Sherry Morrow, e contatta l'agente dell'FBI Roy Hazelwood per un profilo psicologico sull'assassino delle tre donne. Dall'analisi dei casi e dal profilo esce un quadro complessivo che porta Flothe direttamente da Hansen, grazie alla testimonianza di Cindy Paulson, unica sopravvissuta dell'omicida.\nIl 27 settembre 1983, nella perlustrazione della casa di Hansen, gli investigatori scoprono alcuni gioielli appartenenti ad alcune donne scomparse e molte armi da fuoco, oltre alla prova madre, una mappa aerea della zona con dei segni \"x\", dietro la testiera del letto dell'uomo. Interrogato, Hansen tenta di difendersi, fino a quando, di fronte all'evidenza delle prove, inizia a confessare gli omicidi delle donne, a cui sparava dopo averle portate nei boschi.\nLe sue prime vittime risalivano al 1971 ed erano giovani donne di et\u00e0 compresa tra i 16 e i 19 anni. Nella mappa trovata dagli inquirenti, i segni indicavano il corpo delle donne: Hansen mostr\u00f2 alla polizia 17 luoghi dove vengono ritrovati altrettanti corpi, 12 dei quali sconosciuti agli investigatori e mai pi\u00f9 identificati. Durante la confessione, Hansen fece i nomi di molte donne scomparse, mentre di molte altre non li ricordava. Nella mappa rimasero altri segni, ma Hansen rifiut\u00f2 di mostrarli (compresi 3 in Resurrection Bay): le autorit\u00e0 sospettano che le vittime siano in numero maggiore rispetto alle 17, probabilmente 21.\nUltimi anni.\nIl 18 febbraio 1984 venne riconosciuto colpevole di 4 omicidi di cui la polizia port\u00f2 prove certe e venne condannato a 461 anni di carcere, che ha scontato allo Spring Creek Correctional Center di Seward. Trasferito dal carcere ad un centro medico per le sue condizioni di salute in peggioramento, mor\u00ec nel 2014 all'et\u00e0 di 75 anni.\nCultura di massa.\nNel 2012 l'episodio dal titolo \"Hunting Humans\" della serie \"Alaska: Ice Cold Killers\", trasmesso da Investigation Discovery, ha trattato il caso di Hansen.\nNel film di Scott Walker del 2013 \"Il cacciatore di donne\" (\"The Frozen Ground\"), che ricostruisce le vicende investigative che portarono all'arresto di Hansen, l'omicida \u00e8 interpretato da John Cusack. Nella pellicola, il sergente Jack Halcombe (Nicolas Cage) \u00e8 basato sulla reale figura del detective Gleen Flothe.\nNella serie tv del 2021 il personaggio di Kurt Caldwell \u00e8 ispirato a Robert Hansen. "}
{"id": "4706691", "revid": "288300", "url": "https://it.wikipedia.org/wiki?curid=4706691", "title": "Aldershot Town", "text": ""}
{"id": "4706693", "revid": "1869172", "url": "https://it.wikipedia.org/wiki?curid=4706693", "title": "Thomas Watson", "text": ""}
{"id": "4706695", "revid": "110567145", "url": "https://it.wikipedia.org/wiki?curid=4706695", "title": "Approssimazione di Chapman-Enskog", "text": "L'approssimazione di Chapman \u00e8 il sistema pi\u00f9 utilizzato per approssimare le equazioni di bilancio, e porta nelle forme pi\u00f9 semplici progressivamente dalle equazioni di Eulero, alle equazioni di Navier-Stokes, alle equazioni di Burnett.\nStoria.\nChapman ed Enskog nel 1917 furono i primi a sviluppare una procedura \"sistematica\" per derivare dalle equazioni di bilancio le forme tradizionali proposte dal XVII secolo ad allora per i fluidi e per i continui in genere che fino ad allora avevano fondamento prevalentemente empirico. Nonostante da allora siano stati proposti vari altri schemi per generare approssimazioni direttamente dalle equazioni del trasporto (come il metodo di Grad, l'espansione in polinomi di Legendre, le funzioni di distribuzione bimodali) il metodo di Chapman ed Enskog rimane lo schema pi\u00f9 utilizzato.\nFormulazione.\nL'approssimazione consiste nel sostituire nelle equazioni di bilancio la densit\u00e0 di fase con una serie di Maclaurin troncata al livello di approssimazione desiderato nella velocit\u00e0:\nformula_1\nImponendo come vincolo che il primo termine (la distribuzione di Maxwell-Boltzmann) porti gli invarianti collisionali:\nnelle densit\u00e0 di corrente corrispondenti:\ne cio\u00e8 che:\nformula_4\nmentre i termini successivi devono avere momenti nulli:\nformula_5\nQuindi la tensione e la densit\u00e0 termica diventano uno sviluppo in serie dello stesso tipo:\nformula_6\ndove:\nformula_7\nPerci\u00f2 \u00e8 sufficiente sviluppare uno schema coerente per calcolare i termini dell'espansione della densit\u00e0 di fase."}
{"id": "4706696", "revid": "1543377", "url": "https://it.wikipedia.org/wiki?curid=4706696", "title": "Tuffi ai Giochi della VIII Olimpiade - Piattaforma alta maschile", "text": "La competizione della piattaforma alta maschile di tuffi ai Giochi della VIII Olimpiade si tenne i giorni 19 e 20 luglio 1924 alla \"Piscine de Tourelles\".\nRisultati.\nTurno eliminatorio.\nPrimi tre in ogni gruppo avanzarono alla finale. Quattro tuffi, due obbligatori e due liberi.\n \nFinale.\nQuattro tuffi, due obbligatori e due liberi."}
{"id": "4706711", "revid": "599013", "url": "https://it.wikipedia.org/wiki?curid=4706711", "title": "Gennaro Sorrentino", "text": "Carriera.\nVanta due presenze in Serie A con la Fortitudo Bologna, e 131 presenze nel campionato di Legadue, collezionate con le maglie di Imola, Scafati e Barcellona. Il 26 febbraio 2014 firma un contratto che lo lega per la terza volta alla Fortitudo Bologna fino al termine della stagione."}
{"id": "4706712", "revid": "578661", "url": "https://it.wikipedia.org/wiki?curid=4706712", "title": "Palazzo del Capitano di Giustizia", "text": "Il palazzo del Capitano di Giustizia (\"Palazz di Sedes Arma\" in lingua lombarda) \u00e8 uno storico palazzo della citt\u00e0 di Milano, sito al Verziere fra piazza Fontana e piazza Beccaria, oggi sede del Comando centrale della Polizia locale di Milano.\nStoria.\nIl palazzo fu la principale sede dell'amministrazione della giustizia a Milano per circa tre secoli, dal XVI al XIX, durante le dominazioni spagnole ed austriache. Il capitano di giustizia era infatti, fin dall'epoca medioevale, la figura che sovrintendeva all'ordine pubblico della citt\u00e0. \nLa costruzione dell'edificio fu deliberata negli anni settanta del Cinquecento, dietro l'impulso del governatore spagnolo Don Gabriel de la Cueva y Gir\u00f3n duca di Albuquerque, e dell'arcivescovo Carlo Borromeo, i quali fornirono anche i fondi iniziali per la costruzione. Il progetto fu affidato all'architetto milanese Pietro Antonio Barca, di cui costituisce la prima opera nota.\nIl palazzo era detto anche \"delle nuove carceri\", in quanto in esso venivano anche rinchiusi i detenuti. Presso l'ala nord, oggi prospettante su piazza Beccaria, era la casa del boia e il luogo dove avvenivano le esecuzioni capitali. A tale motivo, infatti, la piazza venne intitolata nell'Ottocento al fautore dell'abolizione della pena di morte, Cesare Beccaria. \nDel progetto originale sono la facciata verso piazza Fontana e la corte centrale, mentre il resto \u00e8 principalmente frutto degli ampliamenti successivi e delle ristrutturazioni effettuate dall'architetto Piero Portaluppi a seguito dei danni riportati durante la seconda guerra mondiale."}
{"id": "4706715", "revid": "1573940", "url": "https://it.wikipedia.org/wiki?curid=4706715", "title": "Himatione", "text": "Himatione \u00e8 un genere di uccelli passeriformi fringillidi della trib\u00f9 dei Drepanidini, endemico delle Hawaii.\nEtimologia.\nIl nome scientifico del genere, \"Himatione\", deriva da \"\u1f31\u03bc\u03b1\u03c4\u03b9\u03bf\u03bd\" (\"himation\"), il caratteristico mantello dei guerrieri spartani, sempre di colore rosso per nascondere le macchie di sangue (in greco \"\u03b1\u1f35\u03bc\u03b1\u03c4\u03bf\u03c2\", \"h\u00e0imatos\"), in riferimento alla livrea di questi uccelli.\nDescrizione.\nGli apapane sono uccelletti di piccole dimensioni, lunghi al massimo 13 cm, caratterizzati da un sottile becco leggermente ricurvo e da un netto dimorfismo sessuale, coi maschi pi\u00f9 grandi e prevalentemente di color cremisi e le femmine perlopi\u00f9 brune, con sfumature rossicce.\nBiologia.\nGli apapane sono uccelli diurni, osservabili in coppie o gruppetti, dalla dieta perlopi\u00f9 nettarivora e piuttosto territoriali.\nDistribuzione e habitat.\nAmbedue le specie sono endemiche delle Hawaii, con l'apapane propriamente detto che abita un po' tutte le isole, mentre l'apapane di Laysan che (come intuibile dal nome comune) era endemico di Laysan.\nMentre l'apapane comune abita le foreste native con presenza di koa e ohia lehua, l'apapane di Laysan era molto meno legato ad ambienti arborei e maggiormente terricolo.\nTassonomia.\nIl genere comprende due specie, una delle quali estintasi agli inizi del XX secolo:\nUn tempo considerata una sottospecie dell'apapane comune, l'apapane di Laysan viene attualmente elevato al rango di specie a s\u00e9 stante in virt\u00f9 di differenze morfologiche e comportamentali.\nNell'ambito della trib\u00f9 Drepanidini, il genere dimostra grande affinit\u00e0 con \"Drepanis\" (al quale viene talvolta accorpato e col quale \u00e8 noto un caso di ibridazione) e \"Palmeria\", coi quali forma un clade, oltre che (sebbene meno vicino filogeneticamente) con \"Ciridops\"."}
{"id": "4706727", "revid": "697352", "url": "https://it.wikipedia.org/wiki?curid=4706727", "title": "Suore carmelitane di San Giuseppe", "text": ""}
{"id": "4706731", "revid": "465036", "url": "https://it.wikipedia.org/wiki?curid=4706731", "title": "Suore Carmelitane di San Giuseppe (Saint-Martin-Belle-Roche)", "text": ""}
{"id": "4706743", "revid": "767487", "url": "https://it.wikipedia.org/wiki?curid=4706743", "title": "Antonio Bortone", "text": "Biografia.\nFiglio di un fabbro fece il suo primo apprendistato nei laboratori dei cartapestai leccesi . Notato per le sue qualit\u00e0 dall'intendente provinciale Sozi-Carafa, per il quale Bortone era stato incaricato di eseguire un ritratto, fu da questi avviato alla scuola di disegno e della plastica nell'ospizio San Ferdinando di Lecce dove apprese la tecnica della scultura da Antonio Maccagnani (zio del famoso Eugenio) e da qui, nel 1861, con un assegno della provincia, prosegu\u00ec i suoi studi artistici all'Accademia di Belle Arti di Napoli con Tito Angelini, insegnante di scultura e direttore della Scuola di disegno dove svilupp\u00f2 un interesse soprattutto per la scultura di temi religiosi e civili che caratterizz\u00f2 la sua produzione posteriore.\nVerso il 1865 Bortone si stabil\u00ec a Firenze dove apr\u00ec uno studio di scultura e realizz\u00f2 il \"Gladiatore morente\" che gli valse l'aiuto del gi\u00e0 noto Giovanni Dupr\u00e8. Sue la statua di \"Gino Capponi\" in Santa Croce e sulla facciata di S. Maria del Fiore i grandi medaglioni rappresentanti Giotto e Michelangelo, e le statue di S. Girolamo e S. Antonino.\nDurante il suo soggiorno fiorentino Bortone scolp\u00ec il busto di Garibaldi, donato all'ospizio di Lecce e i busti marmorei su committenza del Teatro Comunale di Napoli del compositore Leonardo Leo e di Giovanni Paisiello. Per la Biblioteca provinciale esegu\u00ec i busti di Scipione Ammirato, Giulio Cesare Vanini (opera firmata e datata 1869), Francesco Milizia, Filippo Maria Briganti (opera firmata e datata 1875), Antonio De Ferrariis detto \"il Galateo\" (firmata e datata 1873).\nLa sua opera pi\u00f9 nota il \"Fanfulla\" fu realizzata nel 1876 e posta nella Piazza Raimondello Orsini di Lecce. La scultura, dallo stile volutamente antimonumentale, fu esposta con scarsi apprezzamenti alla Galleria Nazionale di Napoli nel 1877 ed ebbe invece successo l'anno dopo all'Esposizione di Parigi.\nVincitore nel 1888 di un concorso nazionale esegu\u00ec il monumento a Quintino Sella a Biella mentre \u00e8 del 1894 \u00e8 il monumento bronzeo ad Agostino Depretis posto a Stradella.\nIntensa fu la produzione di Bortone negli anni seguenti: nel 1895 il \"Michele di Lando\" per la loggia del Mercato Nuovo a Firenze, nel 1899 il monumento alla Duchessa Francesca Capece sulla piazza principale di Maglie, il monumento sepolcrale ad Alessandro de Donno nel cimitero di Lecce, il monumento a Sigismondo Castromediano nella piazza Matteo di Lecce e il monumento ai Martiri di Otranto. Suoi sono anche il busto a Vittorio Emanuele II nel Senato e uno dei grandi bassorilievi con Genio alato nel pronao di sinistra del Vittoriano a Roma."}
{"id": "4706745", "revid": "228587", "url": "https://it.wikipedia.org/wiki?curid=4706745", "title": "Let Me Go", "text": ""}
{"id": "4706746", "revid": "1573940", "url": "https://it.wikipedia.org/wiki?curid=4706746", "title": "Decticus albifrons", "text": "La cavalletta a fronte bianca (Decticus albifrons ()) \u00e8 un insetto ortottero appartenente alla famiglia Tettigoniidae, presente in Eurasia e Nordafrica.\nDescrizione.\nCon una taglia compresa tra 32 e 40 mm, la cavalletta a fronte bianca fa parte dei pi\u00f9 grandi Ortotteri presenti in Europe occidentale. \nL'insetto \u00e8 abbastanza tozzo e presenta una colorazione bruno-grigiastra. Le ali presentano delle strisce bianche e sono notevolmente pi\u00f9 lunghe del corpo. Sulla femmina, l'ovopositore raggiunge a volte anche i 2 cm.\nLa testa \u00e8 massiccia e possiede delle mandibole potenti, in grado di infliggere morsi ragguardevoli.\nBiologia.\nLa sua alimentazione si compone di diversi vegetali e di piccoli insetti catturati dentro i ciuffi d'erba e presso i posti soleggiati.\nL'insetto diventa adulto nel mese di luglio e dura fino a novembre.\nDistribuzione e habitat.\nQuesta specie si pu\u00f2 incontrare dal Mediterraneo meridionale fino all'Asia centrale.\nLa cavalletta a fronte bianca \u00e8 una specie amante dei climi caldi e secchi. Si trova frequentemente nell'erba secca, nella macchia mediterranea, e a volte nei vigneti e nei frutteti."}
{"id": "4706748", "revid": "300067", "url": "https://it.wikipedia.org/wiki?curid=4706748", "title": "Ormond Beach (Florida)", "text": ""}
{"id": "4706750", "revid": "61887442", "url": "https://it.wikipedia.org/wiki?curid=4706750", "title": "Lauda spirituale", "text": ""}
{"id": "4706752", "revid": "465036", "url": "https://it.wikipedia.org/wiki?curid=4706752", "title": "Congregazione della passione di Ges\u00f9 Cristo", "text": ""}
{"id": "4706753", "revid": "465036", "url": "https://it.wikipedia.org/wiki?curid=4706753", "title": "Ausiliatrici delle anime del purgatorio", "text": ""}
{"id": "4706754", "revid": "599013", "url": "https://it.wikipedia.org/wiki?curid=4706754", "title": "Adam Gunn (atleta)", "text": "Biografia.\nOriginario della Scozia, ottenne la cittadinanza statunitense nel 1899. Nel 1901 e nel 1902 partecip\u00f2 ai campionati statunitensi di All around (\"AAU All-Around championship\"), classificandosi primo in entrambe le edizioni.\nNel 1904 prese parte ai Giochi olimpici di Saint Louis portando a casa la medaglia d'argento nell'All around alle spalle del britannico Thomas Kiely."}
{"id": "4706759", "revid": "465036", "url": "https://it.wikipedia.org/wiki?curid=4706759", "title": "Suore ausiliatrici delle Anime del Purgatorio", "text": ""}
{"id": "4706761", "revid": "767487", "url": "https://it.wikipedia.org/wiki?curid=4706761", "title": "The Wifeless Husband", "text": "The Wifeless Husband \u00e8 un cortometraggio muto del 1917 diretto da E.H. Calvert e prodotto dalla Essanay di Chicago.\nQuindicesimo corto della serie \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche statunitensi il 24 marzo 1917."}
{"id": "4706762", "revid": "465036", "url": "https://it.wikipedia.org/wiki?curid=4706762", "title": "Figlie della passione di Ges\u00f9 Cristo e di Maria Addolorata", "text": ""}
{"id": "4706764", "revid": "767487", "url": "https://it.wikipedia.org/wiki?curid=4706764", "title": "Tony Moran (disc jockey)", "text": "Biografia.\nNel 1981 insieme al suo amico Albert Cabrera forma i The Latin Rascals. Dopo breve tempo la casa discografica Fever Records propone un contratto a Moran, che accetta e si costruisce una carriera da solista."}
{"id": "4706768", "revid": "465036", "url": "https://it.wikipedia.org/wiki?curid=4706768", "title": "Figlie di Maria (Bannabikira)", "text": ""}
{"id": "4706769", "revid": "465036", "url": "https://it.wikipedia.org/wiki?curid=4706769", "title": "Religiose di Maria Immacolata (Servizio Domestico)", "text": ""}
{"id": "4706770", "revid": "465036", "url": "https://it.wikipedia.org/wiki?curid=4706770", "title": "Religiose di Maria Immacolata (Missionarie Claretiane)", "text": ""}
{"id": "4706776", "revid": "729019", "url": "https://it.wikipedia.org/wiki?curid=4706776", "title": "Rete tranviaria di Odessa", "text": "La rete tranviaria di Odessa \u00e8 la rete tranviaria che serve la citt\u00e0 ucraina di Odessa."}
{"id": "4706786", "revid": "767487", "url": "https://it.wikipedia.org/wiki?curid=4706786", "title": "The Hoodooed Story", "text": "The Hoodooed Story \u00e8 un cortometraggio muto del 1917 prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 6 febbraio 1917."}
{"id": "4706787", "revid": "486946", "url": "https://it.wikipedia.org/wiki?curid=4706787", "title": "Piano paesistico", "text": ""}
{"id": "4706792", "revid": "125801020", "url": "https://it.wikipedia.org/wiki?curid=4706792", "title": "Davide Campari-Milano", "text": "Davide Campari-Milano N.V. \u00e8 una societ\u00e0 olandese, che opera nel settore alimentare ed \u00e8 attiva oltre che nella produzione delle bevande analcoliche, anche nel settore delle bevande alcoliche dove \u00e8 tra i leader mondiali. Il prodotto di punta della societ\u00e0 \u00e8 lo storico \"Campari\".\nStoria.\nGli inizi.\nLa societ\u00e0 viene fondata da Gaspare Campari che, nel 1860, avvi\u00f2 a Milano una distilleria, a cui seguir\u00e0 poi l'apertura del Caff\u00e8 Camparino, nella Galleria Vittorio Emanuele II. Alla morte del fondatore, la gestione dell'azienda, gi\u00e0 allora nota per il suo \"Bitter\", passa a uno dei suoi cinque figli, Davide Campari, che nel 1896 cambia la denominazione in \"Gaspare Campari - Fratelli Campari Successori\".\nSar\u00e0 proprio Davide a dare un decisivo impulso alla societ\u00e0, sia sul piano dello sviluppo industriale, con l'apertura nel 1904 degli stabilimenti di Sesto San Giovanni, sia concentrando la produzione su due prodotti, il \"Bitter\" e il \"Cordial\". Nel 1910 viene trasformata in Davide Campari &amp; C. Nel 1932 inizia la produzione del \"Campari Soda\" e fu decisa una efficace campagna pubblicitaria affidata ai manifesti di Fortunato Depero e di altri artisti dell'epoca. L'artista futurista si era anche occupato della creazione dell'originale bottiglietta del \"Campari Soda\", dalla forma conica a \"calice rovesciato\".\nCon la morte di Davide Campari e della sorella Eva, nel 1943, l'altro fratello Guido Campari e il nipote Antonio Migliavacca trasformano la societ\u00e0 in Davide Campari - Milano S.p.A. Gli anni settanta e ottanta vedono una continua espansione della societ\u00e0, con l'apertura e la crescita di unit\u00e0 commerciali o produttive sia in Italia che all'estero.\nNel 1982, l'ultima erede della famiglia Campari, Angiola Maria Migliavacca, vende la \"Davide Campari - Milano\" a Erinno Rossi e Domenico Garavoglia che ne diventano proprietari.\nGruppo Campari.\nDal 1994 Luca Garavoglia (classe 1969) \u00e8 presidente della societ\u00e0, nonch\u00e9 numero uno della famiglia che controlla la maggioranza della Campari, gi\u00e0 annunciato consigliere per conto di Fiat nel 2012 di RCS MediaGroup, soltanto dal marzo 2014 entra nel Cda in qualit\u00e0 di membro del Comitato per la remunerazione e le nomine.\nDal 1995 l'azienda intraprende una politica di grande sviluppo societario attraverso circa 20 acquisizioni di altri operatori del settore, tra cui:\nA ci\u00f2 si aggiungono la stipula di accordi di \"licensing\" o di distribuzione esclusiva di prodotti di propriet\u00e0 di soggetti terzi, come ad esempio la distribuzione dei prodotti \"SKYY Spirits\" e la distribuzione del \"Te Lipton\" fino al 2006.\nNel 2001 si quota alla Borsa di Milano. Nel 2005 viene aperto l'impianto di Novi Ligure. Con un impegno finanziario di 433 milioni di euro, nel 2009 acquista \"Wild Turkey\", detentrice dei marchi \"Wild Turkey\" e \"American Honey\": si tratta della pi\u00f9 grande acquisizione mai fatta da Campari. Con il 2012 arriva anche l'acquisizione di \"Lascelles\", leader del rum in Giamaica.\nNel 2014 Campari acquisisce il 100% di \"Fratelli Averna\", storica azienda di Caltanissetta produttrice dell'omonimo amaro e titolare dei marchi \"Braulio\" e \"Frattina\". Il controvalore dell'operazione \u00e8 di 103,75 milioni di euro, composto da un prezzo di 98 milioni e da un debito finanziario netto di 5,75 milioni di euro.\nNel 2016 Campari raggiunge un accordo con la famiglia che controlla Societ\u00e9 des Produits Marnier Lapostolle (Spml), titolare del marchio Grand Marnier, per rilevarne il 17,19% e lanciare un'Opa ad un prezzo unitario di 8,05 euro per azione sulle azioni sul mercato (in totale 684 milioni di euro). Nello stesso anno, in marzo, per 3 milioni cede ad una cordata di imprenditori locali il business Casoni Fabbricazione Liquori, una societ\u00e0 modenese (produzione di liquori e attivit\u00e0 di imbottigliamento per conto terzi con stabilimenti a Modena e in Slovacchia) che faceva parte del Gruppo Averna. In dicembre vende il business dei vini fermi, cedendo Sella &amp; Mosca e Teruzzi &amp; Puthod srl a Terra Moretti Distribuzione per 62 milioni. Sempre in dicembre cede per una trentina di milioni i vini Lapostolle in Cile.\nNell'ottobre 2017 la societ\u00e0 vende per 80 milioni di euro Lemonsoda, Oransoda e il marchio Crodo (ma non il Crodino) ai danesi di Royal Unibrew, noti in Italia per il loro prodotto di punta, la birra \"Ceres\". Alla fine dell'anno il Gruppo Campari rileva per 52,5 milioni di euro il \"Cognac Bisquit\" dal gruppo australiano Distell.\nNel dicembre 2019 Gruppo Campari annuncia di aver trovato un accordo con Baron Philippe de Rothschild S.A. per rilevare per una cifra pari a circa 60 milioni di \u20ac il suo distributore sul mercato francese Philippe de Rothschild France Distribution (RFD); l'acquisto viene perfezionato nel febbraio 2020 e la denominazione della societ\u00e0 acquisita viene cambiata in Campari France Distribution.\nStruttura e controllo.\nAll'inizio del 2019 viene portata a termine, dopo una serie di operazioni che riguardano anche immobili in Costa Smeralda, Roma, Milano, New York, Montecarlo, la fusione tra Alicros, la societ\u00e0 italiana che ha il controllo del gruppo Campari, e Lagfin, un'accomandita con sede in Lussemburgo che ha la maggioranza di Alicros. In questo modo viene accorpato il controllo del gruppo in Lagfin, con la conseguente scomparsa di Alicros. Nella Lagfin Luca Garavoglia ha la maggioranza (51% del capitale e 64% dei diritti di voto), mentre un'altra quota del 46% detenuta nella cassaforte lussemburghese del Gruppo dalla sorella Alessandra \u00e8 intestata a una fiduciaria della banca ginevrina Pictet.\nNel febbraio 2020, dopo l'approvazione dei conti 2019, il cda di Campari ha inoltre proposto agli azionisti lo spostamento della sede legale del Gruppo in Olanda con la trasformazione della forma societaria in una N.V.(\"Naamloze Vennootschap\", la societ\u00e0 per azioni nel diritto olandese). Il Gruppo ha comunque assicurato che la sede fiscale continuer\u00e0 a rimanere in Italia.\nImpianti.\nAlla fine del 2017 il Gruppo Campari conta diciotto stabilimenti nel mondo: quattro in Italia (Crodo, Canale d'Alba, Novi Ligure, Alghero), tre in Giamaica, due in Francia, due in Brasile e uno stabilimento in Grecia, Scozia, Messico, Australia, Stati Uniti, Canada e Argentina\nAziende e gruppi del settore.\nIl Gruppo Campari \u00e8 nel 2017 il sesto al mondo negli spirit di marca:\nMarchi a priorit\u00e0 globale.\nSono oltre 50 i marchi del Gruppo Campari. Questi rappresentano il 49% del giro d'affari:\nMarchi a priorit\u00e0 regionale.\nRappresentano il 17% del giro d'affari:\nMarchi a priorit\u00e0 locale.\nRappresentano il 13% del giro d'affari:\nResto del portafoglio.\nRappresenta il 21% del giro d'affari.\nDati economici.\nCampari Group ha chiuso il 2016 con un fatturato di 1,72 miliardi.\nEbitda di 372,1 milioni, utile netto di 198,6 milioni..\nIn base alle aree geografiche, i ricavi provengono: per il 42% dalle Americhe (720 milioni di euro), per il 31% dall'Europa meridionale, dal Medio Oriente e dall'Africa (532 milioni di euro), per il 20% dall'Europa centrale, settentrionale e orientale (342 milioni di euro), per il 7% dall'Asia (128 milioni di euro). L'azienda ha nel 2016 dipendenti. Nel 2012 i dipendenti erano , di cui 853 in Italia..\nNel 2017 i ricavi hanno raggiunto 1,816 miliardi di euro, l'Ebitda ha toccato quota 451 milioni, l'Ebit 350. L'utile netto \u00e8 stato di 356 milioni di euro. Nel 2018 i ricavi sono scesi a 1,7 miliardi di euro (-2,4%), l'utile netto \u00e8 stato di 296 milioni (-16,9%) e l'utile rettificato di 249,3 milioni (+6,8%), l'Ebitda rettificato a 432,6 milioni (-1,1%).\nIl fatturato 2019 \u00e8 stato pari a 1,842 miliardi di \u20ac; gli utili hanno raggiunto quota \u20ac 308 milioni (+10% rispetto all'esercizio precedente).\nAzionariato.\nDavide Campari - Milano S.p.A. azionariato comunicato alla Consob alla data del 28 febbraio 2020:"}
{"id": "4706795", "revid": "104458", "url": "https://it.wikipedia.org/wiki?curid=4706795", "title": "Principessa Kako di Akishino", "text": ""}
{"id": "4706798", "revid": "339392", "url": "https://it.wikipedia.org/wiki?curid=4706798", "title": "Principessa Mako di Akishino", "text": ""}
{"id": "4706801", "revid": "767487", "url": "https://it.wikipedia.org/wiki?curid=4706801", "title": "Kuka muu muka", "text": "Kuka muu muka \u00e8 l'ottavo album di studio del rapper finlandese Cheek, pubblicato il 20 settembre 2013. Il primo singolo estratto dall'album, \"Jossu\", prevede la partecipazione di Jukka Poika e il brano \u00e8 stato giudicato da YleX come il tormentone estivo 2013. Il secondo singolo, \"Timantit on ikuisia\", \u00e8 stato pubblicato ad agosto.\nEntrambi i singoli hanno raggiunto la prima posizione della classifica dei singoli pi\u00f9 venduti. Assieme a loro, altre sette brani sono entrati nella classifica, facendo in modo che Cheek diventasse il primo artista finlandese ad occupare nove posti su venti della classifica in una sola settimana. Anche l'album ha raggiunto il primo posto dei dischi pi\u00f9 venduti.\nL'album \u00e8 stato premiato con il disco multiplatino per aver venduto oltre 40000 copie del singolo."}
{"id": "4706819", "revid": "121898219", "url": "https://it.wikipedia.org/wiki?curid=4706819", "title": "Ekstraklasa 2013-2014", "text": "LEkstraklasa 2013-2014, nota anche come T-Mobile Ekstraklasa 2013-2014 per ragioni di sponsorizzazione, fu l'88\u00aa edizione della massima serie del campionato polacco di calcio, l'80\u00aa edizione nel formato di campionato. La stagione inizi\u00f2 il 19 luglio 2013 e si concluse il 1\u00ba giugno 2014. Il vinse il campionato per la decima volta nella sua storia, la seconda consecutiva. Capocannoniere del torneo fu Marcin Robak, attaccante del con 22 reti realizzate.\nStagione.\nNovit\u00e0.\nDalla Ekstraklasa 2012-2013 vennero retrocessi in I liga il e il , mentre dalla I liga 2012-2013 vennero promossi lo e il , rispettivamente classificate al primo e al secondo posto. Subito dopo la fine della stagione precedente al non venne rinnovata la licenza di partecipazione al campionato di Ekstraklasa per problemi finanziari, cos\u00ec che il venne riammesso in massima serie.\nFormula.\nIl formato del campionato venne modificato, passando dalla tradizionale stagione regolare a uno svolgimento in due fasi: nella prima le sedici squadre partecipanti si affrontavano in un girone all'italiana con partite di andata e ritorno, per un totale di 30 giornate. Successivamente, le squadre venivano divise in due gruppi in base alla classifica: le prime otto formavano un nuovo girone e competevano per il titolo e la qualificazione alle competizioni europee; le ultime otto, invece, lottavano per non retrocedere in I liga. Nella seconda fase le squadre portavano met\u00e0 dei punti conquistati nella prima fase. Al termine della competizione, nel girone per il titolo, la squadra prima classificata era campione di Polonia e si qualificava per il secondo turno della UEFA Champions League 2014-2015, mentre le squadre classificate al secondo e al terzo posto si qualificavano per il primo turno della UEFA Europa League 2014-2015, assieme alla vincitrice della Coppa di Polonia ammessa direttamente al secondo turno. Nel girone per la salvezza le ultime due classificate venivano retrocesse direttamente in I liga.\nPrima fase.\nClassifica finale.\nLegenda:\nNote:\nGirone per il titolo.\nI punti conquistati nella stagione regolare venivano dimezzati.\nClassifica finale.\nLegenda:\nPunti portati dalla prima fase:\nNote:\nGirone per la salvezza.\nI punti conquistati nella stagione regolare venivano dimezzati.\nClassifica finale.\nLegenda:\nPunti portati dalla prima fase:\nNote:\nStatistiche.\nClassifica marcatori.\n\"Fonte: 90minut.pl\""}
{"id": "4706820", "revid": "76963", "url": "https://it.wikipedia.org/wiki?curid=4706820", "title": "Lance Kerwin", "text": "Lance Kerwin vende multipropriet\u00e0 con Diamond Resorts e vive sull'isola di Kauai, alle Hawaii.\nBiografia.\nGiovinezza e carriera.\nLance Kerwin \u00e8 nato a Newport Beach e cresciuto a Lake Elsinore in California. Il padre di Kerwin era un insegnante di recitazione, che port\u00f2 a casa numerose sceneggiature per farle leggere al figlio. Sua madre era anch'essa un'artista e in seguito una talent agent. \u00c8 il pi\u00f9 giovane di cinque fratelli. Suo fratello Shane era il suo stand-in.\nNegli anni settanta, Kerwin \u00e8 apparso in numerosi film e serie TV. Era, ha detto l'ex critico teatrale e governatore del British Film Institute John Holmstrom, \"probabilmente il principale attore americano della fine degli anni Settanta... un bel ragazzo... [con] una notevole sensibilit\u00e0 come attore\". I suoi ruoli di recitazione seri spesso rappresentavano personaggi angosciati che affrontano sfide difficili, come in \"The Loneliest Runner\", \"The Boy Who Drank Too Much\" e \"I figli del divorzio\".\nLance Kerwin ha esordito come attore nel 1974 in un episodio della serie televisiva \"Squadra emergenza\". Ha recitato quasi esclusivamente in serie televisive; le pi\u00f9 famose delle quali sono \"La casa nella prateria\", \"Gunsmoke\" e \"James\". Proprio il ruolo di James Hunter in quest'ultima serie \u00e8 quello pi\u00f9 famoso..\nHa smesso di recitare ed ha lavorato come ministro di culto della U-Turn For Christ a Kaua'i, Hawaii.\"\nVita privata.\nLance Kerwin ha sposato in prime nozze Kristen Lansdale, dalla quale ha avuto una figlia, Savanah Paige.\nDopo il divorzio, nel 1998 si \u00e8 risposato con Yvonne, dalla quale ha avuto quattro figli: le figlie Trinity, Terah e Kailani e il figlio Justus Joe.\nNel luglio 2010, Kerwin e sua moglie Yvonne si sono dichiarati colpevoli di falsificazione di documenti per ottenere assistenza medica statale alle Hawaii. Kerwin \u00e8 stato condannato a cinque anni di libert\u00e0 vigilata e 300 ore di servizio alla comunit\u00e0. Kerwin si \u00e8 scusato pubblicamente per quello che ha fatto."}
{"id": "4706823", "revid": "606039", "url": "https://it.wikipedia.org/wiki?curid=4706823", "title": "Dolicosuco", "text": ""}
{"id": "4706825", "revid": "1543377", "url": "https://it.wikipedia.org/wiki?curid=4706825", "title": "Trattato sull'emendazione dell'intelletto", "text": "Il Trattato sull'emendazione dell'intelletto (nell'originale latino, \"Tractatus de intellectus emendatione\") \u00e8 un'opera incompiuta del filosofo Baruch Spinoza, la cui composizione inizi\u00f2 probabilmente tra il 1656 e il 1657 e fu interrotta entro l'inizio degli anni 1660. L'opera fu pubblicata per la prima volta alla fine del 1677, pochi mesi dopo la morte dell'autore, in una duplice edizione curata dai suoi amici: in latino nella raccolta intitolata \"Opera posthuma\", in olandese nei \"Nagelate Schriften\".\nIl \"Trattato\", di impostazione cartesiana, si pone come obiettivo quello di rimuovere le difficolt\u00e0 che hanno a lungo impedito all'uomo di conoscere e di raggiungere il vero bene; Spinoza procede perci\u00f2 a una critica anche metodologica delle inadeguate concezioni etiche tradizionali per sostituirle con una nuova e ben fondata teoria a proposito di ci\u00f2 che \u00e8 il vero bene, facendo in modo che essa sia a sua volta supportata da una solida teoria della conoscenza.\nGenesi dell'opera.\nNonostante alcune difficolt\u00e0 nella datazione delle opere di Spinoza, il \"Trattato sull'emendazione dell'intelletto\" \u00e8 in genere considerato uno dei suoi primi lavori filosofici. L'iniziale interesse dell'autore per i problemi della filosofia, e quindi l'inizio della stesura di un primo trattato di carattere metodologico e gnoseologico, furono motivati probabilmente da una sua sostanziale insoddisfazione rispetto al tipo di felicit\u00e0 che la sua vita da mercante e membro della comunit\u00e0 ebraica gli aveva prospettato fino alla met\u00e0 degli anni 1650:\nComunque, la stesura del \"Trattato sull'emendazione dell'intelletto\" fu interrotta da Spinoza prima del completamento dell'opera, forse tra il 1659 e il 1660, per dedicarsi a un nuovo testo, il \"Breve trattato su Dio, l'uomo e il suo bene\", il quale avrebbe notevolmente approfondito i temi schizzati nel \"Trattato\" fornendo una prima esposizione organica del pensiero di Spinoza. Le ragioni dell'interruzione non furono legate a ripensamenti dell'autore nel merito delle sue tesi, dal momento che molte delle teorie del \"Trattato\" sarebbero state riprese, con sostanziale continuit\u00e0, nel \"Breve trattato\"; probabilmente egli o rimase insoddisfatto per l'impostazione del testo o ritenne che fosse inutile separare un discorso metodologico dalle sue applicazioni (che infatti tratt\u00f2 congiuntamente nel \"Breve trattato\").\nContenuto.\nL'obiettivo di Spinoza \u00e8 dunque quello di trovare, e comunicare, una via che consenta all'uomo di attingere al vero bene, cio\u00e8 a una felicit\u00e0 non effimera e fragile come quella che deriva dalle ricchezze materiali, dalla carriera o dagli onori, bens\u00ec stabile e addirittura eterna. L'autore, riconoscendo il tratto essenziale dell'uomo nella sua natura razionale, ritiene che la sua massima gioia debba dipendere dalla conoscenza, e in particolare dalla conoscenza, da parte di ciascun uomo, della sua natura particolare e del posto che questa occupa nella natura nel suo complesso.\nIl problema della conoscenza, per\u00f2, introduce l'esigenza di un metodo. Secondo Spinoza esistono infatti quattro generi di conoscenza, non tutti ugualmente validi, e anzi ordinabili dal peggiore al migliore:\nSe dunque l'obiettivo \u00e8 quello di raggiungere la migliore conoscenza possibile di noi stessi e della natura in cui siamo immersi, il metodo della nostra indagine deve basarsi sulla ricerca razionale delle cause che legano le cose le une alle altre e, in particolare, deve mirare a conoscere le essenze delle cose (cio\u00e8 l'insieme delle determinazioni da cui dipendono e delle determinazioni che ne dipendono) in modo chiaro e distinto anzich\u00e9 oscuro e confuso. Un'idea che \u00e8 chiara e distinta nella nostra mente infatti (come gi\u00e0 sosteneva Cartesio, un pensatore la cui influenza su Spinoza fu notevole) \u00e8 garantita quanto alla sua veridicit\u00e0, ossia quanto alla sua corrispondenza con la cosa di cui \u00e8 idea: altrimenti bisognerebbe concludere che Dio ci inganna.\nLa ricostruzione razionale dell'insieme dei nessi causali che ordinano la natura tende a far s\u00ec che all'interno della nostra mente sia riprodotto intellettualmente l'ordine materiale della natura; tale ordine della natura testimonia di un ente assolutamente perfetto che \u00e8 all'origine sia della natura stessa, sia della conoscenza che noi esseri umani ne abbiamo. Tale ente, bench\u00e9 Spinoza non sia esplicito, \u00e8 Dio, alla cui conoscenza quindi noi miriamo per la nostra felicit\u00e0."}
{"id": "4706826", "revid": "228587", "url": "https://it.wikipedia.org/wiki?curid=4706826", "title": "Adam Gunn", "text": ""}
{"id": "4706827", "revid": "767487", "url": "https://it.wikipedia.org/wiki?curid=4706827", "title": "Skinner's Bubble", "text": "Skinner's Bubble \u00e8 un film muto del 1917 diretto da Harry Beaumont e prodotto dalla Essanay di Chicago.\nTrama.\nWilliam Skinner, diventato socio junior della societ\u00e0 di McLaughlin e Perkins, decide di lasciare l'azienda per aprirne una tutta sua. Skinner \u00e8 convinto di essere un genio del mondo industriale, ma la sua nuova attivit\u00e0 incontra subito grandi difficolt\u00e0, tanto da portarlo ben presto vicino al fallimento. In realt\u00e0, i suoi successi precedenti erano dovuti al prestigio della sua vecchia azienda: Skinner nasconde le sue difficolt\u00e0 alla moglie Honey mentre si confida con la signora McLaughlin. Questa allora convince il marito a riprendere in ditta Skinner che, davanti a un'offerta di lavoro incredibilmente vantaggiosa, riesce a salvarsi dalla rovina.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche USA il 23 aprile 1917. In Francia, venne distribuito il 7 novembre 1919 con il titolo \"Son bluff\"."}
{"id": "4706829", "revid": "111319", "url": "https://it.wikipedia.org/wiki?curid=4706829", "title": "Alexandre Aubert", "text": "Biografia.\nCarriera sciistica.\nIn Coppa del Mondo esord\u00ec l'8 gennaio 2003 a Oberhof (63\u00b0) e ottenne il primo podio il 16 gennaio successivo a Ruhpolding (2\u00b0).\nIn carriera prese parte a un'edizione dei Campionati mondiali, Hochfilzen/Chanty-Mansijsk 2005 (16\u00b0 nella sprint il miglior piazzamento).\nCarriera da allenatore.\nDopo il ritiro \u00e8 diventato allenatore dei biatleti nei quadri della nazionale francese."}
{"id": "4706831", "revid": "298229", "url": "https://it.wikipedia.org/wiki?curid=4706831", "title": "Adam Gunn (attore)", "text": "Biografia.\nAdam Gunn ha esordito come attore nel 1977 nel film televisivo \"Mulligan's Stew\".\nPoi ha recitato in diversi film televisivi e in alcune celebri serie televisive come ad esempio \"La casa nella prateria\" e \"CHiPs\".\nNel 1981 ha interpretato il ruolo di Michael Myers da ragazzo nel film \"Il signore della morte\", dopodich\u00e9 ha abbandonato la carriera di attore."}
{"id": "4706839", "revid": "729019", "url": "https://it.wikipedia.org/wiki?curid=4706839", "title": "Stazione di Morbegno", "text": "La stazione di Morbegno \u00e8 una stazione ferroviaria posta sulla linea Tirano-Lecco, a servizio del comune di Morbegno. \nStrutture e impianti.\nIl fabbricato viaggiatori \u00e8 una struttura su due livelli, di colore giallo, recentemente restaurato.\nIl piazzale si compone di due binari passanti utilizzati per il servizio viaggiatori e 5 tronchi di cui oggi solo 3 sono in uso saltuariamente.\nL'11 dicembre 2014, \u00e8 stato attivato il nuovo marciapiede con pensilina per il binario 2.\nMovimento.\nIl servizio viaggiatori, espletato da Trenord, \u00e8 di tipo Regio Express con il servizio Tirano/Sondrio - Milano C.le e regionale con il servizio Sondrio - Lecco\nPi\u00f9 volte al giorno pu\u00f2 capitare che il treno merci della tratta Lecco Maggianico Scalo-Tirano vi si fermi per delle coincidenze con altri treni.\nServizi.\nLa stazione dispone di:"}
{"id": "4706843", "revid": "381053", "url": "https://it.wikipedia.org/wiki?curid=4706843", "title": "Magdalena Gwizdo\u0144", "text": "Biografia.\nIn Coppa del Mondo ha ottenuto il primo risultato di rilievo il 9 dicembre 1995 a \u00d6stersund (76\u00aa), il primo podio il 16 gennaio 2003 a Ruhpolding (3\u00aa) e la prima vittoria il 1\u00ba dicembre 2006 ancora a \u00d6stersund.\nIn carriera ha preso parte a quattro edizioni dei Giochi olimpici invernali, (20\u00aa nella sprint, 21\u00aa nell'inseguimento, 29\u00aa nella partenza in linea, 33\u00aa nell'individuale, 7\u00aa nella staffetta), (35\u00aa nella sprint, 31\u00aa nell'inseguimento, 59\u00aa nell'individuale, 12\u00aa nella staffetta), (40\u00aa nella sprint, 32\u00aa nell'individuale, 38\u00aa nell'inseguimento, 10\u00aa nella staffetta, 13\u00aa nella staffetta mista) e (56\u00aa nella sprint, 49\u00aa nell'inseguimento, 83\u00aa nell'individuale, 16\u00aa nella staffetta mista), e a quattordici dei Campionati mondiali di biathlon (6\u00aa nella staffetta a Pyeongchang 2009 il miglior piazzamento).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint"}
{"id": "4706844", "revid": "287204", "url": "https://it.wikipedia.org/wiki?curid=4706844", "title": "Magdalena Gwizdon", "text": ""}
{"id": "4706846", "revid": "606039", "url": "https://it.wikipedia.org/wiki?curid=4706846", "title": "Emberiza quelea", "text": ""}
{"id": "4706847", "revid": "606039", "url": "https://it.wikipedia.org/wiki?curid=4706847", "title": "Quelea beccorosso", "text": ""}
{"id": "4706848", "revid": "538762", "url": "https://it.wikipedia.org/wiki?curid=4706848", "title": "Magdalena Grzywa", "text": "Biografia.\nIn Coppa del Mondo esord\u00ec il 15 gennaio 1999 a Ruhpolding (12\u00aa\u00b0) e ottenne l'unico podio il 16 gennaio 2003 a Ruhpolding (3\u00aa).\nIn carriera prese parte a un'edizione dei Giochi olimpici invernali, (71\u00aa nell'individuale, 7\u00aa nella staffetta), e a sei dei Campionati mondiali di biathlon (8\u00aa nella staffetta a Oberhof 2004 il miglior piazzamento)."}
{"id": "4706849", "revid": "767487", "url": "https://it.wikipedia.org/wiki?curid=4706849", "title": "Headhunters - Il cacciatore di teste", "text": "Headhunters - Il cacciatore di teste (\"Hodejegerne\") \u00e8 un film del 2011 diretto da Morten Tyldum ed interpretato da Aksel Hennie, Nikolaj Coster-Waldau e Synn\u00f8ve Macody Lund, tratto dal romanzo omonimo del 2008 di Jo Nesb\u00f8.\nProiettato in Norvegia il 26 agosto 2011, \"Headhunters\" \u00e8 stato un successo al botteghino, diventando il film norvegese di maggior incasso di tutti i tempi, facendo incetta di recensioni positive e ricevendo la nomination per diversi premi, tra cui quattro Amanda Awards e un BAFTA Award per il miglior film non in lingua inglese.\nTrama.\nRoger Brown, un uomo di successo che fa il selezionatore di personale, sostiene il suo lussuoso stile di vita rubando dipinti di grande valore dalle case dei suoi candidati. Lo fa soprattutto per garantire il tenore di vita desiderato da sua moglie Diana, ma al contempo non vuole darle un figlio come lei vorrebbe. Il suo partner Ove Kjikerud lavora in una societ\u00e0 di sorveglianza e lo aiuta disattivando la sicurezza nelle case delle vittime. Una sera, all'inaugurazione della sua galleria, la moglie di Roger gli presenta Clas Greve, un ex dirigente dal passato perfetto per Pathfinder, una societ\u00e0 di tecnologie GPS, per la quale Roger sta cercando un candidato. Roger nota l'attrazione di Diana per Clas, e, quando la stessa Diana gli confida che Clas possiede un raro dipinto di Rubens, Roger, con l'aiuto di Ove, riesce a rubare il dipinto a casa di Clas, ma durante il colpo scopre anche il telefono di Diana accanto al suo letto.\nIl giorno dopo Roger esce di casa per andare a lavorare, ma trova Ove nella sua auto all'interno del suo garage, apparentemente morto. Accanto all'uomo scopre una siringa di veleno. Brown mette Ove nel bagagliaio e lo scarica in un lago, con l'intento di liberarsi del cadavere, ma l'acqua lo fa risvegliare, poich\u00e9 probabilmente non aveva preso una dose sufficiente di veleno. Roger porta Ove nella sua casa per cercare di curarlo dal veleno, ma il ferito dice di voler andare in ospedale. Roger si rifiuta perch\u00e9 non vuole coinvolgere la polizia. All'improvviso Ove estrae una pistola e spara a Roger, ma nello scontro a fuoco Roger lo uccide accidentalmente.\nIn quel momento Clas sopraggiunge, ma Roger, intuendone le cattive intenzioni, fugge con l'auto di Ove verso una fattoria. L'inseguitore si mette alla ricerca facendo uso del GPS e di un bulldog, ma Roger riesce a nascondersi. Una volta che Clas si \u00e8 allontanato, Roger esce dal nascondiglio, ma dapprima rinviene il cadavere del contadino e poco dopo viene aggredito dal cane. Brown lo uccide e fugge con il trattore dell'agricoltore. Tallonato da un'auto, crede di essere inseguito da Clas e perde il controllo del mezzo. Al risveglio in un ospedale, Roger capisce che la polizia lo crede Ove e che sospetta di lui per l'omicidio del contadino. Mentre viene portato alla centrale per venire interrogato, Roger e i poliziotti vengono seguiti da Clas, che cerca di ucciderli investendoli con un autocarro rubato. Roger, unico sopravvissuto all'impatto, finge di essere morto. Una volta messosi in salvo, si rade la testa, perch\u00e9 ha capito che la moglie pu\u00f2 avergli impiantato dei trasmettitori GPS sui capelli.\nRoger si rivolge alla sua ex amante Lotte per chiederle aiuto, ma scopre che anche lei sta lavorando per Clas, che ha architettato il piano (compresa l'esca del Rubens, che si rivela finto) per rubare la tecnologia di Pathfinder. In un momento di disattenzione Lotte cerca di pugnalare Roger, ma lui le spara, uccidendola. Roger torna a casa, dove si chiarisce con Diana, che si rivela all'oscuro di tutto. La mattina dopo Roger si reca nell'obitorio dove sono custoditi i cadaveri dei morti nello scontro per distruggere alcune prove, mentre Diana incontra nuovamente Clas, dando l'idea di voler riprendere la relazione. Mentre sta pulendo anche la casa di Ove, Roger viene sorpreso da Clas, che gli spara senza esito, poich\u00e9 Diana ha sostituito i suoi proiettili con proiettili a salve, mentre Roger lo falcia con una raffica di mitra. Lo scontro a fuoco viene ripreso dalla societ\u00e0 di sorveglianza, e grazie a ci\u00f2 Roger organizza le prove a sua discolpa, facendo sembrare che fosse stato Ove a essere implicato nello scontro a fuoco con Clas.\nIl film si chiude con Roger e Diana, che \u00e8 visibilmente incinta, che vendono la loro casa, mentre Roger tornare a lavorare.\nProduzione.\nNel 2009 la societ\u00e0 di produzione svedese Yellow Bird acquist\u00f2 i diritti per il romanzo \"Il cacciatore di teste\" di Jo Nesb\u00f8, pubblicato nel 2008. \u00c8 stato il primo romanzo di Nesb\u00f8 a essere trasformato in un film. Il film \u00e8 stato girato nei dintorni di Oslo con un budget di 30 milioni di Corone norvegesi per oltre 40 giorni.\nUn remake di Hollywood per \"Headhunters\" \u00e8 previsto, con i giornalisti inglesi e lo sceneggiatore Sacha Gervasi per riscrivere la sceneggiatura. I diritti per il remake in lingua inglese sono stati venduti per il film allo Studio americano Summit Entertainment nel 2011, mentre il film norvegese era ancora in produzione.\nIn un episodio trasmesso nel 2013 a MythBusters \u00e8 stata testata la fattibilit\u00e0 di una scena di incidente stradale del film (una persona sul sedile posteriore di una macchina che riesce a sopravvivere all'impatto di un autocarro di grande portata grazie alla vicinanza di due persone pesanti in entrambi i lati che possono attutire l'urto), concludendo che non era il caso.\nDistribuzione.\nIl film \u00e8 uscito in Norvegia il 26 agosto 2011 ed \u00e8 stato visto da 104.000 spettatori norvegesi nel weekend di apertura, diventando cos\u00ec il secondo miglior weekend di apertura nella storia norvegese, dopo \"Max Manus\". \u00c8 stato di gran lunga il film nazionale pi\u00f9 seguito dell'anno, con 557.086 biglietti venduti al botteghino, e il secondo pi\u00f9 visto tra i film stranieri, battuto solo da \"Harry Potter e i Doni della Morte - Parte 2\".\nIn Italia \u00e8 stato trasmesso in televisione il 31 agosto 2013 su Rai 4, su Iris il 4 febbraio 2015 e su Rai Movie l'11 aprile 2016.\nAccoglienza.\n\"Headhunters\" ha ricevuto recensioni molto positive. Basandosi su 93 recensioni, Rotten Tomatoes d\u00e0 al film un punteggio di 92% e un voto di 7,6 su 10. Nel consenso pubblico si legge, \"macabro, tortuoso, e cupamente comico, \"Headhunters\" \u00e8 un'esilarante e stravagante trasposizione di elementi del thriller familiare.\" Su Metacritic, il film ha un punteggio di 72 su 100, che lo indica come \"generalmente favorevole\", basato sull'opinione di 26 critici.\nRoger Ebert del \"Chicago Sun-Times\" ha dato al film tre stelle e mezzo su quattro, lodando il film come \"...un argomento per il tipo di thriller che pi\u00f9 mi manca. Si intrattiene con elementi di storia, in cui nel comportamento umano le paure si evolvono. A differenza di troppi thriller che dipendono da acrobazie, effetti speciali e scene disgustose, questo escogita una trama dove conta quello che succede. Non \u00e8 tutto l'energia cinetica.\"\nRiconoscimenti.\n\"Headhunters\" \u00e8 stato il primo film norvegese ad aver ricevuto la nomination per il BAFTA (nella categoria Miglior Film non in lingua inglese). Il film \u00e8 stato anche nominato per quattro Amanda Awards: People's Amanda, Miglior attore, Migliore regista e Migliori effetti speciali, ma non per Miglior film norvegese."}
{"id": "4706854", "revid": "104458", "url": "https://it.wikipedia.org/wiki?curid=4706854", "title": "Comune statunitense", "text": ""}
{"id": "4706855", "revid": "1793900", "url": "https://it.wikipedia.org/wiki?curid=4706855", "title": "Fort Kent", "text": "Fort Kent \u00e8 un comune statunitense nel Maine di circa quattromila abitanti. Si trova nella contea di Aroostook.\nSport.\nStazione sciistica specializzata nello sci nordico, ha ospitato due tappe della Coppa del Mondo di biathlon e varie gare minori di sci di fondo.\nInoltre Fort Kent \u00e8 la \"stazione\" terminale del Percorso in canoa della foresta di Nord-Est, che inizia a Old Forge, nello stato di New York e dopo 740\u00a0miglia qui termina."}
{"id": "4706856", "revid": "606039", "url": "https://it.wikipedia.org/wiki?curid=4706856", "title": "Airone schistaceo", "text": ""}
{"id": "4706857", "revid": "767487", "url": "https://it.wikipedia.org/wiki?curid=4706857", "title": "Truly Rural", "text": "Truly Rural \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit.\nQuarto episodio della terza serie di corti \"The Mishaps of Musty Suffer\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di una bobina - usc\u00ec nelle sale cinematografiche USA il 22 aprile 1917."}
{"id": "4706859", "revid": "768068", "url": "https://it.wikipedia.org/wiki?curid=4706859", "title": "Offerta Musicale", "text": ""}
