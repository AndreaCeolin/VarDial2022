{"id": "4724422", "revid": "767487", "url": "https://it.wikipedia.org/wiki?curid=4724422", "title": "The Invisible (gruppo musicale)", "text": "The Invisible sono una rock band britannica, con sede a Londra, con Dave Okumu come frontman (cantante e chitarrista). Il gruppo si \u00e8 formato inizialmente come progetto solista di Okumu, trasformandosi quasi subito in una band completa con l'apporto degli amici Tom Herbert (basso e sintetizzatore) e Leo Taylor (percussioni). Il loro album di esordio, che ha preso il titolo dal nome del gruppo, \u00e8 stato pubblicato il 9 marzo 2009, e si \u00e8 qualificato per il Premio Mercury del 2009 ed \u00e8 stato selezionato come scelta dei critici di iTunes per l'Album dell'Anno.\nStoria della band.\nThe Invisible ebbero inizio nel 2006 con Okumu, che - incoraggiato da Matthew Herbert a registrare del materiale come solista \u2013 si rese presto conto di aver bisogno dell'apporto degli amici Leo Taylor (proveniente dai Gramme e dagli Zongamin) e Tom Herbert (membro dei Polar Bear, un gruppo inglese di jazz sperimentale e degli Acoustic Ladyland, una banda jazz/punk) per trasformare in realt\u00e0 i suoni che sentiva dentro di s\u00e9. La casa discografica Accidental di Herbert produsse il primo brano ufficialmente pubblicato della band, il singolo in vinile \"Constant\" all'inizio del 2008.\nIl nome del gruppo nacque dopo che i tre ebbero iniziato a comporre. Si tratta di un riferimento agli scritti del filosofo e poeta irlandese John O'Donohue, che aveva espresso l'opinione che gli esseri umani esistessero in due dimensioni parallele \u2013 quella visibile e quella invisibile; una fisica, una spirituale - una relazione, un equilibrio che appare chiaramente nell'estetica del gruppo.\nNel febbraio del 2008 il nuovo singolo della band \"Monster's Waltz\", reso disponibile sulla loro pagina di MySpace, fu lanciato dal Dj neozelandese Zane Lowe su BBC Radio 1. Suonando in numerosi concerti dal vivo e facendo da supporto a gruppi come Foals e Hot Chip, la musica espansiva e sperimentale degli The Invisible continu\u00f2 ad attrarre l'attenzione per i mesi seguenti. Il terzo singolo della band, \"London Girl\", ricevette ampi commenti positivi e notevole attenzione alla sua distribuzione nel dicembre 2008.\nThe Invisible commercializzarono il loro album eponimo d'esordio il 9 marzo 2009. Prodotto da Matthew Herbert, \"The Invisible\" venne selezionato per il Premio Mercury e si qualific\u00f2 come la scelta dei critici per l'album iTunes dell'anno.\nI loro singoli hanno avuto numerosi remix, inclusi quelli di Matthew Herbert, Micachu, Joe Goddard degli Hot Chip e Kwes.\nAccoglienza.\nLa scherzosa definizione che il gruppo d\u00e0 del proprio stile musicale \u00e8 \"Genere sperimentale esteso fino al Pop Spaziale\". Essi sono stati paragonati a gruppi come Bloc Party e TV on the Radio, nonostante il fatto che Dave Okumu abbia decisamente negato di conoscere questi ultimi.\nLa band ricevette ampia approvazione per il suo album d'esordio: \"The Invisible\" ottenne 4 stelle su 5 dalle riviste di musica \"Q\" e \"Mojo\", mentre esso venne descritto dal BBC Music Magazine come \"un lavoro gigantesco, sufficiente per affascinare lo spirito anche delle anime pi\u00f9 disperate l\u00e0 fuori\". L'album ricevette anche delle recensioni positive dai quotidiani, inclusi The Sun, The Independent e Metro.\nIl secondo album.\nIl secondo album del gruppo, \"Rispah\" venne pubblicato da Ninja Tune nell'agosto 2012, dopo essere stato registrato a Brighton - prodotto da Richard File. Il primo singolo dell'album, \"Protection\", \u00e8 stato premiato dalla rivista musicale online, The Quietus. Secondo quando detto da Okumu, Rispah \u00e8 \"una lettera d'amore dedicata al dolore\". L'occasione venne dalla morte della madre di Okumu, un evento che dapprima gett\u00f2 nello scompiglio i progetti e l'estetica del gruppo al punto che la band non riusc\u00ec a suonare per un certo periodo di tempo. Fu al funerale della madre, come ricorda Okumu, che ascoltando i canti tradizionali e gli spirituals egli sent\u00ec \"l'atmosfera piena di suoni e di spirito, mentre le donne cantavano e ballavano intorno alla bara. Fu il pi\u00f9 bel suono che abbia mai sentito. Quelle donne stavano celebrando la vita e la morte, il dolore e la speranza, tutto. Ognuno dei presenti poteva esprimere se stesso. Ci\u00f2 fu per me il ricordo pi\u00f9 potente di tutto quello in cui credevo sulla musica. Essa esiste per tutti, comprende tutto in s\u00e9 ed ha il potere di trasformare le cose e le persone. Sono cos\u00ec felice che queste voci siano state inserite nella nostra registrazione.\" Questa epifania forma l'anima spirituale di Rispah (che era il nome della madre di Okumu).\nAltre produzioni.\nIn aggiunta agli obiettivi musicali della band, i suoi membri si sono impegnati anche in altre produzioni e jam sessions. Dave Okumu ha prodotto e collaborato alla creazione dell'album di esordio della cantautrice britannica Jessie Ware, \"Devotion\", che \u00e8 stato in seguito riconosciuto come Album dell'Anno (2012) dal Premio Mercury. Okumu ha suonato e effettuato registrazioni con numerosi artisti come Amy Winehouse, St. Vincent, Jane Birkin, Sara Creative Partners, Brigitte Fontaine, Theo Parrish, Tony Allen, King Sunny Ad\u00e9, Omar, Matthew Herbert, Dani Siciliano, Toddla T, Bilal, Jack De Johnette, e Anna Calvi. Tom Herbert continua a suonare come membro del gruppo \"post-jazz\" Polar Bear; Leo Taylor ha contribuito come percussionista all'album \"Made of Bricks\" di Kate Nash, al secondo singolo di Jessie Ware \"Running\" e al secondo album di Adele, \"21\", incluso il singolo \"Rolling in the Deep\"."}
{"id": "4724425", "revid": "1543377", "url": "https://it.wikipedia.org/wiki?curid=4724425", "title": "M\u0113rsrags", "text": "M\u0113rsrags \u00e8 un comune della Lettonia appartenente alla regione storica della Curlandia di 1.782 abitanti (dato 2013). \n\u00c8 stato istituito nel 2010 con parte del territorio del comune di Roja."}
{"id": "4724426", "revid": "767487", "url": "https://it.wikipedia.org/wiki?curid=4724426", "title": "Maria Muldaur", "text": " \u00c8 conosciuta soprattutto per le sue collaborazioni con Paul Butterfield e suo marito, Geoff Muldaur.\nBiografia.\nMuldaur nacque Maria Grazia Rosa Domenica D'Amato nel Greenwich Village, New York, dove ha frequentato l'Hunter College High School.\nMuldaur ha iniziato la sua carriera nel 1960 come Maria D'Amato, esibendosi con John Sebastian, David Grisman, e Stefan Grossman come membro dell'Even Dozen Jug Band. Ha poi aderito al gruppo Jim Kweskin &amp; His Band Jug come vocalist e violinista occasionale. Durante questo periodo, ha fatto parte della scena del Greenwich Village, tra cui spiccava il cantautore Bob Dylan; in particolare per quanto riguarda Dylan, appare nel film-documentario del 2005 \"No Direction Home\" di Martin Scorsese.\nHa sposato il collega Geoff Muldaur. Ha iniziato la sua carriera da solista quando il loro matrimonio \u00e8 finito nel 1972, ma ha mantenuto il suo nome da sposata.\nIl suo primo album da solista, dal titolo omonimo e pubblicato nel 1973, conteneva il suo singolo di successo \"Midnight at the Oasis\", che ha raggiunto il numero 6 della Billboard Hot 100 nel 1974. Ha inoltre raggiunto la posizione numero 21 nella UK Singles Chart. In seguito quell'anno, ha pubblicato il suo secondo album. Questo comprendeva una reinterpretazione del brano \"I'm a Woman\". Il titolo di questo album \u00e8 tratto da una riga in un'altra canzone dell'album, \"Sweetheart\" di Ken Burgan.\nIn questo periodo, Muldaur ha stabilito un rapporto con i Grateful Dead. Intanto ha incontrato e alla fine ha collaborato con l'icona bluegrass Peter Rowan. I due divennero amici stretti, e lei \u00e8 stata scelta per essere la madrina di sua figlia Amanda Rowan. \u00c8 apparsa sull'album \"Super Jam\" (1989), la registrazione dal vivo della serie TV tedesca \"Villa fantastica\" con Brian Auger al pianoforte, Pete York alla batteria, Dick Morrissey al sax tenore, Roy Williams al trombone, Harvey Weston al basso e Zoot Money anche alla voce.\nMuldaur, dopo il suo successo a met\u00e0 degli anni 1970, ha continuato a svolgere registrazioni e tour, fra i quali una svolta al Teatro ZinZanni nel 2001.\nNel 2005 \"Lovin 'Ol' Soul\" \u00e8 stato nominato sia per un Blues Music Award e per un Grammy Award nella categoria \"Traditional Blues\". Nel 2013, \u00e8 stata nominata per un Blues Music Award nella categoria \"Koko Taylor Award (Traditional Blues Female)\"."}
{"id": "4724427", "revid": "287204", "url": "https://it.wikipedia.org/wiki?curid=4724427", "title": "Mersrags", "text": ""}
{"id": "4724428", "revid": "125600242", "url": "https://it.wikipedia.org/wiki?curid=4724428", "title": "Stefan Waggershausen", "text": "Biografia.\nHa esordito sulla scena musicale nel 1974. Sei anni dopo ha inciso il suo secondo album, il fortunatissimo \"Ciao Engel\". Nel corso della sua carriera ha realizzato molti duetti: con Viktor Lazlo, con Ofra Haza, con Maria Conchita Alonso e con Alice. Proprio con la cantante italiana ha inciso nel 1984 la sua canzone pi\u00f9 celebre, \"Zu Nah Am Feuer\", di cui poi i due hanno fatto anche una versione in inglese, \"Close To The Fire\"."}
{"id": "4724432", "revid": "76963", "url": "https://it.wikipedia.org/wiki?curid=4724432", "title": "Pieter Otto van der Chijs", "text": "Chijs fu uno dei primi cui fu assegnata la medaglia della \"Teylers Tweede Genootschap\".\nBiografia.\nEra figlio di J. van der Chijs e di A.S. Bagelaar, che lo incoraggiarono nelle sue collezioni. A nove anni inizi\u00f2 a interessarsi di monete studiando quelle che i genitori regalavano ai poveri di Delft ogni settimana. Inizi\u00f2 quindi a raccogliere monete da tutto il mondo.\nDopo aver frequentato le scuole a Delft, divenne studente di lettere all'Universit\u00e0 di Leida nel 1820. Ebbe alcuni premi prima di dedicarsi completamente al suo \"hobby\". \nNel 1829 scrisse un saggio sull'arte di collezionare monete antiche e nel 1831 divent\u00f2 membro della \"Bataafsch Genootschap voor Proefondervindelijke Wijsbegeerte\" (Societ\u00e0 batava di filosofia sperimentale). Nel 1833 fond\u00f2 la rivista numismatica \"Tijdschrift voor algemeene munt- en penningkunde\".\nNel 1835 fu nominato direttore del gabinetto numismatico di Leida \"Penningkabinet der Hoogeschool\", con il titolo onorario di \"Professor Extraordinarius\".\nLa Teylers Tweede Genootschap nel 1841 annunci\u00f2 un premio per un'elencazione di monete sotto i precedenti duchi, conti, signori e citt\u00e0 olandesi, dai primi periodi fino al 1576. Chijs aveva gi\u00e0 iniziato il lavoro correggendo quello di Cornelis van Alkemade, che aveva pubblicato un elenco incompleto nel 1700. Non era possibile esaudire la richiesta nel tempo previsto e a Chijs fu concesso un anno di proroga nel 1844. Quando pubblic\u00f2 il \"De munten der voormalige hertogdommmen Braband en Limburg\", fu premiato con una medaglia il 4 dicembre 1846.\nNel 1862 pubblic\u00f2 l'ultimo lavoro \"Notice sur le Cabinet Numismatique de l'Universite de Leyde\", che era il catalogo del suo gabinetto."}
{"id": "4724437", "revid": "104485", "url": "https://it.wikipedia.org/wiki?curid=4724437", "title": "Filippo Mastellari", "text": "Biografia.\nEra figlio di Benedetto Mastellari (1820-1901), un capomastro di famiglia poverissima, e di Annunziata Mazzacurati (1827-1892) entrambi di Castello d'Argile. Pot\u00e9 accedere agli studi presso l'Accademia delle Belle Arti a Bologna grazie ad un sussidio del Comune di Castello d'Argile, dal 1864 al 1873.\nIn Accademia, sotto la guida di professori come Antonio Puccinelli, Antonio Muzzi e Giulio Cesare Ferrari ebbe modo di distinguersi ottenendo premi ed apprezzamenti. Terminati gli studi, nel 1874, visse a Bologna dove oper\u00f2 probabilmente come insegnante e collaboratore di pittori pi\u00f9 noti, non risultando opere a sua firma. \nNel 1889 emigr\u00f2 in Colombia a Bogot\u00e0, dove gi\u00e0 si trovava il fratello Amadeo, muratore (che ebbe poi successo come \"arquitecto\" costruttore di importanti edifici e chiese anche a Barranquilla e infine a Panama). Prima di arrivare in Colombia era approdato in Venezuela dove a detta del figlio decor\u00f2 un teatro ottenendo anche una medaglia.\nA Bogot\u00e0 affresc\u00f2 il plafond del Teatro Cristobal Col\u00f3n, inaugurato nel 1892. Il Dizionario degli artisti in Colombia,pubblicato nel 1926, cita \"Felipe Mastellari - Pintor\" per questa sua importante opera, ma lo indica erroneamente come nato a Firenze, forse perch\u00e9 la maggior parte degli artisti che lavorarono per quel teatro provenivano da Firenze, al seguito di Pietro Cantini. \nA Bogot\u00e0, per qualche anno, tra il 1889 e il 1895, Filippo Mastellari fu anche insegnante nella \"Escuela Nacional de Bellas Artes\" ed ebbe tra i suoi allievi \"Jesus Maria Zamora\" (1871-1918) che fu importante pittore colombiano.\nIn seguito al successo di questa opera e al suo lavoro di insegnante si spos\u00f2 con la meticcia Salom\u00e8 Maecha Enciso, da cui ebbe il primo figlio, Jos\u00e8, nel 1892. \nPer motivi di salute si trasfer\u00ec poi a Cartagena, una cittadina sulla costa colombiana sul Mar dei Caraibi, allora in grande espansione, dove visse per un periodo imprecisato, non trovando per\u00f2 molte occasioni di lavoro.\nTra il 1895 e il 1910 circa risulta residente a Puebla de Zaragoza, in Messico,la seconda grande citt\u00e0 dello Stato, dove si trovava una Accademia delle Belle Arti, fondata nel 1812, molto apprezzata e fucina di generazioni di artisti. Vi era anche un \"Circulo Catolico\" che nell'anno 1900 organizz\u00f2 una prima \"Esposici\u00f2n Nacional de Bellas Artes\", sul modello di quella realizzata l'anno prima nella capitale, con una giuria composta da tre prestigiosi artisti da essa provenienti.\nFilippo Mastellari vi partecip\u00f2 e vinse il primo premio nella sezione \"ritratti\", ex aequo con Juan Bernardet. Anche lo spagnolo \"Jos\u00e8 Arpa Perea\" (1858-1952), da poco residente a Puebla, partecip\u00f2 e vinse altri due secondi premi in altre sezioni, il paesaggio e la composizione.\nNel recente studio di Monserrat Gal\u00ec Boadella \"Jos\u00e8 Arpa Perea in Messico. 1895-1910\" \u00e8 scritto che l'italiano Filippo Mastellari esegu\u00ec per altre case di Puebla \"pitture simili\" a quelle eseguite da Arpa, e presumibilmente da lui stesso, nell\"'edificio Serfin\", palazzo signorile completamente decorato da pitture murali in ogni ambiente. I due pittori lavorarono insieme anche nella \"Casa Conde\", dove si attribuiscono al Mastellari gli affreschi dei plafond delle camere da letto (op, cit. pag.254, 255, 256).\nMartha Fernandez, in un saggio del 2012, sottolinea il rilievo dato ai due pittori, l'italiano e il sevillano vissuti a Puebla nello stesso periodo, che lavorarono intensamente per la borghesia pueblana (vedi \"\"La Casa de Minerva. Arte e historia en el patrimonio edificado de la PUAB -Benemerita Universitad Autonoma di Puebla\").\nNel 1903 Filippo pubblic\u00f2 un saggio di geometria intitolato \"La quadratura del circolo\", scritto in italiano e tradotto in spagnolo, edito dalla Scuola Tipografica Salesiana. Copie di questo singolare libro sono in alcune importanti biblioteche negli USA. A Puebla, dove nacquero il secondo figlio Nino, nel 1903, e Pia, nel 1906, rimase vari anni ma quando il lavoro cominci\u00f2 a scarseggiare, per la difficile situazione politica e le tragiche vicende della rivoluzione messicana, che provoc\u00f2 proprio a Puebla una strage nel 1911, si trasfer\u00ec con la famiglia a Los Angeles dove per\u00f2 fu sorpreso da un terribile terremoto che lo indusse a trasferirsi a Cuba.\nNon si conosce l'esatta collocazione delle tante opere realizzate a Puebla, ma la fama di Filippo Mastellari in Messico \u00e8 rimasta nel tempo, se \u00e8 stata notata e citata da una docente e ricercatrice di storia dell'arte, Vera Moralez Perez, in un suo saggio del 2006 che lo indica come autore di una serie di \"alegorias\" che ebbero influenza per il rinnovamento dell'ambiente artistico locale.\nA Cuba, nella capitale L'Avana, visse gli ultimi anni continuando a lavorare come pittore per case private e chiese. \nFilippo mor\u00ec nel 1922 per una malattia ai polmoni.\nFamiglia.\nEra sposato con Salom\u00e8 Maecha Enciso da cui ebbe tre figli: \nI figli Jos\u00e8 (1892-1937) e Nino (1903-1973) ereditarono dal padre una buona sensibilit\u00e0 artistica e aprirono un laboratorio di pittura, specializzandosi nella realizzazione di vetrate e lucernari in mosaico di vetro legato col piombo (vitrales), alcuni dei quali collocati presso il Capitolio (opera di Jos\u00e8) a L'Avana o esposti in musei della capitale cubana; Nino Mastellari in particolare \u00e8 ricordato ancora oggi come \"maestro vidriero\"\" e realizz\u00f2 le vetrate artistiche in \"Casa Ballestreros\" e nel ristorante \"\"Las Ruinas\"\" nel parco Lenin dell'Avana su disegno del famoso pittore Ren\u00e9 Portocarrero."}
{"id": "4724443", "revid": "729019", "url": "https://it.wikipedia.org/wiki?curid=4724443", "title": "Guerra civile di Siracusa (357 a.C.)", "text": "La guerra civile di Siracusa si riferisce agli eventi bellici che coinvolsero la polis aretusea durante il conflitto scoppiato tra Dione e Dionisio II, nel 357 a.C.\nLo scontro tra Dionisio II e Dione nelle fonti antiche.\nLo scontro tra il tiranno Dionisio II e l'accademico Dione, ebbe grande rilevanza nelle fonti antiche; una rilevanza che si protrasse fino all'epoca imperiale romana.\nLa guerra civile siracusana era infatti interpretata dagli antichi come un paradigma dello scontro tra la tirannia e la filosofia; in quanto uno dei contendenti era esponente del noto dinasta Dionisio I, e l'altro era conosciuto per essere il discepolo di Platone, dal quale aveva assorbito la dottrina di un governo filosofico.\nCicerone ad esempio si concentra sull'aspetto di Dione, analizzando l'insegnamento che Platone dovette avergli dato. Per cui l'oratore romano lascia piuttosto nell'ombra la figura di Dionisio II. Mentre Arriano scrisse un'opera su Dione (e un'altra su Timoleonte, ponendoli sullo stesso piano) nella quale pare che esaltasse la liberazione dalla tirannide di Dionisio II e dai barbari.\nNelle fonti ellenistiche la figura di Dionisio II appare, se pur in maniera negativa, in maniera costante, mentre in et\u00e0 imperiale Dionisio II diviene un'apparizione per cui si \u00e8 perso interesse, da menzionare solo come nemico dei pi\u00f9 interessanti personaggi: Dione e Timoleonte. Nell'et\u00e0 tardo-antica si sente piuttosto il bisogno di una chiara biografia su Dionisio I, la cui popolarit\u00e0 era ben nota anche in epoca romana, ma risultava abbastanza lacunosa a causa di una maggiore concentrazione degli antichi greci d'epoca ellenistica sulla figura di Dionisio II (le cui fonti appaiono in storici come Claudio Eliano e Ateneo, i quali per parlare dei tiranno utilizzarono fonti del IV-III sec. a.C.).\nCasus belli.\nDione, zio di Dionisio II, \u00e8 stato da questi esiliato da Siracusa. Vivendo nella Grecia continentale ottiene i favori dalle grandi metropoli dell'egeo. Il tiranno Dionisio II essendo geloso e sospettoso di Dione, decide di tagliargli i viveri suoi che dall'inizio dell'esilio fino a quel momento gli aveva sempre spedito.\nDopo lo screzio avuto con Platone, sempre per via di Dione, del quale il filosofo ateniese ne aveva insistentemente chiesto il ritorno in patria, Dionisio II accresce l'odio che provava per lo zio Dione. Per fargli un ulteriore torto quindi fa divorziare la moglie di lui, Arete, e la fa sposare con un suo amico, il mercenario Timocrate. Gli vende inoltre tutti i suoi beni.\nDione a questo punto, per vendicare le tante offese subite, decide di fare ritorno a Siracusa con la forza, con lo scopo di liberarla dalla dissennata tirannide di Dionisio II.\nPreparativi bellici.\nDione si prepara alla battaglia. Ad Olimpia incontra Platone, il quale gli racconta del suo terzo viaggio fallito a Siracusa. L'ex allievo del filosofo lo informa delle sue intenzioni belliche contro Dionisio II, ma Platone gli dice che non lo seguir\u00e0 in questa sua avventura, perch\u00e9 contrario alle armi e perch\u00e9 in fondo a lui Dionisio II lo aveva comunque lasciato partire e non gli aveva fatto del male. Ma Dione era invece deciso nella sua spedizione. Lo accompagnarono alcuni accademici quali Timonide di Leucade, Eudemo di Cipro, Milta di Tessaglia e Callippo di Atene. Si rec\u00f2 poi nell'isola di Zacinto, presso la quale arruol\u00f2 800 soldati, pochi ma valorosi.\nQuando questi seppero che il loro avversario era l'esercito del tiranno siracusano Dionisio II, s'intimorirono, pensando al numero complessivamente superiore dell'esercito aretuseo. Ma Dione seppe rincuorali facendo loro un discorso sul coraggio e sui valori che a Dionisio II mancavano.\nL'eclissi di luna e lo sciame d'api.\nA giungere ulteriormente in soccorso della motivazione che Dione cercava di infondere nei suoi soldati, arriv\u00f2 una provvidenziale eclissi di luna giorno 9 agosto 357 a.C.; e poich\u00e9 per gli antichi i cambiamenti o fattori climatici avevano gran peso sulle credenze popolari, Milta da Tessaglia, che si diceva fosse un grande indovino interpret\u00f2 positivamente quel fenomeno:\nAltro buon segno \u00e8 identificato in uno sciame d'api che si and\u00f2 a posare sulla poppa di una delle navi dell'esercito di Dione.\nLa partenza da Zacinto.\nVolendo fare un quadro dell'assetto militare con il quale Dione s'imbarc\u00f2 per questa \"non facile\" impresa, ne emerge che egli part\u00ec per un'iniziativa non popolare n\u00e9 molto seguita, dato il minore numero di esuli siracusani e soldati scelti. Ma come vedremo pi\u00f9 avanti, nel contesto concitato della polis aretusea, se pur in minor numero, l'esercito di Dione sapr\u00e0 farsi valere.\nGli storici ci informano che la spedizione part\u00ec da Zacinto in una notte d'estate, dopo un infiammato discorso dell'acheo Alcimene, un solenne sacrificio ad Apollo, un sontuoso banchetto nello stadio dell'isola egea.\nLo sbarco in Sicilia.\nL'approdo a Eraclea Minoa.\nDionisio II che forse prevedeva un passo bellico dell'ex amico e consigliere, cerc\u00f2 di anticiparlo e mand\u00f2 il suo comandante Filisto di Siracusa con delle navi ad intercettare quelle di Dione nella Japigia (territorio corrispondente all'attuale Salento, in Puglia).\nMa Dione fece altro tratto di mare e cos\u00ec mentre le truppe di Dionisio si avviavano verso l'Italia, il suo esercito si accingeva a sbarcare, dopo dodici giorni, nei pressi di Pachino, estrema punta della Sicilia sud-orientale.\nDione per\u00f2 decise di non voler toccare terra cos\u00ec vicino a Siracusa, per questo motivo, nonostante le proteste dei piloti che temevano il forte vento settentrionale, si diresse verso le terre agrigentine. Una tempesta furiosa per\u00f2 si abbatt\u00e9 sull'esercito proveniente da Zacinto; tuoni, fulmini, vento fortissimo e pioggia, fecero finire Dione e i suoi uomini quasi in Africa, vicino alla Libia. Poi per\u00f2, fortunatamente, il vento cess\u00f2, il mare si calm\u00f2 e poterono riprendere la rotta verso la costa della Sicilia.\nSi diressero verso Eraclea Minoa, territorio controllato dai cartaginesi. Qui, Dione, aveva un amico, il comandante di Eraclea, tale Sinalo, che accolse il siracusano e l'esercito proveniente dall'Egeo. Sinalo li inform\u00f2 che Dionigi non si trovava attualmente a Siracusa, ma che era partito ottanta galee alla volta dell'Adriatico per andare a visitare alcune citt\u00e0 di sua fondazione. Saputa l'interessante notizia, l'esercito di Dione volle approfittare di questa assenza per giungere prima del tiranno nella polis aretusea. Dione li assecond\u00f2; lasci\u00f2 ad Eraclea le armi pesanti e le macchine che in grande quantit\u00e0 si era portato dietro, dicendo al suo amico di fargliele giungere a Siracusa.\nSi misero in cammino verso la pentapoli siracusana. A loro si aggiunsero circa duecento cavalieri agrigentini. Lungo il loro cammino poi trovarono altri alleati nei geloi, camarinesi, leontini e nei siracusani sparsi per l'isola.\nL'arrivo a Siracusa.\nL'entrata nella polis.\nNel tempo che pass\u00f2 dal loro cammino fino all'arrivo nella polis, la fama della loro impresa crebbe notevolmente, tanto da spingere Timocrate, nuovo marito di Arete e comandante lasciato a guardia della polis da Dionisio II, a intimorirsi e fuggire via. La difesa dell'Epipoli, affidata a dei soldati di Leontini e della Campania appartenenti a Katane (Catania), venne messa in crisi da delle voci, non vere, che vedevano l'esercito di Dione dirigersi prima a Leontini e Catania per conquistare quelle due poleis. I soldati quindi abbandonarono la difesa dell'Epipoli per dirigersi verso i loro territori. Intanto Dione era giunto al fiume Anapo e qui con i suoi soldati fece un sacrificio al Sole nascente. Con l'avvicinarsi di Dione, i lealisti al tiranno ei ribelli entrarono in agitazione e incominciarono a commettere le prime violenze sulla popolazione. Vennero uccisi tutti quelli sospettati di tradimento dall'una e dall'altra parte. Dionisio II, saputo dell'imminente arrivo di Dione solo dalla voce pubblica, rimase esterrefatto e dall'Adriatico si diresse velocemente in patria. Ma ormai Doine era arrivato e venne accolto come un \"\"liberatore\" dalla folla disarmata.\nDione, a capo del suo esercito, era affiancato dal fratello Megacle e dall'ateniese Callippo; dietro di lui cento guardie stranieri gli facevano da scudo e ancora dietro vi era il resto dell'esercito coordinato dai capitani e ufficiali. Entrarono a Siracusa dalle porte Menetidi, lungo le strade la gente offriva loro qualunque tipo di dono: mense, ricchezze, ovazioni.\nMa fu l'inizio della guerra civile, poich\u00e9 il tiranno non sarebbe rimasto a guardare suo zio Dione che gli toglieva il suo trono ed il potere su Siracusa. Le due opposte fazioni si diedero battaglie e come sempre accade in questi casi, a pagare furono gli innocenti, un prezzo altissimo in nome della politica, della libert\u00e0 o del semplice cambio di guida della patria.\nSuonarono le trombe e scomparve il chiacchiericcio tra il popolo, si disse che \"Dione e Megacle, venuti per abolire la tirannia, liberavano i Siracusani, e tutti i popoli della Sicilia dal gioco del tiranno\".\nDione, volendo parlare egli stesso al popolo, presso il luogo detto Pentapilo, sal\u00ec su un grande orologio solare, fatto costruire da Dionisio, e da qui esort\u00f2 i siracusani a reagire e a lottare per ottenere la libert\u00e0 che meritavano. Il suo discorso ebbe molto effetto, tanto che il popolo lo elesse, insieme al fratello, \"capitano supremo\" e insieme a loro altri venti cittadini ragguardevoli, dieci dei quali erano esuli cacciati dal tiranno.\nLa presa delle citt\u00e0-quartiere e la roccaforte di Dionisio II.\nSi arma il popolo.\nSi narra che Dione prese il controllo dell'Acradina e dell'Epipoli. Plutarco dice inoltre che l'ex allievo di Platone costru\u00ec un muro di fronte alla fortezza del tiranno, pronto a sfidarlo. Una settimana dopo Dionisio II era giunto dall'Italia e tramite mare era riuscito ad entrare nella cittadella fortificata costruita all'interno dell'isola di Ortigia.\nNello stesso giorno arrivarono un gran numero di carri provenienti da Eraclea Minoa; era l'equipaggiamento che Dione aveva lasciato a Sinalo e questi come promesso gli aveva fatto recapitare. Dione distribu\u00ec le armi a disposizione ai cittadini, chi era rimasto sena un'arma si procur\u00f2 alla meglio una qualche difesa. Tutti si dimostrarono volenterosi e pronti a combattere per difendere ci\u00f2 in cui credevano. In questo caso, per cacciare il tiranno e instaurare una nuova Repubblica.\nGli ambasciatori.\nDionisio II mand\u00f2 a Dione e ai siracusani degli ambasciatori, con delle proposte di pace che sembravano molto vantaggiose. Ma Dione disse che quel popolo adesso era libero e che prima di trattare degli accordi Dionisio II doveva rinunciare alla tirannide. Questi sembr\u00f2 acconsentire e cos\u00ec vennero inviati dei cittadini del popolo a parlamentare all'interno della cittadella.\nMa Dionisio II in realt\u00e0 non aveva intenzione di rinunciare alla tirannide, e sorprendendo tutti, tenne come prigionieri quei deputati inviati come messi per le trattative. I siracusani non immaginavano un simile trucco e pensavano che la \"conferenza per la pace\" si stesse solo prolungando nel discutere. Dionisio II ottenne l'effetto voluto, ovvero un effetto a sorpresa, poich\u00e9 ci\u00f2 che in realt\u00e0 voleva era far abbassare la guardia sia all'esercito di Dione che ai suoi seguaci. Appena ritenne i tempi opportuni, Dionisio II ordin\u00f2 l'attacco.\nL'attacco a sorpresa.\nSenza che i cittadini e i soldati se lo potessero aspettare, l'esercito del tiranno scavalc\u00f2 il muro che separava i ribelli dalla cittadella, e apr\u00ec in esso delle breccia per oltrepassarlo. Il popolo si vide arrivare addosso numerosi soldati armati, impaurito e sorpreso da tale mossa prese a darsi alla fuga, in questo modo i soldati di Dione si ritrovarono intralciati e intrappolati tra la massa popolare che urlando e correndo impediva loro di ascoltare gli ordini di Dione. A questo punto, Dione, per farsi capire us\u00f2 i gesti e dando l'esempio si gett\u00f2 in mezzo alla mischia, tra i tanti mercenari assoldati dal tiranno. Venne ferito alla mano da un colpo di picca, il suo scudo venne perforato e la sua armatura non avrebbe potuto resistere ancora a lungo sotto i potenti colpi delle armi a lui diretti. Eppure Dione ci\u00f2 nonostante, per dare l'esempio ai suoi uomini, continuava a combattere senza cedere a Dionisio.\nCadde da cavallo e a salvarlo dalla furia dei nemici furono i suoi soldati, i quali lo trasportarono via dalla mischia. Al suo posto rimase a comandare tale Timonide. Dione rimont\u00f2 a cavallo e corse per la polis ad animare i siracusani e a convincerli a riprendere il combattimento, poi si diresse ad Acradina e port\u00f2 con s\u00e9 i soldati del Peloponneso che aveva lasciato a guardia della citt\u00e0-quartiere. A questo punto le sorti della battaglia si capovolsero; i soldati di Dionigi erano ormai stanchi mentre quelli che Dione trasport\u00f2 dall'Acradina erano ancora freschi poich\u00e9 non avevano fino a quel momento avuto grandi battaglie. Le truppe di Dionsio furono messe in seria difficolt\u00e0 da questa inaspettata resistenza, tanto che alla fine si ritirarono nella cittadella, decretando quindi la vittoria per l'esercito di Dione.\nIn questo primo scontro tra le due fazioni, vi furono dal lato di Dione settantaquattro vittime e dal lato di Dionisio II milletrecento.\nLe ricchezze dei Siracusani.\nIl popolo e l'aristocrazia, che appoggiava Dione, furono talmente felici di questa prima vittoria contro il tiranno che come ricompensa vollero dare a quei prodi guerrieri una ricompensa di denaro che corrispondeva a cento mine; lo storico Niccol\u00f2 Palmeri fa un breve calcolo e da questo ne deduce che i siracusani dovevano possedere, per essere cos\u00ec generosi, all'epoca davvero grandi ricchezze:\nLe tre lettere.\nAvendo fallito la prima battaglia, Dionisio II escogit\u00f2 un altro modo per ottenere la cessazione delle ostilit\u00e0; mand\u00f2 un altro ambasciatore a Dione, questi gli consegn\u00f2 tre lettere: la prima scritta dalla moglie di Dione; la seconda scritta dalla sorella di Dione; la terza lettera invece recava la scritta \"Al padre\"\". Il siracusano sospettoso di questa mossa del nipote, volle che quelle lettere fossero lette ad alta voce davanti a tutto il popolo. Vennero lette le prime due che contenevano le preoccupazioni e le raccomandazioni delle sue due donne pi\u00f9 care. Ma la terza era diversa; la terza lettera molti pensarono che essendo indirizzata \"Al padre\" potesse essere stata scritta dal figlio piccolo di Dione, per questo motivo il popolo gli chiedeva di leggerla in privato, ma Dione non acconsent\u00ec e pretese che anche quella lettere venisse letta ad alta voce. Cos\u00ec fecero e si scopr\u00ec che l'autore della missiva non era il figlio di Dione ma bens\u00ec il nipote, ovvero il tiranno Dionisio II, il quale in una sorta di rammarico gli ricordava che un tempo egli si era mostrato fedele alla tirannide, che adesso non doveva comportarsi in questo modo, minacci\u00f2 inoltre di ritorsione la sua famiglia che si trovava dentro la cittadella se fosse andato avanti con i suoi propositi, e infine lo pregava di non abolire la tirannide, ma di tenerla per s\u00e9 stesso. Con questo stratagemma Dionisio aveva ottenuto ci\u00f2 che si aspettava; era riuscito ad insinuare nel popolo siracusano il dubbio che Dione in realt\u00e0 non stesse combattendo per rendere la polis libera ma per prendere il potere e governare al posto del tiranno.\nGli storici hanno sottolineato come sia volubile il carattere dei siracusani; pronti a dubitare di un uomo nonostante questi avesse loro salvato la vita fino a pochi secondi prima. Lo storico francese Charles Rollin giustifica questo loro agire sottolineando che essi agiscono di \"pancia\" e di \"passione\" per questo sono turbolenti:\nL'arrivo di Eraclide.\nIn questa situazione che diventava pericolosa per Dione e il suo esercito, giunse un nuovo personaggio della vicenda; tale Eraclide, valente capitano esiliato da Dionisio II proprio per volere di Dione. Eraclide aveva spiccate doti militari ma non altrettante virt\u00f9 umane; era infatti considerato subdolo, traditore e ambizioso. Adesso si trovava a Siracusa in un contesto bellico nel quale era forzatamente alleato di Dione, ma non per questo decise di unire le forze ed essergli amico. Infatti Eraclide non perse nessuna occasione per metterlo in cattiva luce davanti ai siracusani.\nSubito si instaur\u00f2 tra i due una sorta di sfida per chi dovesse prendere il comando delle operazioni. Eraclide cercava di estromettere Dione con l'appoggio popolare; si mostrava incline ai desideri del popolo, affabile, attraente nei modi. Tutte cose che invece Dione non avrebbe mai fatto dato il suo carattere molto pi\u00f9 \"burbero\", difetto questo che persino Platone gli aveva sempre rimproverato. E qui infatti, nel giudizio popolare, ebbe la peggio, perch\u00e9 come afferma saggiamente Plutarco:\nRiunita l'Assemblea del popolo si decise di dare il comando del mare ad Eraclide, togliendolo a Dione senza dirgli niente. Ma appena Dione lo venne a sapere fece talmente putiferio che questo atto venne revocato e, con malcontento dei siracusani, venne ridato il comando generale allo zio di Dionisio II.\nDopo aver sistemato le cose Dione prese da parte Eraclide e lo rimprover\u00f2, rinfacciandoli la sua ambizione per la quale non si faceva scrupoli nel mettere voci false su di lui pur di scavalcarlo ed essere migliore agli occhi dei siracusani, mettendo cos\u00ec in pericolo la comune causa. Infine, su sollecitazione di Dione stesso, venne assegnato ad Eraclide il comando delle navi. Eraclide inoltre finse di essere adesso amico di Dione, ma in verit\u00e0 alle spalle continuava a dire male di lui in giro per la polis.\nLa morte di Filisto.\nContinuava il malcontento e il sospetto che il popolo nutriva per Dione, e la superbia e presunzione dei cittadini siracusani i quali credevano di poter vincere anche da soli, aument\u00f2 quando in mare venne catturato Filisto, uno dei migliori guerrieri che in passato aveva servito fedelmente Siracusa sotto gli ordini del tiranno Dionisio I, detto anche \"Dionisio il Grande\". Gli storici si rammaricano per la crudele fine che fece proprio per mano dei suoi stessi concittadini; poich\u00e9 una guerra chiama sempre violenza e in una guerra civile non si d\u00e0 pi\u00f9 valore al comune passato o al comune nome che lega gli abitanti di una stessa terra:\nDopo averlo torturato lo gettarono senza ritegno nelle Latomie; le prigioni siracusane. Palmeri cos\u00ec commenta la fine di Filisto:\nLa fuga di Dionisio II.\nLa partenza per Locri.\nDionisio II, venuto a sapere della morte di Filisto, uno dei suoi migliori comandanti, si sent\u00ec perduto e mand\u00f2 ambasciatori a contrattare con Dione, facendogli dire che era pronto a rinunciare alla rocca, alle armi, persino agli stipendi dei soldati e dei mercenari, basta che gli fosse concesso di partire sereno e con una rendita.\nDione prima di decidere volle consultare il popolo, il quale, adirato col tiranno, rifiut\u00f2 questa proposta poich\u00e9 volevano catturarlo e giudicarlo. Dionisio II dunque, part\u00ec segretamente da Siracusa; lasci\u00f2la rocca a suo figlio Apollocrate e sistem\u00f2 sulle navi le cose e le persone a lui pi\u00f9 care, dopodich\u00e9 and\u00f2 a rifugiarsi a Locri, in Calabria, la terra di sua madre.\nLa cacciata di Dione presso Leonzio.\nEraclide e il popolo contro Dione.\nEraclide, che aveva il compito di sorvegliare la rocca e che si era fatto sfuggire il tiranno Dionisio II, per riguadagnare punti agli occhi del popolo, propose in Assemblea un decreto molto populista e accattivante per le masse e la democrazia; propose di togliere le terre a chi ne aveva troppe e distribuirle in forma equa anche a chi non ne aveva. Ovviamente tale decreto ebbe l'ovazione della maggior parte del popolo, eccetto gli aristocratici e i ricchi. Ma nemmeno Dione fu d'accordo e questo suo dissenso gli cost\u00f2 caro, poich\u00e9 il popolo, gi\u00e0 sospettoso da tempo nei suoi confronti, trov\u00f2 l'occasione giusta per liberarsi di lui, tendendo a favorire solo la parte di Eraclide, il quale scaltramente aveva raggiunto il suo scopo.\nIl decreto pass\u00f2 e per vendicarsi dell'opposizione di Dione venne tolto ai suoi soldati lo stipendio e vennero tentati dal tradire Dione in cambio di ottenere la cittadinanza siracusana, ma questi, leali al loro comandante, non accettarono, ed anzi, salvarono Dione dalla furia della folla che voleva assalirlo.\nDione ricordava a quei disperati che cos\u00ec facendo andavano contro la comune causa, che oltre le mura, nella Rocca, vi era chi se la rideva nel vederli scontrarsi e dividersi. Ma il popolo non ne voleva sapere, la situazione si faceva sempre pi\u00f9 accesa.\nIn un atto di estremo affetto per i suoi concittadini, Dione stesso s'intromise tra i suoi soldati che volevano attaccate i siracusani cos\u00ec irriconoscenti verso colui che altro non voleva se non la fine della tirannide, e Dione li disse che non dovevano in alcun modo colpire i siracusani. Li difese dai suoi stessi soldati, e al tempo stesso fece di tutto per impedire ai siracusani di attaccare il suo esercito.\nLa situazione comunque non si plac\u00f2. I soldati di Dione, ascoltando il volere del loro capo, non toccarono i siracusani e si limitarono a portare al sicuro Dione, presso Leonzio (nel territorio di Lentini). Qui, alla riva del fiume di Leonzio l'inseguirono i rivoltosi siracusani, i quali volevano soddisfazione con la parola e invece trovarono ad attenderli veri colpi di mani, poich\u00e9 Dione e i suoi stavolta avevano davvero perso la pazienza, cos\u00ec li misero in fuga e poterono avere pace e rifugio presso Leontini, i cui abitanti si mostrarono comprensivi verso la causa di Dione, al punto tale che stipendiarono i soldati e offrirono loro la cittadinanza.\nIl saccheggio e le violenze.\nMa Dionisio II, anche se adesso si trovava distante da Siracusa, non aveva comunque dimenticato che l\u00ec era in atto la guerra che avrebbe stabilito se il potere sarebbe rimasto o no nelle mani della sua famiglia. Quindi mand\u00f2 a rifocillare i suoi mercenari e la cittadella molte navi cariche di frumento e denaro, sotto il comando di tale Nipsio da Napoli. Queste navi per\u00f2 vennero assalite dai siracusani, i quali si riempirono lo stomaco e bevvero fino a non avere pi\u00f9 il sentore della lucidit\u00e0 (lo storico Palmeri dice che \"\"l'ubbriachezza e la ghiottoneria erano vizi ingentiti dei Siracusani\")\nNipsio quindi, vedendo condizioni favorevoli per sferrare un attacco a sorpresa, mand\u00f2 contro le sonnolenti guardie i mercenari del tiranno, i quali riuscirono facilmente ad entrare in citt\u00e0. Quel che successe dopo \u00e8 il tipico racconto di ci\u00f2 che avviene durante un saccheggio, o una presa, di un territorio, solo che qui gli effetti furono ancora pi\u00f9 devastanti poich\u00e9, ancora una volta, il popolo di Siracusa non era per nulla preparato ad affrontare o difendersi da simili avvenimenti; la polis aretusea era sempre stata inespugnabile per i nemici, motivo che aveva spinto i siracusani a sentirsi eccessivamente al sicuro dentro le proprie mura. Ma adesso l'attacco proveniva dalle stesse mura amiche; da soldati provenienti dall'isola di Ortigia e per di pi\u00f9 si ritrovavano senza il loro miglior difensore, Dione, che per dar retta al loro malcontento dubbioso avevano fatto allontanare con i suoi prodi guerrieri dalla polis.\nNiente pot\u00e9 fermare i mercenari che dando libero sfogo alla violenza distrussero le case del popolo, uccisero gli uomini e portarono con la forza donne e bambini alla Rocca. Le case vennero incendiate, nulla sopravviveva al passaggio dei soldati.\nTra le grida disperate, cresceva sempre pi\u00f9 il pensiero di richiamare Dione, solo che si temeva la reazione di Eraclide e del suo esercito che per\u00f2, stava dimostrando di non riuscire da solo a tenere testa agli uomini di Dionisio II. Dunque si decise con urgenza, e con un sol grido concorde, di richiamare subito Dione e i suoi a salvare la situazione, ormai disperata della citt\u00e0 di Siracusa.\nA decisione presa quindi alcuni cavalieri siracusani, con i loro alleati, corsero il pi\u00f9 velocemente possibile a Lentini per cercare Dione.\nLe lacrime di Dione.\nGiunti a Leontini, Arconide ed Ellanico, due dei messi inviati dai siracusani, raccontarono durante l'Assemblea, indetta d'urgenza, quello che stava accadendo a Siracusa e dissero, in nome del popolo siracusano, di essere pentiti per come avevano trattato Dione:\nDione prese parola, ma non riusc\u00ec a esprimersi poich\u00e9 le lacrime per il dolore di quel che stava accadendo al suo popolo, lo facevano stare male e gli bloccavano le parole. Si fece forza e incominci\u00f2 il suo discorso per convincere i soldati ad andare in soccorso della citt\u00e0:\nNon lo lasciarono nemmeno finire di parlare, l'Assemblea si lev\u00f2 anch'essa in un sol grido e decisero di correre in soccorso di Siracusa, volendo seguire Dione. Misero a punto i preparativi e quella notte stessa partirono alla volta della \"citt\u00e0 dei tiranni\".\nIl contrattacco.\nIntanto a Siracusa, giunta la notte, i soldati del tiranno avevano finalmente messo fine alla strage. Eraclide, tornato un po' di respiro, inizi\u00f2 a lamentarsi del fatto che i siracusani avessero richiamato Dione e i suoi in citt\u00e0. Tent\u00f2 di bloccare la loro venuta con dei messaggeri che andassero a dire a Dione che doveva sospendere la sua marcia, ma i siracusani mandarono altrettanti messaggeri facendoli dire invece che doveva sbrigarsi a venire.\nCon la venuta del mattino, inizi\u00f2 per Siracusa una seconda tragica giornata di violenze. I soldati di Dionisio II erano tornati in numero ancora maggiore e con pi\u00f9 impeto. Gli storici ci descrivono cos\u00ec quei tragici momenti per la polis aretusea:\nLo stesso Eraclide, cap\u00ec che Siracusa era spacciata se non s'interveniva subito con pi\u00f9 forze per salvarla:\nAppena i siracusani videro entrare Dione in citt\u00e0, un sentimento di sollievo si scaten\u00f2 in loro e vedendo che egli con i suoi soldati gi\u00e0 dava addosso e faceva arretrare le truppe di Dionisio, decisero subito di unirsi a lui per liberare la propria terra da chi la voleva tenere col pugno di ferro, senza amore. Dione, vedendoli stavolta decisi a vendicarsi, li guid\u00f2 insieme ai suoi soldati; li divise in pi\u00f9 compagini e tutti andarono per le vie delle strade a mettere in fuga gli uomini del tiranno. La battaglia non fu ordinata, poich\u00e9 si combatt\u00e9 tra le macerie, tra le grida, tra la disperazione; si combatt\u00e9 nelle piazze, nei vicoli, dovunque. La fazione di Dione risult\u00f2 innarrestabile e riuscirono a spingere i lealisti e i mercenari di Dionisio II dentro la rocca.\nL'assalto alla Rocca.\nIl resto della notte venne passato dai cittadini a spegnere gli incendi delle loro case e a cercare di risistemarle alla meglio, come potevano. La lotta per le strade era finalmente cessata.\nDi giorno Eraclide e suo fratello vennero incontro a Dione, ammettendo pubblicamente di aver fallito nella difesa di Siracusa. I soldati di Dione gli suggerivano di non perdonare costui ed anzi di consegnarlo a loro per punirlo del suo subdolo comportamento. Ma Dione non acconsent\u00ec e invece lo perdon\u00f2 dicendo ai suoi:\nVenendo un'altra volta sera, Dione fece tagliare a tutti i siracusani dei grossi pezzi di legno; per tutta la notte fece piantare questi legnami nel circondario della Rocca. All'indomani, con molta sorpresa di tutti, nemici compresi, si vide che la Rocca era adesso cinta e isolata da un fortissimo steccato. Quel giorno stesso si convoc\u00f2 l'Assemblea, nella quale si doveva decidere a chi spettassero i supremi comandi delle operazioni di terra e di mare. Eraclide fu il primo a proporre Dione per il comando generale, ma allora insorsero i marinai che volevano fosse tolto il comando delle navi a Eraclide. Si stabil\u00ec infine che entrambi si sarebbero divisi il comando: l'uno di terra e l'altro di mare.\nNel frattempo Dione fece aborile, durante l'emissione dei verdetti, il precedente decreto della eguale distribuzione dei beni. Questo gli inimic\u00f2 i popolari che diedero cos\u00ec modo a Eraclide di poter complottare ancora contro l'ex allievo di Platone.\nLa battaglia presso Akragas.\nPresso Neapoli, ad Agrigento, vi era uno spartano, tale Feracide, che stava agli ordini di Dionisio II. I siracusani Eraclide e Dione andarono quindi per mare e per terra ad affrontarlo. Ma mentre Dione combatteva lealmente, si dice invece che Eraclide avesse un patto segreto con Feracide tramite il tiranno. Dione venne sconfitto in battaglia, ma non avendo riportato gravi perdite, si rimise in sella per sferrare un nuovo attacco. Ci\u00f2 che invece lo sorprese fu il venire a conoscenza che Eraclide, lasciando stare il combattimento in terra agrigentina, stava veleggiando con le sue armate diretto a Siracusa, col tentativo di estromettere una seconda volta Dione dalla polis.\nAllora Dione, deciso stavolta a non lasciare pi\u00f9 Siracusa nelle mani di Eraclide, cavalc\u00f2 in tutta fretta, senza fare alcuna sosta, da Agrigento a Siracusa, riuscendo ad arrivare prima delle navi di Eraclide.\nLa breve riappacificazione.\nEraclide incontr\u00f2 per mare, un altro spartano, tale Gesilo, che disse ai siracusani che egli si trovava l\u00ec perch\u00e9 voleva partecipare a quella guerra. Eraclide allora vide nello spartano la possibilit\u00e0 di sottrarre finalmente il comando a Dione; mand\u00f2 quindi un messaggio a Siracusa, facendo dire ai ribelli che vi era Geliso di Sparta, che come il pi\u00f9 celebre Gilippo (colui che guid\u00f2 l'esercito siracusano durante il tentativo di conquista di Atene nella polis aretusea), era pronto a salvare la citt\u00e0 ponendola al suo comando durante le operazioni belliche.\nMa Dione gli fece rispondere che Siracusa non aveva bisogno di un altro comandante. Lo spartano capendo l'aria tesa che tirava tra i due comandanti in carica, decise educatamente di non intromettersi in quella lotta e, lasciato da parte ogni pensiero di combattere, si dedic\u00f2 anzi a riappacificare Eraclide e Dione. Ancora una volta Dione perdon\u00f2 Eraclide, il quale promise che mai pi\u00f9 avrebbe intentato qualche complotto contro il suo alleato.\nApollocrate lascia la Rocca.\nI siracusani decisero di licenziare l'armata, a loro dire troppo costosa e turbolenta. Credettero che per assaltare la Rocca di Dionisio II da terra, fossero sufficienti non un gran numero di persone.\nApollocrate nel frattempo, dentro la cittadella, vide i rifornimenti di viveri diminuire e sparire ogni speranza di soccorso da parte di alleati esteri o interni alla Sicilia. Quindi vedendo che anche i suoi mercenari minacciavano, in quella precaria situazione, di porsi contro di lui, decise dunque di cedere la Rocca, con tutte le armi, e apparati bellici. Nel frattempo si diede alla fuga: caric\u00f2 i suoi averi su cinque triremi, e con la madre e la sorella s'imbarc\u00f2 all'alba per andare a raggiungere suo padre in Calabria.\nLa Rocca era finalmente stata presa. La guerra civile di Siracusa era finita. Aveva vinto il popolo che voleva la fine della tirannide.\nFase finale.\nLa Rocca \u00e8 del popolo.\nI cittadini andarono a mare per vedere la partenza di Apollocrate e per vedere \"nascere il sole in Siracusa gi\u00e0 libera\"\".\nFu una grande festa in ogni parte della pentapoli. Dione entr\u00f2 nella rocca e qui trov\u00f2 sua sorella e vedova di Dionisio I, Aristomaca, che gli venne incontro tenendo per mano suo figlio Ipparino, e accanto a loro sua moglie, Arete, che per l'imbarazzo del nuovo matrimonio, al quale era stata costretta da Dionisio II, non sapeva quale sarebbe stata la reazione di Dione nel rivederla.\nMa Dione, dopo avere abbracciato la sorella e il figlio, corse piangendo a stringere anche Arete, per lui ancora sua moglie. Mand\u00f2 la sua famiglia fuori dalla Rocca nella quale era stata obbligata a stare per volere del tiranno. E la fece abitare nella sua vecchia casa, dove voleva continuare a vivere, nonostante adesso fosse considerato da tutti come \"Il liberatore di Siracusa\".\nDione volle lasciare la Rocca, simbolo del potere tirannico, al popolo. Adesso egli era considerato un grande personaggio politico, poich\u00e9 deteneva la vittoria su uno dei tiranni che aveva posseduto, senza saperla guidare bene, una tra le poleis pi\u00f9 potenti del Mediterraneo, e non solo, aveva dimostrato di saper comandare in maniera eccelsa un popolo colmo di ansie e paure durante il terribile conflitto civile.\nPer questo motivo Dione adesso non godeva solo della stima e rispetto delle poleis di Sicilia, come spesso succede nella politica internazionale, anche le grandi potenze dell'epoca quali Atene, Sparta, Cartagine, avevano gli occhi puntati su Dione e su ci\u00f2 che stava accadendo a Syrakousai, la capitale di Sicilia, che essendosi liberata ella stessa dalla tirannide della dinastia dei Dionisi, mostrava la strada per la libert\u00e0 anche alle poleis o colonie a lei fino a quel momento soggette.\nI festeggiamenti continuarono per tutta la giornata. Ma mentre tutti si davano alla pazza gioia, Dione rimaneva serio, tanto che si disse pareva \"non essere in mezzo ai trionfi ma bens\u00ec all'Accademia con Platone\", vista l'austerit\u00e0 che dimostrava. Il siracusano in realt\u00e0 aveva in quel momento pensiero solo per dare a Siracusa un nuovo governo, poich\u00e9 era cosciente che una citt\u00e0 cos\u00ec vasta e cos\u00ec importante sarebbe stata facile e appetibile preda di quanti, interni o esterni, avessero voluto approfittare della palese circostanza di debolezza politica. Dunque non vi era tempo da perdere, bisognava formare un nuovo assetto governativo.\nConclusioni finali.\nLa guerra civile di Siracusa viene considerata finita dal momento che Dione e il popolo siracusano, riescono ad entrare nella Rocca e conquistarla in nome della libert\u00e0 e dell'abbattimento della tirannide.\nDunque le vicende, se pur immediatamente successive a questa conclusione, non appartengono per\u00f2 alla narrazione degli eventi bellici svoltisi durante la guerra. Ma per concretezza si pu\u00f2 comunque qui accennare a cosa accadde ai vari personaggi principali una volta che il conflitto popolare venne dichiarato finito.\nConseguenze.\nQuando cess\u00f2 il conflitto bellico interno alla polis, Dione pot\u00e9 riabbracciare la sua famiglia e tornare a vivere a Siracusa. Ma il condottiero non era tranquillo, vedeva l'urgenza di dare un assetto nuovo e stabile alla politica siracusana. Voleva formare un governo mescolato di aristocrazia e popolo, sullo stampo di quello di Creta e di Sparta. Per questo motivo chiam\u00f2 dei consiglieri dalla polis greca alleata Corinto, pensando che servissero gente \"estranea al potere\" del territorio aretuseo, vista la ancora troppo accesa diatriba tra chi preferiva il tiranno e chi voleva la democrazia. Nel frattempo accadde che Eraclide, uno dei comandanti che avevano guidato la ribellione della polis durante la guerra civile, essendo geloso della popolarit\u00e0 di Dione, complott\u00f2 ancora una volta contro di lui, cercando di insinuare nel popolo il dubbio che Dione in realt\u00e0 ambisse al posto di nuovo tiranno. Dione a questo punto, dopo averlo perdonato gi\u00e0 diverse volte in passato, decise di non giustificarlo pi\u00f9 e lasci\u00f2 che i suoi nemici lo condannassero a morte. Ma triste fine ebbe anche il prode siracusano zio di quel tiranno che con fatica era riuscito a cacciare dal trono, poich\u00e9 l'ateniese Callippo, altro suo compagno di viaggio durante il suo esilio forzato in Grecia e suo soldato durante la presa di Siracusa, avendo bramosie di potere e poco valore morale, decise di tradire Dione e ordire un complotto contro di lui. Alcuni storici dicono che fosse stato pagato, quindi comprato, dagli amici di Eraclide, che volendo vendicare l'uccisione del loro capo, corruppero Callippo perch\u00e9 ammazzasse Dione. Ma, il prosieguo della storia, suggerisce che Callippo abbia piuttosto agito per egoismo e ambizione al potere. Dione venne sorpreso mentre era nella sua casa, sul suo letto che stava riposando. Callippo, che coinvolse altri soldati di Zacinto nella congiura, tent\u00f2 con quegli uomini prima di strangolarlo, poi non riuscendoci lo pugnalarono e lo uccisero. Mor\u00ec cos\u00ec uno dei personaggi pi\u00f9 significativi della storia siracusana di questo periodo.\nDopo la morte di Dione, Siracusa entr\u00f2 nel caos. Callippo riusc\u00ec ad ottenere la tirannide ma rest\u00f2 in carica solo tredici mesi, poi fu cacciato da Ipparino, fratello di Dionisio. Tale Ipparino assal\u00ec Messina e Katane e ne fu respinto. Dopo che vide di non poter ottenere la signoria di nessuna poleis di Sicilia, prefer\u00ec emigrare a Reggio, in Calabria, dove fu ucciso da Leptine e Peliperconte, nel 350 a.C., si dice con lo stesso pugnale col quale venne ucciso Dione.\nSiracusa non aveva pi\u00f9 ordine, la citt\u00e0 senza una guida e spossata dal troppo lungo periodo bellicoso, cercava consiglio su come trovare serenit\u00e0 politica. Alcuni cittadini amici di Dione, spedirono speranzosi una lettera a Platone, il quale, ignorando gli ultimi avvenimenti, non sapeva che Dione fosse morto e quindi nella sua missiva scriveva come risposta di porre tre re che governassero contemporaneamente: Dionigi II, Ipparino (figlio di Dionigi I) e Ipparino (figlio di Dione), ma anche questo era morto prima del padre. Poi il filosofo consigliava di indire un Senato, un'assemblea del popolo e un magistrato composto da trentacinque cittadini. Ma i consigli di Platone non potevano essere ascoltati e quindi anche questo tentativo di trovare assetto politico tramite il filosofo ateniese fall\u00ec.\nAd Ipparino subentr\u00f2 Niseo, ma i disordini non ebbero fine, anzi, aumentarono rendendo la vita nella polis davvero difficile. Con questa situazione tragica, molti dei cittadini decisero di emigrare, spopolando quella che un tempo era l'unica polis in grado di sfidare, e superare, il numero di popolazione della capitale greca, Atene.\nGli emigrati siracusani andarono a cercare sollievo e rifugio a Lentini, qui molti si unirono ad Iceta, il tiranno lentinese. Ma nel frattempo a Siracusa la situazione era precipitata, poich\u00e9 essendo in uno stato di debolezza sociale, oltre che politica, ne risentiva anche il sistema difensivo e infatti, Dionisio II, non trov\u00f2 difficolt\u00e0 quando decise di ritornare a prendersi il comando della polis aretusea. Scacci\u00f2 Niseo e, nel 346 a.C., si rinomin\u00f2 tiranno di Siracusa."}
{"id": "4724444", "revid": "1573940", "url": "https://it.wikipedia.org/wiki?curid=4724444", "title": "Belgica (zoologia)", "text": "Belgica \u00e8 un genere di ditteri privi di ali appartenenti alla famiglia Chironomidae che comprende due specie:"}
{"id": "4724457", "revid": "339392", "url": "https://it.wikipedia.org/wiki?curid=4724457", "title": "UNRWA", "text": ""}
{"id": "4724459", "revid": "767487", "url": "https://it.wikipedia.org/wiki?curid=4724459", "title": "Stephen McGee", "text": "Carriera professionistica.\nDallas Cowboys.\nMcGee fu scelto nel quarto giro del Draft 2009 dai Dallas Cowboys. Fu il primo quarterback scelto nel draft dai Cowboys da Quincy Carter nel 2001 e il secondo dal 1991.\nDopo che il titolare Tony Romo fu inserito in lista infortunati nel 2010, McGee divenne il secondo quarterback nelle gerarchie dei Cowboys dietro Jon Kitna. Nella gara del 24 dicembre 2010 contro gli Arizona Cardinals, McGee sostitu\u00ec l'infortunato Kitna nel secondo tempo e pass\u00f2 il suo primo touchdown, portando i Cowboys in vantaggio 26\u201324 a 107 secondi dal termine, anche se poi i Cardinals segnarono un field goal lo port\u00f2 a vincere 27-26. McGee termin\u00f2 completando 11 passaggi su 17 per 111 yard e un passer rating di 102,8. Nell'ultima gara della stagione regolare contro i Philadelphia Eagles, McGee disput\u00f2 la sua prima gara come titolare nella NFL. Complet\u00f2 11 passaggi su 27 per 127 yard e un touchdown per Jason Witten a 55 secondi dal termine, dando la vittoria alla sua squadra per 14-13.\nIl 24 dicembre 2011, nella sconfitta 20\u20137 contro gli Eagles, McGee sostitu\u00ec l'infortunato Romo e complet\u00f2 24 passaggi su 38 per 182 yard con un touchdown e nessun intercetto subito.\nAnche se i Cowboys progettavano di farlo crescere come quarterback di riserva, dopo che Jon Kitna si ritir\u00f2 nel 2012, la franchigia fu costretta a firmare Kyle Orton per quel ruolo, poich\u00e9 McGee non riusc\u00ec mai a sviluppare l'abilit\u00e0 nel passare i palloni a tutto campo su base regolare. Il 1\u00ba settembre fu svincolato dalla squadra.\nMcGee fece un provino con i Chicago Bears il 12 dicembre 2012 ma non riusc\u00ec a firmare con la squadra.\nHouston Texans.\nMcGee firm\u00f2 un contratto da riserva con gli Houston Texans il 24 gennaio 2013.\nHamilton Tiger-Cats.\nIl 25 settembre 2013, McGee firm\u00f2 con gli Hamilton Tiger-Cats della Canadian Football League.\nVittorie e premi.\n\"Nessuno\"\nStatistiche.\nNFL"}
{"id": "4724465", "revid": "125946732", "url": "https://it.wikipedia.org/wiki?curid=4724465", "title": "Mike Hammer (serie televisiva)", "text": "Mike Hammer \u00e8 una serie televisiva statunitense in 78 episodi trasmessi per la prima volta nel corso di 2 stagioni dal 1958 al 1959.\nConosciuta anche con il titolo Mickey Spillane's Mike Hammer \u00e8 una serie del genere giallo ambientata a New York e incentrata sulle vicende dell'investigatore privato Mike Hammer, personaggio letterario creato da Mickey Spillane.\nPersonaggi e interpreti.\nAltri interpreti e guest star.\nVito Scotti (7 episodi), Johnny Seven (4), Patricia Huston (3), Jan Arvan (3), Doris Dowling (3), Dick Crockett (3), Dale Van Sickel (3), Joan Tabor (3), Lorne Greene (2), Andrea King (2), Nita Talbot (2), Anthony Caruso (2), Angie Dickinson (2), Ruta Lee (2), James Westerfield (2), Jean Willes (2), Bek Nelson (2), Jean Allison (2), June Dayton (2), Paul Langton (2), Joan Taylor (2), H. M. Wynant (2), John Hoyt (2), Paul Dubov (2), Douglas Dick (2), Lawrence Dobkin (2), Walter Reed (2), Bern Hoffman (2), John Carlyle (2), Paul Lukather (2), Dennis Patrick (2), Tracey Roberts (2), Herbert Rudley (2), Charles Davis (2), K.L. Smith (2), Karl 'Killer' Davis (2), Jonathan Hole (2), Theodore Newton (2), Evelyn Scott (2), Richard Benedict (2), Barrie Chase (2), Charles Horvath (2), Mike Connors (2), Arthur Batanides (2), Yvette Vickers (2), Robert Ellenstein (2), Barbara Turner (2), Frank Albertson (2), Virginia Gregg (2), Robert Fuller (2), Eric Sinclair (2), Gail Kobe (2), Paul Baxley (2), Eddie Saenz (2), Pat O'Malley (2), Pete Kellett (2), DeForest Kelley (2), Joan Banks (1), Whitney Blake (1), Diane Brewster (1), Peggy Converse (1), Barbara Darrow (1), Allison Hayes (1), Frances Helm (1), Bethel Leslie (1), Margaret Lindsay (1), Carole Mathews (1), Alan Mowbray (1), Jacqueline Scott (1), Karen Sharpe (1), Robert F. Simon (1), John Smith (1), Gloria Talbott (1), Constance Towers (1), Robert Vaughn (1), Helen Westcott (1), Anna May Wong (1), James Bell (1), Stewart Bradley (1), Peggie Castle (1), Lloyd Corrigan (1), Suzanne Lloyd (1), Lisa Lu (1), Rita Lynn (1), Frank Maxwell (1), Catherine McLeod (1), Helena Nash (1), Tom Neal (1), Edgar Stehli (1), Robert H. Harris (1), Lynne Allen (1), Mary Anderson (1), Fay Baker (1), Dan Barton (1), Sam Buffington (1), Ralph Clanton (1), Russell Collins (1), Jeanne Cooper (1), Ted de Corsia (1), Raymond Greenleaf (1), Neil Hamilton (1), Patricia Hardy (1), Jacqueline Mayo (1), Lisa Montell (1), Philip Ober (1), Paula Raymond (1), Grant Richards (1), Ric Roman (1), Marion Ross (1), Fay Spain (1), Katherine Squire (1), Dick Van Patten (1), Wally Vernon (1), Barbara Bain (1), Lewis Charles (1), George Givot (1), John Goddard (1), Theodore Marcuse (1), Gerald Milton (1), Dorothy Provine (1), Madlyn Rhue (1), Ray Stricklyn (1), Allan Lane (1), William Allyn (1), Rachel Ames (1), Voorheis J. Ardoin (1), Carl Betz (1), King Calder (1), Maureen Cassidy (1), Robert Clarke (1), John Dennis (1), Peter Hansen (1), Paula Hill (1), Henry Hunter (1), Robert P. Lieb (1), BarBara Luna (1), Joan Marshall (1), Eve McVeagh (1), Susan Morrow (1), Robert Nichols (1), Edmon Ryan (1), Konstantin Shayne (1), Doris Singleton (1), William Swan (1), Betty Utey (1), Katherine Warren (1), Mary Webster (1), Rebecca Welles (1), Than Wyenn (1), Merry Anders (1), Evelyn Bunn (1), Jeff Daley (1), Frank Ferguson (1), Joseph Mell (1), Helene Stanley (1), Evelyn Ward (1), William Mims (1), Ann Robinson (1), Baynes Barron (1), George Brenlin (1), Tom Brown (1), Jean Byron (1).\nProduzione.\nLa serie fu prodotta da Richard Irving per la Revue Productions Fu girata a New York e nei Republic Studios a North Hollywood, Los Angeles, in California.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 7 gennaio 1958 al 25 settembre 1959 in syndication."}
{"id": "4724469", "revid": "33751", "url": "https://it.wikipedia.org/wiki?curid=4724469", "title": "Prima Lega 2012-2013 (Bahrein)", "text": "La Bahrein First Division League 2012-2013 \u00e8 la 56\u00aa edizione della massima competizione nazionale per club del Bahrein, la squadra campione in carica \u00e8 l'Al-Riffa Sports Club.\nClassifica.\nLegenda:\n\u00a0\u00a0\u00a0\u00a0\u00a0 Campione del Bahrein 2011-2012, ammessa alla Coppa dell'AFC 2014\n\u00a0\u00a0\u00a0\u00a0\u00a0 Ammessa alla Coppa dell'AFC 2014\n\u00a0\u00a0\u00a0\u00a0\u00a0 Retrocessa in Bahrein Second Division 2013-2014\nNote:"}
{"id": "4724471", "revid": "1896180", "url": "https://it.wikipedia.org/wiki?curid=4724471", "title": "Partito di Sinistra (Francia)", "text": "Il Partito di Sinistra (\"Parti de gauche\", \"PG\") \u00e8 un partito socialista democratico nato nel 2008 da una scissione da sinistra del Partito socialista. Attualmente il partito \u00e8 guidato da Jean-Luc M\u00e9lenchon e fa parte a livello nazionale del Fronte di sinistra e al livello europeo del Partito della Sinistra Europea."}
{"id": "4724472", "revid": "1543377", "url": "https://it.wikipedia.org/wiki?curid=4724472", "title": "\u00c9ric G\u00e9linas", "text": "Carriera.\nG\u00e9linas inizi\u00f2 la sua carriera giocando per i Lewiston Maineiacs della QMJHL per tre stagioni, tra 2007 e 2010. Dopo il fallimento della squadra, firm\u00f2 per i Chicoutimi Sangueneens e quindi per i Saint John Sea Dog, con cui vinse la Memorial Cup 2011.\nNel 2009 era risultato la 54\u00aa scelta totale al draft, affidata ai New Jersey Devils. Nella stagione 2011-2012 gioc\u00f2 75 gare con gli Albany Devils, la squadra affiliata militante in AHL, risultando il miglior difensore in fatto di gol (16) ed il migliore della squadra per punti (37). Nella stagione 2012-2013 disput\u00f2 soltanto 57 gare dopo essersi infortunato alla mascella nel precampionato, mettendo comunque a referto 6 gol e 22 assist.\nIl 23 aprile 2013 fu convocato dalla prima squadra, e due giorni dopo esord\u00ec in NHL nell'incontro vinto per 3-2 con i Pittsburgh Penguins.\nInserito stabilmente nella formazione del New Jersey per la stagione 2013-2014, il 24 ottobre mise a segno il suo primo gol in NHL contro i Vancouver Canucks, che poi vinsero l'incontro per 3-2 in shootout."}
{"id": "4724475", "revid": "62159355", "url": "https://it.wikipedia.org/wiki?curid=4724475", "title": "Abd al-Hakim Balhaj", "text": ""}
{"id": "4724482", "revid": "1305772", "url": "https://it.wikipedia.org/wiki?curid=4724482", "title": "Maria Muldaur (album)", "text": "Maria Muldaur \u00e8 l'album d'esordio della cantautrice statunitense omonima, pubblicato nell'agosto del 1973."}
{"id": "4724483", "revid": "486946", "url": "https://it.wikipedia.org/wiki?curid=4724483", "title": "Nuova Sinistra Comunista Ecologista", "text": ""}
{"id": "4724485", "revid": "1305772", "url": "https://it.wikipedia.org/wiki?curid=4724485", "title": "Palazzo Porto (disambigua)", "text": "Storicamente legati alla famiglia da Porto a Vicenza vi sono diversi edifici."}
{"id": "4724487", "revid": "974924", "url": "https://it.wikipedia.org/wiki?curid=4724487", "title": "Aulophyseter", "text": "L'aulofisetere (gen. Aulophyseter) \u00e8 un mammifero marino estinto, appartenente ai cetacei. Visse nel Miocene medio e superiore (circa 15 - 6 milioni di anni fa) e i suoi resti fossili sono stati ritrovati in Nordamerica, Sudamerica e (forse) in Asia.\nDescrizione.\nQuesto animale doveva essere molto simile a un odierno capodoglio, ma le dimensioni erano pi\u00f9 modeste. Si suppone infatti che \"Aulophyseter \"raggiungesse i sei metri di lunghezza. Il cranio era voluminoso, e doveva essere presente il caratteristico melone di forma allungata. La dentatura di \"Aulophyseter \"era dotata di denti pi\u00f9 grandi e robusti, in proporzione, di quelli dell'odierno capodoglio. Possedeva denti sia nella mascella che nella mandibola, mentre l'attuale capodoglio \u00e8 dotato di denti nella sola mandibola.\nClassificazione.\nIl genere \"Aulophyseter \"venne descritto per la prima volta da Kellogg nel 1927, sulla base di fossili provenienti dalla California e risalenti al Miocene medio; la specie tipo \u00e8 Aulophyseter morricei. Altri fossili, scoperti in precedenza nel Maryland e rinvenuti in strati leggermente pi\u00f9 recenti (Tortoniano), erano stati descritti come \"Paracetus mediatlanticus \"da Edward Drinker Cope nel 1895; successivamente i resti vennero attribuiti al genere \"Aulophyseter\". Nel 1974, alcuni fossili attribuiti a una nuova specie di questo animale (\"Aulophyseter rionegrensis\") vennero scoperti in terreni del Miocene superiore dell'Argentina, a testimonianza di una diffusione di questo genere anche in Sudamerica. Altri fossili attribuiti con qualche incertezza ad \"Aulophyseter \"sono stati ritrovati in Giappone.\nPaleobiogeografia.\nPoich\u00e9 \"Aulophyseter \"\u00e8 conosciuto sia nella costa orientale che nella costa occidentale degli Stati Uniti, \u00e8 possibile che questo animale sia migrato attraverso un braccio di mare del Centro America. Nel Miocene, infatti, l'istmo di Panama non era completo e permetteva il passaggio di animali marini dall'Oceano Atlantico all'Oceano Pacifico e viceversa; numerose testimonianze fossili indicano che molti cetacei effettuarono queste migrazioni, cos\u00ec come gli squali giganti del genere \"Carcharocles\". Quando l'stmo di Panama si form\u00f2 compiutamente, si form\u00f2 un ponte di terra che permise un interscambio faunistico tra Nord e Sudamerica, ma che blocc\u00f2 l'interscambio faunistico marino."}
{"id": "4724488", "revid": "62159666", "url": "https://it.wikipedia.org/wiki?curid=4724488", "title": "Petichat Elyahu Hanav\u00ec", "text": ""}
{"id": "4724493", "revid": "1543377", "url": "https://it.wikipedia.org/wiki?curid=4724493", "title": "Tenore toscano", "text": "Il tenore toscano (o tenore mediceo) \u00e8 una viola tenore costruita da Antonio Stradivari nel 1690. Strumento di fattura eccellente, costruito come tenore di un quintetto destinato alla corte dei Medici, \u00e8 l'unica viola tenore sopravvissuta della produzione stradivariana, ma si ha notizia della costruzione di altre due andate perdute, ed \u00e8 l'unico suo strumento conservato fino ad oggi in condizioni pressoch\u00e9 originali, motivi per i quali riveste una grandissima importanza storica.\nStoria.\nLa viola fa parte di un insieme di cinque strumenti noti come \"quintetto mediceo\" (due violini, una viola contralto, il tenore ed un violoncello) costruiti per l'erede al granducato di Toscana, Ferdinando de' Medici. Dapprima Stradivari aveva realizzato i due violini ed il violoncello: visto il notevole apprezzamento degli strumenti da parte della corte, gli era stata successivamente richiesta la costruzione di due viole per completare il quintetto. Il 19 settembre 1690 Stradivari ha ricevuto una lettera da parte del marchese Bartolomeo Ariberti nella quale gli veniva commissionata la costruzione.\nIl modello impiegato per costruire il tenore, cos\u00ec come quello del contralto, \u00e8 conservato nella collezione Dalla Valle del museo stradivariano ed \u00e8 datato 4 ottobre 1690, periodo nel quale probabilmente il liutaio ha cominciato a lavorare alla realizzazione dei due strumenti. L'intero quintetto \u00e8 descritto in un inventario degli strumenti granducali nel 1700 e compaiono anche nell'inventario del 1716 e sono nominate nei registri ed inventari di corte per tutta la prima met\u00e0 del Settecento.\nNel 1762 le due viole vengono affidate al marchese Eugenio de Ligniville assieme ad alcuni archi ma, nel 1776, \u00e8 documentata la restituzione del solo tenore. Tra il 1777 e il 1786 continuer\u00e0 a comparire una sola viola Stradivari negli inventari. La successiva annotazione risale a dopo la restaurazione della dinastia lorense, a seguito del Congresso di Vienna, nell'inventario del 1819.\nTra il 1823 e il 1829 lo strumento \u00e8 stato sottoposto ad alcuni lavori di restauro, commissionati ad Arcangelo Bimbi. Questi ha incollato una punta, riparato alcuni danni causati dai tarli, pulito lo strumento e cambiato due corde. Lo strumento compare ancora negli inventari del 1829 ed \u00e8 sottoposto, intorno al 1844, ad altri lavori di manutenzione, commissionati a Gaetano Piattellini.\nNel 1861 lo strumento viene valutato mille lire e il 31 luglio 1863 viene consegnato al segretario del \"Regio Istituto Musicale Luigi Cherubini\". Lo strumento era stato ancora attaccato dai tarli e una perizia evidenziava la necessit\u00e0 di riparare la parte inferiore del piano da essi danneggiata, oltre alla necessit\u00e0 di incollare nuovamente una crepa su una fascia e di correggere vecchie stuccature, fatte per riparare i fori dei tarli in precedenza. Nel 1869 lo strumento \u00e8 nuovamente sottoposto a lavori di restauro, questa volta effettuati da Giuseppe Scarampella. Questi ha anche evidenziato che il piano armonico era stato corretto e rinforzato dallo stesso Stradivari, lavoro che sarebbe stato segnalato con l'annotazione sulla fascia \"Prima 20 ottobre 1690 per S. A. da Fiorenza\". La fattura per la riparazione, la cui spesa totale ammontava a 180 lire, \u00e8 datata 9 febbraio 1870.\nCaratteristiche.\nSi tratta di una viola tenore piuttosto grande (la cassa \u00e8 lunga 47,8\u00a0cm), di dimensioni maggiori rispetto a quelle consuete dei costruttori precedenti, come Gasparo da Sal\u00f2 o Andrea Amati. A causa di ci\u00f2, sono state espresse in passato delle perplessit\u00e0 intorno alla dimensione dello strumento, giudicato insolitamente grande, a causa della scarsa conoscenza all'epoca della taglia tenorile della viola, abbandonata ormai da tempo.\nCassa.\nLa tavola presenta al centro una striscia pi\u00f9 chiara dovuta al diverso colore del legno, larga 4\u00a0cm circa per parte del piano. Il capotasto inferiore sembrerebbe originale e il suo incasso non raggiunge la filettatura. I due zocchetti, superiore e inferiore, sono fissati con due spine, attraversate dal filetto. Nel fondo, composto da due pezzi di acero fortemente marezzato, \u00e8 presente a destra, all'altezza della C centrale, una zona del legno alterata che risalta visivamente. Il filetto \u00e8 probabilmente in pioppo, e nell'unione tra le due fasce inferiori \u00e8 presente una filettatura a cinque fili (tre neri e due bianchi). Gli zocchetti e le controfasce, in salice, sono tutti originali tranne lo zocchetto inferiore, in abete. Sulla fascia superiore sinistra \u00e8 presente una scritta ad inchiostro, la cui grafia sembra quella di Stradivari, che riporta: \"Prima 20 ottobre 1690 per S. A. Da Fiorenza\".\nMontatura.\nLa montatura dello strumento \u00e8 interamente originale, tranne il bottone e i piroli. Il manico non ha subito i comuni interventi di modernizzazione (allungamento ed inclinazione) solitamente praticati nell'Ottocento sugli strumenti antichi. \u00c8 fissato allo zocchetto con quattro chiodi disposti a rombo, come si faceva nel Seicento. Alla base del manico il bordo della tavola non si interrompe. Alla base del cavigliere \u00e8 punzonato il monogramma formato dalle lettere \"AS\" sovrapposte (che stanno per \"Antonius Stradivarius\"), invece della solita sigla indicante il modello, che sarebbe dovuta essere \"TV\". Nella nocetta, originale, e nel riccio sono visibili i segni lasciati dal compasso nella tracciatura del legno prima della realizzazione. Anche la catena dello strumento \u00e8 originale, caso unico negli Stradivari pervenuti.\nLa tastiera \u00e8 riccamente decorata: costituita da un cuneo di acero, \u00e8 rivestita in legno scuro e filettata in avorio ed ebano. Ha inoltre una decorazione di madreperla che raffigura lo stemma dei Medici sorretto da due amorini, sovrastato da una corona (che non ha particolare significato araldico). L'angolazione della tastiera \u00e8 stata aumentata interponendo un cuneo di acero tra la stessa e il legno del manico, e in questo lavoro la tastiera \u00e8 stata incollata in posizione leggermente asimmetrica. Anche la cordiera in acero \u00e8 decorata in maniera analoga alla tastiera, con un rivestimento in legno scuro e un filetto in ebano e avorio. Anch'essa presenta delle inserzioni di madreperla: si tratta di due decorazioni, una sopra e una sotto il foro per il cordino di fissaggio. Quella superiore, pi\u00f9 grande, rappresenta Cupido che scaglia un dardo, mentre la decorazione inferiore \u00e8 floreale.\n\u00c8 conservato anche il ponticello originale, in acero, decorato ad inchiostro da Stradivari con una coppia di telamoni sul lato volto verso la tastiera e con un motivo floreale sul lato opposto. All'inizio del Novecento l'arcata \u00e8 stata abbassata leggermente nel lato delle corde acute.\nCorredo di modelli.\nI modelli impiegati per la costruzione della viola tenore sono passati al conte Cozio di Salabue, che ha acquistato gli strumenti da lavoro di Stradivari da suo figlio Paolo, e alla morte del conte sono andati al marchese Dalla Valle. La collezione Dalla Valle, acquistata da Fiorini, \u00e8 stata donata nel 1930 al museo stradivariano di Cremona, presso il quale i modelli sono esposti. I modelli sono datati 4 ottobre 1690 e tutti i pezzi sono contrassegnati con le lettere \"T.V.\" (che stanno per \"Tenore Viola\"). Sono conservati ventuno pezzi: forma in noce per la cassa e modelli per il taglio dei blocchi e delle punte, disegno su carta delle C e schema di piazzamento delle \"\u0192\u0192\", due modelli di carta per le \"\u0192\u0192\", modelli di carta del manico con riccio, dello sviluppo della voluta e della base del manico, modello del fianco del cavigliere con la posizione dei piroli, modelli in acero della tastiera e della cordiera e modelli di carta delle loro decorazioni, modello degli spessori dei bordi della tavola armonica e del fondo, modello di carta del ponticello, facsimile in acero dello stesso e ponticello originale.\nGiudizi critici.\nLo strumento \u00e8 di qualit\u00e0 eccellente, ed in questo senso non sono mai state avanzate critiche od obiezioni, ed allo stesso modo non ne \u00e8 mai stata messa in dubbio l'autenticit\u00e0. Lo strumento rientra perfettamente nello stile dello Stradivari di quegli anni ed \u00e8 coerente con quello del resto del quintetto mediceo, con i quali condivide la qualit\u00e0 del legno e della vernice (che nel tenore rimane tuttavia leggermente pi\u00f9 chiara rispetto ai violini). I commenti sullo strumento sono stati sempre entusiastici. Nel 1911 Leto Bargagna, segretario del \"Regio Istituto Musicale Luigi Cherubini\", descrisse lo strumento:\nConservazione.\nLo strumento \u00e8 in uno stato di conservazione eccellente. Essendo il tenore una taglia di viola gi\u00e0 desueta all'epoca della costruzione, \u00e8 stata suonata pochissimo ed inoltre, contrariamente a molte viole tenore del Seicento, la cassa non \u00e8 stata rimpicciolita per poterla usare agevolmente nelle epoche successive. Si tratta di uno dei pochi strumenti di Stradivari giunto ad oggi in condizioni effettivamente originali, probabilmente \u00e8 l'unico con la catena originale e i lavori compiuti sullo strumento sono stati principalmente restauri.\nNel 1828 \u00e8 stato eseguito da Arcangelo Bimbi un restauro del fondo, per riparare le gallerie scavate dai tarli. Nel 1869 sono state commissionate a Scarampella delle riparazioni sulla tavola armonica, consistenti nell'incollatura di alcune piccole crepe (nella zona superiore, ai due lati del manico, in prossimit\u00e0 della punta inferiore sinistra e ai lati del capotasto inferiore) e la riparazione di quattro danni causati dai tarli, tre dei quali stuccati e uno, vicino al capotasto inferiore, sistemato con un riporto di legno. Anche la fascia inferiore destra ha subito attacchi di tarli con conseguente riparazione e sostituzione della controfascia originale in salice con una nuova in abete, mentre le altre cinque sono in condizioni originali.\nLa vernice presenta solo un ritocco trasversale nella parte inferiore, dovuto probabilmente alla sistemazione di un danno arrecato da una goccia di solvente durante l'apertura dello strumento, e qualche altro ritocco minore in conclusione dei vari interventi di riparazione. La vernice \u00e8 in generale in ottimo stato, presenta segni di usura solo sul dorso del riccio e alla base del manico. La tastiera presenta delle piccole crepe ad alcuni centimetri dal capotasto, con danni compensati da riporti di acero, probabilmente dovute allo scollamento per l'inserimento del cuneo sotto la tastiera stessa.\nLo strumento \u00e8 custodito nel museo degli strumenti musicali del Conservatorio di Firenze ed \u00e8 impiegato in concerto da musicisti dell'istituto e da artisti ospiti."}
{"id": "4724496", "revid": "120852417", "url": "https://it.wikipedia.org/wiki?curid=4724496", "title": "Legge 19 luglio 1902, n. 242", "text": "La legge 19 luglio 1902, n. 242 (detta anche legge Carcano dal proponente Paolo Carcano, Ministro delle Finanze durante il Governo Zanardelli) \u00e8 una legge del Regno d'Italia riguardante il lavoro femminile e dei bambini. La norma, salvo lievi modifiche, fu applicata fino al 1936 quando fu introdotto il R.D. 7 agosto 1936, n. 1720.\nStoria.\nLa legge che precedentemente si occupava del lavoro minorile era la Legge Berti del 1886. Essa fissava come limite di et\u00e0 per l'ammissione al lavoro i 9 anni, e proibiva i turni notturni ai minori di 12 anni. Inoltre regolava il lavoro delle donne negli opifici. Questa legge non fu mai del tutto applicata e non vennero mai nominati ispettori da parte dello Stato per verificarne l'applicazione.\nNei successivi 16 anni le spinte dei movimenti operai e dei movimenti femminili portarono il Partito Socialista Italiano a impegnarsi per una legge pi\u00f9 protettiva, dunque si giunge alla legge del 1902.\nAnalisi.\nLa legge unificava in una disciplina igienico-sanitaria, e assai lacunosa, la tutela delle donne e dei fanciulli. Questa fissava a 12 anni il limite di et\u00e0 per l'ammissione al lavoro dei fanciulli. Lo Stato con una Commissione avrebbe decretato quali lavori particolarmente pericolosi e insalubri sarebbero stati vietati ai minori di 15 anni.\nPer quanto riguarda le donne la legge fissava un massimo di 12 ore di lavoro giornaliere, con una pausa di due ore, e vietava per le donne minorenni il lavoro notturno. Fu introdotto per la prima volta il congedo di maternit\u00e0, che consisteva alle donne in un riposo obbligatorio di quattro settimane dopo il parto, ma non prevedeva alcuna sospensione precedente al parto. Alle puerpere veniva anche permesso l'allattamento, o in una \"camera d'allatamento\" dello stabilimento (obbligatoria per gli stabilimenti con almeno 50 operaie), o con l'uscita dal posto di lavoro nei modi e tempi definiti da un regolamento interno."}
{"id": "4724497", "revid": "21880", "url": "https://it.wikipedia.org/wiki?curid=4724497", "title": "Tiritiri Matangi", "text": ""}
{"id": "4724498", "revid": "1573940", "url": "https://it.wikipedia.org/wiki?curid=4724498", "title": "Carcharocles", "text": "Carcharocles \u00e8 un genere estinto di squali, appartenente all'ordine dei lamniformi. Vissero tra il tardo Eocene e il tardo Pliocene. Il genere include specie informalmente note come megalodonti (in particolare \"Carcharocles megalodon\"); tuttavia, alcune autorit\u00e0 tassonomiche collocano alcune specie in vari altri generi. Alcuni autori considerano il genere \"Carcharocles\" come un sottogenere di \"Otodus\".\nTassonomia.\nIl genere comprenderebbe le seguenti specie, elencate in ordine geocronologico dalla pi\u00f9 antica alla pi\u00f9 recente:"}
{"id": "4724500", "revid": "36426", "url": "https://it.wikipedia.org/wiki?curid=4724500", "title": "Iperplasia muscolare", "text": "L\u2019iperplasia muscolare \u00e8 il processo biologico che porta alla crescita del volume del muscolo per aumento del numero delle cellule che lo costituiscono, piuttosto che un aumento del volume delle stesse cellule (ipertrofia muscolare).\nAspetti generali.\nL'iperplasia muscolare \u00e8 stata in origine oggetto di analisi come strategia di adattamento per l'aumento del volume muscolare su animali da laboratorio. I critici di questi studi hanno sostenuto che i metodi di valutazione, il danno ottenuto sui muscoli campione, cos\u00ec come la degenerazione delle fibre muscolari, fossero considerati per l'iperplasia osservata. Tuttavia, alcuni studi condotti poco dopo hanno tentato di correggere questi errori metodologici dimostrando ancora l'iperplasia, ovvero l'aumento del numero delle fibre. Diversi studi comparativi tra bodybuilder e powerlifter hanno concluso che la sezione trasversale del muscolo (CSA) delle singole fibre muscolari dei bodybuilder non fosse significativamente maggiore del normale, pur essendo che questi atleti possedessero muscoli di dimensioni maggiori del normale. Queste rilevazioni indicavano che tali atleti possedessero un maggiore numero totale di fibre muscolari rispetto al normale, e l'iperplasia avrebbe potuto spiegare questo incremento. Tuttavia, un altro studio sull'analisi del bodybuilder concluse che questa categoria di atleti possedesse in realt\u00e0 lo stesso numero di fibre muscolari del gruppo di controllo, ma muscoli di maggiori dimensioni. Questi risultati suggerirono che la maggiore dimensione muscolare dei bodybuilder fosse dovuto puramente all'ipertrofia muscolare delle fibre piuttosto che all'iperplasia. In uno studio di 12 settimane su uomini sul quale venivano usate le tecniche MRI e biopsia per esaminare l'ipertrofia e il possibile aumento del numero di cellule dopo un programma di allenamento con i pesi, venne osservato un evento di iperplasia sui muscoli bicipiti nonostante l'ipertrofia avesse esercitato il maggiore effetto sull'aumento del volume muscolare. Uno studio sull'iperplasia sui gatti indic\u00f2 che, per fare in modo che si verificasse questa risposta, l'intensit\u00e0 dell'esercizio dovesse essere sufficiente a reclutare le fibre muscolari di tipo 2. Di fronte a queste evidenze, si sarebbe ipotizzato che solo l'esercizio ad alta intensit\u00e0 potesse causare iperplasia delle fibre muscolari, e che l'esercizio con i pesi dovesse prevedere il reclutamento delle fibre di tipo 2 per fare in modo che tale adattamento si verificasse. Studi successivi osservarono che i powerlifter presentassero un maggiore numero di mionuclei, cellule satellite e fibre di sottile diametro che esprimevano \"marker\" della miogenesi, indicando quindi l'iperplasia. Questi effetti sono sembrati aumentati con l'uso di steroidi anabolizzanti, il che dimostra un potenziale meccanismo aggiuntivo indotto dall'uso di steroidi sulla crescita muscolare. Nonostante esistano limitate evidenze a supporto dell'iperplasia nell'uomo, esistono alcuni indizi che suggeriscono come l'iperplasia possa verificarsi come risultato dell'esercizio con i pesi. A causa di questi risultati contrastanti, questo tema continua a rimanere controverso e ulteriori ricerche potrebbero risolvere il dibattito. Anche se l'iperplasia nell'uomo non rappresenterebbe l'adattamento principale per le fibre muscolari, potrebbe risultare un adattamento possibile quando alcune fibre raggiungono un limite nelle dimensioni muscolari. Se l'iperplasia si verifica, questa rappresenterebbe comunque solo un 5-10% dell'aumento del volume cellulare.\nModalit\u00e0 di formazione dell'iperplasia muscolare.\nL'evento di iperplasia muscolare pu\u00f2 verificarsi in due modi:\nLe cellule satellite sono cellule staminali miogeniche, ovvero le cellule staminali del muscolo scheletrico, le quali sono coinvolte nella sua rigenerazione. A seguito di un infortunio, di un allungamento, o di un esercizio particolarmente stressante nel quale sono coinvolte le fibre muscolari, le cellule satellite vengono attivate. Le cellule satellite proliferano (cio\u00e8 subiscono mitosi o divisione cellulare) e danno origine a nuove cellule mioblastiche (ovvero cellule muscolari immature). Queste nuove cellule mioblastiche possono sia fondersi con una fibra muscolare esistente causando un aumento delle dimensioni della stessa (ipertrofia) oppure possono fondersi con altre per formare una nuova fibra (iperplasia).\nStretch e iperplasia.\nIn origine, risultati significativi sull'iperplasia muscolare vennero ottenuti applicando un allungamento statico del muscolo con resistenza, un cosiddetto \"stretch\". Il primo studio su questa tecnica venne condotto da Sola et al. (1973). In sintesi la tecnica consisteva nel porre l'ala di un volatile (di solito un pollo o una quaglia) sotto sovraccarico lasciando l'altra a riposo (controllo). Sovraccaricando un'ala (solitamente con un carico pari al 10% del peso del volatile), una parte del carico indotta viene riversato sui muscoli della schiena. Il muscolo che di solito \u00e8 esaminato \u00e8 il gran dorsale anteriore o ALD (a differenza degli umani, gli uccelli hanno un gran dorsale anteriore e posteriore). Oltre all'osservazione che le singole fibre risposero con una crescita sotto questo stress, Sola et al. trovarono che questo tipo di sovraccarico determinasse un aumento delle fibre muscolari 16% nel ALD (iperplasia). A seguito del lavoro di Sola, diversi ricercatori riutilizzarono questo disegno di studio. Per esempio, Alway et al. (1989) mostrarono che 30 giorni \"stretch\" cronico (ovvero 30 giorni con il peso senza riposo), hanno determinato un aumento della massa muscolare del ALD del 172% e un aumento del 52-75% nel numero di fibre muscolari. Antonio e Gonyea condussero alcuni studi utilizzando gli stessi modelli di sovraccarico. Inoltre, venne introdotto il principio del \"sovraccarico progressivo\" in base al quale l'uccello venne inizialmente sovraccaricato con un peso pari al 10% del suo peso, seguito da incrementi del 15%, 20%, 25% e 35% del suo peso. Ogni incremento di peso veniva intervallato da un periodo di riposo di 2 giorni. Lo \"stretch\" dur\u00f2 per un totale di 28 giorni. Usando questo modello vennero ottenuti i maggiori guadagni di massa muscolare mai registrati su un animale o modello umano della tensione indotta da un sovraccarico, un aumento fino al 334% della massa muscolare, con un aumento fino al 90% in numero di fibre. Sulla base dei risultati ottenuti in letteratura, Paoli et al. (2004) elaborarono un modello di allenamento simile e ispirato a quello testato su animali, ma riadattato ad un contesto umano in modo che potesse essere praticato durante l'esercizio con i pesi. Il metodo - denominato \"stretch contrastato\" - consisteva nel mantenere una contrazione isometrica in massimo stiramento fino a 15-20 secondi a seguito del \"cedimento muscolare\" ad ogni serie. Questa tecnica venne confrontata con il \"rest pause\" e con le serie multiple tradizionali a moderata intensit\u00e0 (70% 1-RM). Dopo 7 settimane, il gruppo che applicava la tecnica dello \"stretch contrastato\" mostr\u00f2 un incremento della massa muscolare significativamente maggiore rispetto a quello ottenuto dagli altri due gruppi. Questi risultati sono rimasti comunque confinati nel territorio italiano e non valutati dal mondo scientifico internazionale.\nEsercizio e iperplasia.\nIl metodo dello \"stretch\" sovraccaricato usato nei numerosi studi su animali, \u00e8 uno stimolo artificiale e difficilmente replicabile sull'uomo rispetto alla normale attivit\u00e0 muscolare. Per quanto riguarda l'esercizio con sovraccarichi tradizionale, diversi scienziati hanno utilizzato questo metodo su ratti e gatti per studiare il ruolo dell'iperplasia delle fibre muscolari nella crescita muscolare. Gonyea fu il primo a dimostrare l'iperplasia delle fibre muscolari indotta dall'esercizio sui gatti. I gatti vennero addestrati ad eseguire un esercizio di flessione del polso con una zampa anteriore contro la resistenza al fine di ricevere una ricompensa in cibo. La zampa non allenata serviva da controllo per il confronto. La resistenza aumentava con il progredire del programma (\"sovraccarico progressivo\"). Si osserv\u00f2 che oltre all'ipertrofia, nel muscolo dell'avambraccio (flessore radiale del carpo) di questi gatti era aumentato il numero di fibre del 19-20%. Dopo aver esaminato le variabili dell'allenamento che favorissero al meglio l'ipertrofia muscolare, gli scienziati scoprirono che la velocit\u00e0 del sollevamento avesse la pi\u00f9 alta correlazione ai cambiamenti nella massa muscolare. I gatti che sollevavano il peso in maniera lenta e controllata ottenevano maggiori guadagni di massa muscolare rispetti ai gatti che sollevavano il peso con movimenti rapidi e balistici. Anche ratti sono stati utilizzati anche per studiare la crescita muscolare. In un modello sviluppato da ricercatori giapponesi, i ratti eseguirono lo squat in risposta ad una stimolazione elettrica. Essi scoprirono che il numero di fibre nel muscolo plantare (un muscolo flessore plantare sulla parte posteriore della gamba) era aumentato del 14%. Inoltre, un'altra importante osservazione fu l'evento di iperplasia muscolare. Nel muscolo ipertrofico sono state spesso notate piccole fibre individuali. Inizialmente, alcuni ricercatori credevano che questo fosse un segno di atrofia delle fibre muscolari. Tuttavia, non avrebbe senso per le fibre muscolari atrofizzarsi, mentre il muscolo nel suo complesso subisce ipertrofia. Invece, sembra pi\u00f9 sensato attribuire questo fenomeno alla formazione di nove fibre muscolari. Questo potrebbe essere un elemento di prova, sia pure indiretta, che sostiene la possibilit\u00e0 di iperplasia delle fibre muscolari.\nIperplasia nell'uomo.\nIl problema principale con gli studi sull'uomo per determinare se l'iperplasia delle fibre muscolari contribuisce all'ipertrofia muscolare, \u00e8 l'impossibilit\u00e0 di effettuare il calcolo diretto delle fibre muscolari umane. Ad esempio, uno studio ha determinato che il muscolo tibiale anteriore (parte anteriore della gamba) contiene circa 160.000 fibre e altri muscoli potrebbero contenere un numero di fibre 3-4 o pi\u00f9 volte maggiore di questo, per tanto \u00e8 difficile per gli scienziati tenere conto dell'eventuale aumento del numero delle fibre. Di conseguenza, gli studi sull'uomo che hanno evidenziato l'evento di iperplasia muscolare l'hanno determinato in maniera indiretta. Ad esempio, uno studio dimostr\u00f2 che i bodybuilder e powerlifter d'\u00e9lite avevano una circonferenza del braccio del 27% superiore ai sedentari di controllo sebbene le dimensioni (cio\u00e8 l'area della sezione trasversale) delle fibre muscolari degli atleti (nel muscolo tricipite brachiale) non fossero diverse da quelle del gruppo di controllo. Altri ricercatori condussero uno studio trasversale in cui scoprirono che i nuotatori presentavano inferiori dimensioni delle fibre di tipo I e IIa nel muscolo deltoide rispetto ai controlli, nonostante il fatto che la dimensione complessiva del muscolo deltoide fosse maggiore. Altri studi trovarono che i bodybuilder presentavano una circonferenza della coscia del 19% maggiore dei controlli anche se la dimensione media delle loro fibre muscolari non era diversa da quella dei controlli. Inoltre, confrontando il muscolo bicipite brachiale tra culturisti maschi e femmine d'\u00e9lite, i ricercatori dimostrarono che la sezione trasversale (ipertrofia) del muscolo bicipite era correlata sia all'area delle fibre che al numero. Altri studi, invece, hanno dimostrato che i bodybuilder sono dotati di fibre pi\u00f9 grandi invece di un maggior numero di fibre rispetto ad una popolazione di controllo.\nAlcuni scienziati hanno suggerito che la ragione per cui molti bodybuilder e altri atleti hanno fibre muscolari delle stesse dimensioni (o inferiori) rispetto ai gruppi di controllo non allenati \u00e8 dovuto ad una maggiore dotazione genetica delle fibre muscolari. Ovvero, sono nati con pi\u00f9 fibre. Se questo fosse vero, allora l'intenso allenamento nel corso degli anni o decenni eseguito dai bodybuilder d'\u00e9lite ha prodotto mediamente maggiori dimensioni delle fibre. Ci\u00f2 significherebbe che, alcuni bodybuilder sono nati con un gruppo di fibre di dimensioni sotto la media e l'allenamento \u00e8 riuscito ad aumentarne la dimensione media."}
{"id": "4724503", "revid": "21880", "url": "https://it.wikipedia.org/wiki?curid=4724503", "title": "Diadematoida", "text": ""}
{"id": "4724504", "revid": "2091899", "url": "https://it.wikipedia.org/wiki?curid=4724504", "title": "Clima di Firenze", "text": "Il clima di Firenze \u00e8 un clima temperato umido con estate molto calda (Cfa) secondo la classificazione dei climi di K\u00f6ppen ed un clima subumido (C2) secondo la classificazione climatica di Thornthwaite. Nella classificazione climatica dei comuni italiani la citt\u00e0 di Firenze rientra nella zona D con 1 821 GG, mentre la diffusivit\u00e0 atmosferica risulta bassa secondo uno studio del 2002 dell'Ibimet CNR.\nStoria.\nFirenze \u00e8 stata una delle prime citt\u00e0 ad emergere storicamente nel panorama meteorologico mondiale, grazie all'attivazione della stazione meteorologica di Firenze Monastero degli Angeli che tra il 1654 e il 1670 ha effettuato osservazioni meteorologiche e registrazioni di dati termometrici per la rete meteorologica granducale, che venne istituita da Ferdinando II de' Medici ed includeva in quegli anni anche le stazioni toscane di Vallombrosa (1656-1668), di Pisa (1657-1658) e di Cutigliano (1658-1659), oltre ad includere al di fuori dei confini granducali le stazioni meteorologiche italiane di Bologna, Parma e Milano e quelle europee di Innsbruck, Varsavia e Parigi.\nLe registrazioni di dati termometrici al Monastero degli Angeli venivano effettuate utilizzando termometri fiorentini a scala 50, col valore di 13,5\u00b0 corrispondente a 0 \u00b0C. Nella tabella sottostante viene approssimativamente indicata la conversione dai gradi fiorentini in scala 50 ai gradi della scala centigrada attualmente in uso.\nCaratteristiche climatiche.\nTemperature.\nLe temperature medie annue si attestano attorno ai 15\u00a0\u00b0C, con la suddetta soglia che viene superata di pochi decimi nell'area urbana a causa dell'effetto dell'isola di calore cittadina che condiziona soprattutto l'andamento delle temperature minime rispetto alle stazioni extraurbane e rurali dove la temperatura media annua si attesta di poco al di sotto di tale soglia.\nLe temperature medie del mese pi\u00f9 freddo, gennaio, sono ovunque inferiori ai 7\u00a0\u00b0C, con i valori medi pi\u00f9 elevati che anche in questo caso vengono registrati presso le stazioni urbane. Nel corso dell'inverno, e qualche volta anche fra ottobre e novembre e tra marzo e aprile, la temperatura pu\u00f2 scendere sotto lo zero, soprattutto nelle aree extraurbane e rurali e specialmente durante le notti caratterizzate da cielo sereno, calma di vento, contenuta umidit\u00e0 relativa e accentuata limpidezza atmosferica; le temperature possono scendere anche abbondantemente al di sotto dello zero in caso di irruzioni di aria fredda artico continentale o di effetto albedo susseguente a nevicate. In media i giorni di gelo annui alla stazione aeroportuale di Peretola nel trentennio 1961-1990 sono 41 (31 in inverno e 5 sia in autunno che in primavera), mentre nel successivo trentennio 1971-2000 i giorni di gelo medi annui sono scesi a 35 (27 in inverno e 4 sia in autunno che in primavera).\nIn base ai trentenni di riferimento climatico esaminati, il mese pi\u00f9 caldo pu\u00f2 essere luglio o agosto. Prendendo luglio come mese convenzionalmente pi\u00f9 caldo, le temperature medie sono ovunque superiori ai 24\u00a0\u00b0C, con picchi medi che superano anche i 25\u00a0\u00b0C nelle stazioni urbane come quella dell'Osservatorio Ximeniano. In estate, soprattutto negli ultimi anni, sono piuttosto frequenti le giornate in cui si raggiungono i , evento normale con forti anticicloni per una latitudine sotto al 45\u00ba parallelo dove l'incidenza del sole \u00e8 molto forte; talvolta le temperature si avvicinano anche ai 40\u00a0\u00b0C, raggiungendoli e superandoli di poco in alcune annate. Nel corso dell'anno, in base alle medie trentennali dal 1971 al 2000 della stazione aeroportuale di Peretola, si registrano mediamente 62 giorni con temperatura massima superiore ai 30\u00a0\u00b0C (2 in maggio, 9 in giugno, 23 in luglio, 22 in agosto e 6 in settembre).\nNuvolosit\u00e0.\nIn base alle osservazioni meteorologiche effettuate tra il 1961 e il 1990 presso la stazione aeroportuale di Peretola, la nuvolosit\u00e0 media annua si attesta ad un valore di 4,2 okta giornalieri.\nIl mese con la media pi\u00f9 elevata risulta dicembre con 5,1 okta giornalieri, mentre la media pi\u00f9 bassa si registra nel mese di luglio con 2,7 okta giornalieri. A livello stagionale, l'inverno fa registrare le medie pi\u00f9 elevate con 4,9 okta giornalieri, mentre in estate si verificano le medie pi\u00f9 basse con 3,1 okta giornalieri.\nI mesi invernali fanno registrare valori medi pi\u00f9 elevati rispetto a quelli dei mesi autunnali per il fenomeno della maccaja che pu\u00f2 apportare copertura nuvolosa di tipo medio-basso in presenza di condizioni anticicloniche associate alla presenza di aria calda in quota e di correnti umide al suolo di origine marittima. Al contrario, nei mesi estivi la nuvolosit\u00e0 \u00e8 determinata soprattutto dall'attivit\u00e0 termoconvettiva pomeridiana che interessa principalmente le aree appenniniche e i rilievi chiantigiani ma che talvolta pu\u00f2 coinvolgere marginalmente anche la citt\u00e0 di Firenze.\nPrecipitazioni.\nLe precipitazioni medie annue si attestano attorno ai 900\u00a0mm, valore che viene superato di poco alla stazione aeroportuale di Peretola mentre all'Osservatorio Ximeniano la media annua risulta inferiore alla suddetta soglia.\nIn tutte le stazioni cittadine il mese mediamente pi\u00f9 piovoso risulta essere novembre e quello mediamente pi\u00f9 secco luglio; soltanto in alcuni trentenni di riferimento climatico nel corso dell'Ottocento il mese di ottobre \u00e8 risultato mediamente pi\u00f9 piovoso rispetto a quello di novembre.\nA livello stagionale, le precipitazioni risultano concentrate prevalentemente in primavera (massimo secondario per accumulo con numero massimo di giorni di pioggia stagionali) ed autunno, stagione durante la quale possono risultare abbondanti.\nIntegrando le serie storiche pluviometriche della stazione meteorologica dell'Osservatorio Ximeniano (dal 1822) e di quella dell'aeroporto di Peretola (dal 1951), l'anno pi\u00f9 piovoso registrato a Firenze \u00e8 stato il 1937 con totali annui, seguito dal 1838 con 1226,9\u00a0mm totali e dal 1910 con 1200,3\u00a0mm totali. Al contrario, l'anno pi\u00f9 siccitoso \u00e8 finora risultato il 1894 con 433,7\u00a0mm totali annui (lo stesso anno accumulo di 405,0\u00a0mm totali alla stazione meteorologica di Firenze Museo La Specola), seguito dal 1945 con 453,1\u00a0mm totali (i suddetti anni sono gli unici ad aver fatto finora registrare accumuli totali inferiori ai 500\u00a0mm). A livello mensile nel centro storico cittadino, in base alla serie storica pluviometrica dell'Osservatorio Ximeniano, dal 1822 al 2006 sono stati 15 i mesi ad aver chiuso senza accumuli pluviometrici (5 volte il mese di luglio, 3 volte il mese di marzo, 3 volte il mese di agosto ed una volta ciascuno i mesi di febbraio, maggio, giugno e novembre), mentre sono risultati 11 i mesi ad aver chiuso con accumuli totali superiori ai 250\u00a0mm: tra essi il nettamente pi\u00f9 piovoso \u00e8 risultato ottobre 1992 con 470,6\u00a0mm totali. Per accumulo totale novembre 1844 \u00e8 all'ottavo posto assoluto e al quarto posto mensile, mentre novembre 1966 si piazza oltre il decimo posto assoluto, nonostante nei suddetti mesi si siano verificate due fra le pi\u00f9 devastanti alluvioni cittadine mai documentate.\nNevicate.\nLe precipitazioni nevose avvengono quasi tutti gli anni (la media delle segnalazioni di neve nei METAR della stazione meteorologica di Firenze Peretola \u00e8 di 2,4 giorni l'anno fra il 1964 e il 2013, pur essendoci alcune annate totalmente prive di precipitazioni nevose), spesso per\u00f2 si tratta solo di deboli fioccate o nevischio con accumuli scarsi o nulli; gli eventi di rilievo, pi\u00f9 frequenti fino agli anni sessanta, negli ultimi decenni hanno tempi di ritorno sui 10 anni circa.\nIntegrando le serie storiche nivometriche della stazione meteorologica dell'Osservatorio Ximeniano (dal 1874) e di quella aeroportuale di Peretola (dal 1951), l'anno con la maggiore frequenza di precipitazioni nevose, comprendenti sia quelle con accumulo che senza accumulo e miste a pioggia, \u00e8 stato il 1895 con 14 giorni, seguito dal 1904, 1906 e 2012 con 11 giorni e dal 1929 e 1940 con 10 giorni. Al contrario non si sono contati giorni con precipitazioni nevose in citt\u00e0 nel 1884, nel 1902, 1903, 1908, 1910, 1921, 1927, 1930, 1931, 1936, 1937, 1943 e 1949; nessun giorno di neve n\u00e9 presso l'osservatorio n\u00e9 presso l'aeroporto anche nel 1951, 1952, 1959, 1964, 1971, 1972, 1974, 1975, 1977, 1978, 1989 e 2011.\nVenti.\nLa ventilazione media annua risulta essere di intensit\u00e0 attorno ai 4 m/s presso l'area aeroportuale, mentre nel centro storico si attesta attorno ai 3,4 m/s per la presenza degli edifici del tessuto urbano cittadino che tendono a smorzare la forza dei venti rispetto alle aree periferiche; nonostante la ventilazione si presenti generalmente di debole intensit\u00e0 sono possibili rinforzi fino a vento moderato nelle ore tardo-pomeridiane dei mesi estivi, per l'attivazione delle brezze marine dovute al forte gradiente termico che si viene a creare fra il Mar Ligure e le aree interne, e fino a vento di moderata e talvolta forte intensit\u00e0 di tramontana o di bora nei mesi invernali durante le irruzioni di aria artica o continentale, sia per gradiente isobarico che per gradiente termico.\nPresso la stazione aeroportuale i mesi con la maggiore intensit\u00e0 media dei venti sono febbraio, marzo e ottobre con 4,3 m/s, mentre il mese con la minore intensit\u00e0 media \u00e8 agosto con 3,6 m/s; nel centro storico, invece, presso l'Osservatorio Ximeniano il mese con la maggiore intensit\u00e0 eolica risulta gennaio con 3,7 m/s, mentre settembre con 3 m/s risulta il mese con la minore intensit\u00e0 media dei venti. A livello stagionale, entrambe le stazioni raggiungono in inverno le massime intensit\u00e0 eoliche medie, mentre i minimi sono raggiunti in estate alla stazione aeroportuale e in autunno all'Osservatorio Ximeniano.\nSia alla stazione meteorologica aeroportuale di Peretola che a quella dell'Osservatorio Ximeniano le direzioni eoliche prevalenti sono quelle dal primo quadrante della rosa dei venti (venti di direzione settentrionale o nord-orientale) nei periodi compresi tra il mese di gennaio e quello di aprile e tra il mese di settembre e quello di dicembre, sia per la prevalenza delle circolazioni di masse d'aria che avvengono nei suddetti periodi dell'anno a larga scala, sia per il gradiente isobarico e per il gradiente termico che si verificano durante le irruzioni artiche. Le correnti settentrionali associate al passaggio di fronti perturbati tendono a creare ombra pluviometrica e, in inverno, ombra nivometrica per la presenza del crinale appenninico a nord della conca del Mugello che influenza anche le condizioni atmosferiche dell'area fiorentina. Al contrario, nel periodo compreso tra il mese di maggio e quello di agosto le direzioni eoliche prevalenti risultano quelle dal terzo quadrante della rosa dei venti (venti di direzione sud-occidentale od occidentale) per la maggiore incidenza dell'azione delle brezze termiche che, soprattutto nelle ore tardo-pomeridiane, possono riuscire ad aggirare l'orografia e ad entrare nella piana fiorentina risalendo il corso dell'Arno. Vista la presenza di rilievi di altitudini modeste che dividono la piana fiorentina dalla conca del Mugello e dal crinale appenninico, l'eventuale attivazione di venti settentrionali tende a contenere parzialmente le temperature massime anche durante la stagione estiva per il rimescolamento dell'aria che determina perdita parziale di subsidenza atmosferica e a far aumentare i valori minimi per la conseguente mancanza di inversione termica notturna nella colonna d'aria: effetti simili si verificano anche con attivazione di venti da altre direzioni.\nUmidit\u00e0.\nIn base ai dati registrati tra il 1961 e il 1990 dalla stazione aeroportuale di Peretola, l'umidit\u00e0 relativa media annua si attesta su valori attorno al 70% raggiungendo le medie pi\u00f9 elevate nel corso della stagione invernale (leggermente inferiori al 75%) e le medie pi\u00f9 basse nel corso della stagione estiva (leggermente superiori al 66%); a livello mensile il mese di dicembre \u00e8 quello che fa registrare le medie pi\u00f9 alte (78%) e il mese di luglio il mese che fa registrare le medie pi\u00f9 basse (65%).\nNonostante le medie elevate che si registrano nel corso dell'inverno, non sono infrequenti giornate con cielo sereno e ventilazione settentrionale durante le quali i tassi igrometrici registrati risultano relativamente bassi.\nNel corso dell'estate, in presenza dell'anticiclone subtropicale africano, si registrano tassi igrometrici diurni molto bassi che rendono torride le giornate; le condizioni afose non sono frequenti, risultando prevalentemente transitorie, e generalmente possono verificarsi sporadicamente nelle ore notturne in presenza dell'anticiclone delle Azzorre associato a deboli venti al suolo di origine marittima e nelle ore pomeridiane in presenza di attivit\u00e0 termoconvettiva durante la quale le incudini dei cumulonembi appenninici o chiantigiani possono velare o coprire parzialmente il cielo sopra la citt\u00e0; risultano pi\u00f9 rare invece le giornate di caldo afoso con cielo coperto dovute al transito di deboli perturbazioni atlantiche.\nNel corso dell'anno, in base alle osservazioni effettuate presso la stazione aeroportuale di Peretola nel periodo compreso tra il 1971 e il 2000, si contano mediamente 27 giorni di nebbia annui. Il mese col maggior numero medio di giorni di nebbia risulta gennaio con 7 giorni; al contrario, invece, i mesi del periodo compreso tra maggio e agosto contano mediamente zero giorni di nebbia. A livello stagionale, in inverno si verificano mediamente ben 16 dei 27 giorni di nebbia medi annui (oltre ai gi\u00e0 citati 7 giorni di gennaio vanno aggiunti i 6 giorni medi di dicembre e i 3 giorni medi di febbraio); i restanti 11 giorni sono distribuiti prevalentemente durante l'autunno quando se ne contano mediamente 9 (1 a settembre, 3 ad ottobre e 5 a novembre), mentre in primavera se ne registrano mediamente 2 (1 a marzo e uno ad aprile).\nContinentalit\u00e0.\nPur non rientrando tra i climi continentali per i vari tipi di classificazioni climatiche in uso, la citt\u00e0 di Firenze, grazie alla sua ubicazione relativamente lontana dal mare in una conca ad anfiteatro circondata da rilievi di altezza modesta, si caratterizza comunque per determinati elementi di continentalit\u00e0 che tendono a manifestarsi con particolari tipi di configurazioni meteorologiche.\nPer la meno intensa ventilazione dovuta alla relativa lontananza dal mare (quest'ultimo esercita un forte, e decisivo ai fini delle temperature, assorbimento/smorzamento del calore solare) e alle costruzioni cittadine che la deviano e/o frenano, le temperature massime medie estive sono sensibilmente pi\u00f9 alte di quelle che si registrano generalmente lungo tutta la costa toscana. A causa dell'elevata subsidenza atmosferica che pu\u00f2 originarsi in condizioni anticicloniche associate a calma di vento talvolta possono essere raggiunti, o raramente anche superati, i 40\u00a0\u00b0C in presenza della saldatura tra anticiclone delle Azzorre al suolo e anticiclone subtropicale africano in quota, condizione divenuta pi\u00f9 frequente negli ultimi anni. Nelle ore diurne ma anche nelle ore notturne l'umidit\u00e0 relativa presente in citt\u00e0 \u00e8 mediamente inferiore rispetto a quella marittima dove la costante evaporazione degli strati pi\u00f9 superficiali dell'acqua del mare solamente in parte \u00e8 nascosta e mitigata da una continua ventilazione. Al contrario, nei mesi invernali, le temperature minime possono scendere di alcuni gradi sotto lo zero per l'inversione termica in condizioni anticicloniche con cielo sereno e calma di vento.\nA tal proposito, vanno ricordati i valori massimi e minimi assoluti, registrati presso la stazione aeroportuale di Peretola nella periferia nord-occidentale della citt\u00e0, che hanno portato il termometro a salire fino a 42,6\u00a0\u00b0C il 26 luglio 1983 (risultano errati invece i +43,2\u00a0\u00b0C omologati il 1\u00ba agosto 2012) e a scendere fino a \u221223,0\u00a0\u00b0C il 12 gennaio 1985. Nel centro storico invece la temperatura massima assoluta \u00e8 quella di +42,1\u00a0\u00b0C del 21 agosto 2011 registrata presso la stazione meteorologica di Firenze Citt\u00e0 del servizio agrometeorologico dell'ARSIA (stazione non attiva nel luglio 1983), mentre la temperatura minima assoluta resta finora quella di \u221212,9\u00a0\u00b0C del 30 dicembre 1849 registrata alla storica stazione meteorologica di Firenze Ximeniano.\nPoco fuori dai confini comunali, sono da segnalare temperature massime assolute superiori a quella della stazione meteorologica aeroportuale di Peretola: nell'agosto 2003 la stazione idrologica di Antella, a sud-est della citt\u00e0, raggiunse +43,1\u00a0\u00b0C il giorno 6 (valore da ritenersi il pi\u00f9 elevato a livello regionale escludendo i dati sovrastimati ed errati), mentre il giorno precedente la stazione idrologica di San Colombano a ovest della citt\u00e0 si era fermata a +43,0\u00a0\u00b0C (entrambe le stazioni non erano attive nel luglio 1983 quando avrebbero potuto far registrare valori superiori a questi).\nLe caratteristiche continentali del clima di Firenze possono essere riassunte anche osservando i valori minimi e massimi assoluti mensili registrati dalle varie stazioni meteorologiche cittadine.\nAnalizzando tali dati, si pu\u00f2 verificare che alla stazione aeroportuale di Peretola, nel corso del gennaio 1985 si sono registrate le quattro temperature minime pi\u00f9 basse della serie storica dal 1946 in poi grazie all'intenso effetto albedo e alle inversioni termiche dovute alla serenit\u00e0 del cielo susseguente alle precedenti nevicate: oltre al record di temperatura minima assoluta di \u221223,0\u00a0\u00b0C del 12 gennaio, sono da segnalare i \u221222,2\u00a0\u00b0C dell'11 gennaio, i \u221216,0\u00a0\u00b0C del 10 gennaio e i \u221213,4\u00a0\u00b0C del 13 gennaio (questi ultimi registrati con copertura nuvolosa). Presso la stazione aeroportuale di Peretola furono molto rilevanti anche le temperature minime del gennaio 1968 con i \u221212,8\u00a0\u00b0C del 14 gennaio e i \u221212,2\u00a0\u00b0C del 12 gennaio, registrati anch'essi a seguito di una intensa nevicata avvenuta nei giorni precedenti. La temperatura minima pi\u00f9 bassa registrata senza effetto albedo risale al 5 marzo 1949, quando alla stazione aeroportuale furono toccati i \u221211,6\u00a0\u00b0C grazie ad un'intensa inversione termica durante una forte ondata di gelo. Nel febbraio 1956 i picchi minime registrati a Peretola furono quelli di \u221211,4\u00a0\u00b0C del 16 febbraio e i \u221210,9\u00a0\u00b0C del 15 febbraio, anch'essi registrati senza la presenza di neve al suolo. Presso la storica stazione dell'Osservatorio Ximeniano, che tende a far registrare temperature minime meno estreme rispetto alla stazione aeroportuale grazie alla sua ubicazione nel pieno centro storico e alla sua posizione alla sommit\u00e0 di un edificio, la temperatura minima assoluta fu quella di \u221212,9\u00a0\u00b0C del remoto 30 dicembre 1849 (giorno in cui la stazione meteorologica del Museo La Specola scese a \u221212,5\u00a0\u00b0C); altre temperature minime rilevanti dell'osservatorio Ximeniano sono state i \u221211,0\u00a0\u00b0C dell'11 gennaio 1985, i \u221210,6\u00a0\u00b0C registrati il 24 gennaio 1891, il 16 febbraio 1956 e il 12 gennaio 1985, mentre il 16 febbraio 1929 la temperatura minima scese a \u221210,5\u00a0\u00b0C, il 20 dicembre 2009 a -10,4\u00a0\u00b0C e il 15 febbraio 1956 a -10,1\u00a0\u00b0C.\nPer quanto riguarda le temperature massime pi\u00f9 elevate, il record assoluto del territorio comunale \u00e8 quello dei 42,6\u00a0\u00b0C registrati alla stazione aeroportuale di Peretola il 26 luglio 1983 (giorno in cui l'Osservatorio Ximeniano registr\u00f2 il record assoluto di 41,6\u00a0\u00b0C). Altri picchi massimi molto elevati sono stati registrati il 21 agosto 2011 con 42,0\u00a0\u00b0C alla stazione meteorologica dell'ARSIA in via Pietrapiana (giorno in cui lo Ximeniano si ferm\u00f2 a 40,8\u00a0\u00b0C), alla stazione aeroportuale di Peretola con 41,6\u00a0\u00b0C il 27 luglio 1983, i 41,5\u00a0\u00b0C del 29 luglio 2005 della stazione di Firenze Universit\u00e0 del Servizio Idrologico Regionale della Toscana (la stessa stazione tocc\u00f2 i 41,4\u00a0\u00b0C il 21 agosto 2011) e i 41,1\u00a0\u00b0C della stazione aeroportuale di Peretola del 5 agosto 2003. Altre temperature uguali o superiori ai 40\u00a0\u00b0C sono state registrate il 13 agosto 1861 all'osservatorio Ximeniano con 40,0\u00a0\u00b0C; nel luglio 1945 alla stazione idrografica con 40,5\u00a0\u00b0C e alla provvisoria stazione statunitense attivata all'aeroporto nel corso della Campagna d'Italia con 40,2\u00a0\u00b0C; nel luglio e nell'agosto 1947 alla stazione aeroportuale di Peretola rispettivamente con 40,2\u00a0\u00b0C e con 40,6\u00a0\u00b0C; il 1\u00ba agosto 1958 con 40,2\u00a0\u00b0C all'osservatorio Ximeniano; il 20 agosto 2009 in alcune stazioni del Servizio Idrologico Regionale; tra il 19 e il 20 agosto 2012 in varie stazioni cittadine; infine il 7 agosto 2013 alla stazione ARSIA di via Pietrapiana.\nAnalizzando pi\u00f9 dettagliatamente la serie storica termometrica dal 1946 in poi della stazione aeroportuale di Peretola, emerge che nel nuovo millennio sono stati registrati ben sei record di temperatura massima mensile: nel mese di marzo 2012 con 25,8\u00a0\u00b0C \u00e8 stato eguagliato il record del 1989; nel mese di aprile 2012 con 31,2\u00a0\u00b0C veniva superato il precedente record di 30,6\u00a0\u00b0C del 1949; nel mese di maggio 2009 con 35,0\u00a0\u00b0C veniva superato il record di 34,4\u00a0\u00b0C del 2008 (che a sua volta aveva superato i 33,8\u00a0\u00b0C del vecchio record del 1979); nel mese di agosto 2003 con 41,1\u00a0\u00b0C veniva battuto il record precedente di 40,6\u00a0\u00b0C del 1947; nel mese di ottobre 2011 con 31,6\u00a0\u00b0C veniva superato il precedente record di 30,8\u00a0\u00b0C del 1985; infine nel mese di novembre 2004 con 27\u00a0\u00b0C veniva battuto il record precedente di 25\u00a0\u00b0C del 1984. Da notare anche che soltanto nel 1947 sono stati superati i 40\u00a0\u00b0C all'aeroporto di Peretola, sia nel mese di luglio (+40,2\u00a0\u00b0C) che in quello di agosto (+40,6\u00a0\u00b0C). Al tempo stesso, nel nuovo millennio sono stati superati soltanto due record di temperatura minima mensile: nel mese di aprile 2003 con \u22123,2\u00a0\u00b0C veniva superato il vecchio record di \u22123,0\u00a0\u00b0C dell'aprile 1970 e nel mese di dicembre 2005 con \u221210,2\u00a0\u00b0C veniva battuto il precedente record di \u22129,0\u00a0\u00b0C del 1973. Va comunque detto che i dati qui analizzati si limitano al periodo dal 1946 in poi, senza poter verificare eventuali valori superiori o inferiori che potrebbero essere stati registrati nel periodo antecedente al 1946.\nStazioni meteorologiche.\nNel territorio comunale di Firenze sono ubicate varie stazioni meteorologiche gestite da vari enti, sia pubblici che privati. La loro presenza \u00e8 fondamentale per lo studio del clima nelle varie aree della citt\u00e0, anche se alcune zone del territorio comunale rimangono prive di monitoraggio ufficiale.\nStazione meteorologica di Firenze Peretola.\nLa stazione meteorologica \u00e8 ubicata all'interno dell'area aeroportuale di Peretola.\nAttiva dal 1931, appartiene alla rete di stazioni meteorologiche del Servizio meteorologico dell'Aeronautica Militare e dell'Organizzazione meteorologica mondiale; dal 10 ottobre 1989 \u00e8 passata sotto la gestione dell'Ente Nazionale di Assistenza al Volo.\nNella tabella sottostante sono riportati i valori medi registrati nel trentennio 1961-1990, utilizzato come media di riferimento ufficiale (CLINO) presso l'Organizzazione meteorologica mondiale, oltre ai valori estremi minimi e massimi mensili dal 1931 in poi.\nStazione meteorologica di Firenze Ximeniano.\nLa stazione meteorologica effettua osservazioni meteorologiche senza soluzioni di continuit\u00e0 dal 1813 ed \u00e8 ubicata in piena area urbana nel centro cittadino, alla sommit\u00e0 dell'edificio che ospita l'Osservatorio Ximeniano sul lato orientale che delimita piazza San Lorenzo. Dal 2004 \u00e8 gestita dalla Fondazione Osservatorio Ximeniano di Firenze - Onlus la quale gestisce anche altre due stazioni ubicate presso il Parco delle Cascine e presso la sede TECKNA di Signa (quest'ultima al di fuori del territorio comunale).\nRispetto a quanto avviene alla stazione aeroportuale di Peretola, l'andamento delle temperature registrate risente maggiormente dell'isola di calore cittadina vista l'ubicazione dell'osservatorio meteorologico, soprattutto per quanto riguarda l'andamento delle temperature minime e delle temperature medie.\nNella tabella sottostante sono riportati i valori medi registrati nel trentennio 1961-1990, utilizzato come media di riferimento ufficiale (CLINO) presso l'Organizzazione meteorologica mondiale, oltre ai valori estremi minimi e massimi mensili dal 1813 al 2016.\nStazione meteorologica di Firenze Museo La Specola.\nLa stazione meteorologica, attiva dal 1775, era ubicata nella zona di Oltrarno sul torrino di Palazzo Torrigiani, sede dell'allora Imperiale e Regio museo di fisica e storia naturale di Firenze.\nLa stazione ha fornito i dati all'Ufficio Centrale di Meteorologia dalla seconda met\u00e0 dell'Ottocento fino al 1942 e fra il 1916 e il 1954 al compartimento di Pisa del Servizio Idrografico e Mareografico Nazionale per la pubblicazione sugli annali idrologici, per poi essere dismessa definitivamente negli anni Cinquanta del Novecento. Prima della sua definitiva dismissione era considerata la principale stazione meteorologica del centro cittadino di Firenze oltre che di tutta la citt\u00e0 prima dell'attivazione della stazione meteorologica di Firenze Peretola.\nNella tabella sottostante sono riportati i valori medi registrati nel periodo storico di fine Ottocento durante il trentennio 1871-1900 e le temperature estreme registrate fra il 1807 e il 1942; confrontando tali dati con le medie recenti delle altre stazioni meteorologiche si pu\u00f2 notare come gli inverni fossero di 1-2 gradi pi\u00f9 rigidi degli attuali mentre non si apprezzano differenze significative nelle altre stagioni.\nStazione meteorologica di Firenze Reparto Idrografico.\nLa stazione meteorologica venne attivata nel 1923 dopo l'istituzione del Servizio Idrografico del Ministero dei lavori pubblici, a cui venivano forniti i dati termopluviometrici registrati per la loro pubblicazione negli annali idrologici.\nIn seguito dismessa, la stazione meteorologica era ubicata nel centro cittadino in via San Gallo, alla sommit\u00e0 del medesimo complesso architettonico della Loggia dei Tessitori, dove attualmente \u00e8 ospitata la sede fiorentina del Servizio Idrologico Regionale della Toscana.\nIn data 15 aprile 2014 \u00e8 stata riattivata la stazione termometrica con la denominazione di \"Firenze Genio Civile\".\nStazione meteorologica di Firenze Monastero degli Angeli.\nLa stazione meteorologica venne fatta attivare nel 1654 dal granduca Ferdinando II de' Medici che istitu\u00ec una rete di stazioni di tre livelli, a livello granducale (regionale), italiano ed europeo. La sua sede era presso il complesso del Monastero degli Angeli.\nAttualmente sono documentati vari tipi di osservazioni meteorologiche effettuate tra il 1654 e il 1670.\nAltre stazioni meteorologiche.\nNel territorio comunale sono presenti anche altre stazioni meteorologiche fra le quali va annoverata la storica stazione ubicata presso la sede dell'Istituto Geografico Militare, attiva fin dall'istituzione dello stesso (1865). Fra le stazioni di recente installazione sono invece da segnalare le stazioni dell'Ibimet CNR ubicate presso le sedi della Facolt\u00e0 di Scienze Agrarie e Forestali di Quaracchi e delle Cascine attive rispettivamente dal 1991 e dal 1997; la stazione meteorologica di Firenze Universit\u00e0 del Servizio Idrologico Regionale della Toscana, attivata nel 1997 nell'area di Careggi presso la sede della Facolt\u00e0 di Ingegneria nella localit\u00e0 di Santa Marta; la stazione meteorologica di Firenze Citt\u00e0, attivata nel 2000 dall'ARSIA in via Pietrapiana alla sommit\u00e0 dell'edificio che ospita la sede fiorentina del suddetto ente; la stazione meteorologica di Firenze Scuola Aeronautica, attivata nel 2002 dal Servizio meteorologico dell'Aeronautica Militare presso la scuola militare aeronautica \"Giulio Douhet\" nel Parco delle Cascine; la stazione meteorologica di Firenze Orto Botanico, attivata nel 2006 all'interno del Giardino dei Semplici dall'Ibimet CNR nell'ambito del progetto Biometeo.\nPoco fuori dai confini comunali, sono da segnalare anche le stazioni meteorologiche di San Giusto e San Colombano (dismessa nel 2014) nel territorio comunale di Scandicci, quella di Antella (dismessa nel 2010) nel territorio comunale di Bagno a Ripoli, quella di Case Passerini nel territorio comunale di Sesto Fiorentino (tutte e quattro del Servizio Idrologico Regionale della Toscana) e la stazione meteorologica del Polo Scientifico di Sesto Fiorentino gestita dal Consorzio LaMMA e ubicata presso la sede del suddetto ente.\nTra le stazioni storiche dismesse, oltre a quelle del Museo La Specola e del Servizio Idrografico, sono da ricordare alcuni osservatori meteorologici privati: l'osservatorio del Giardino dei Semplici (attivato nel 1801) si trovava presso l'omonimo giardino, dove attualmente \u00e8 ubicata la moderna stazione di Firenze Orto Botanico, ed era gestito dal personale dell'Accademia dei Georgofili; l'Osservatorio del Collegio alla Querce (attivato nel 1870) che era ubicato nella parte nord-orientale del territorio comunale dove si trovava la sede dell'omonimo storico collegio cittadino; l'osservatorio di Varlungo (attivato nel 1884) era ubicato nella parte sud-orientale del territorio comunale presso Villa Bertelli; l'Osservatorio Bastogi (attivato nel 1892) che aveva sede presso Palazzo Bastogi di via Cavour; l'osservatorio di Quarto, meteosismico (attivato nel 1895), si trovava nella parte nord-occidentale del territorio comunale in una villa della famiglia Bastogi lungo via dell'Osservatorio presso l'attuale frazione di Castello; infine l'osservatorio dell'Oratorio dei Salesiani (attivato anch'esso nel 1895) che era ubicato presso la sede fiorentina dell'ordine."}
{"id": "4724511", "revid": "1149807", "url": "https://it.wikipedia.org/wiki?curid=4724511", "title": "Arakenimon e Mummymon", "text": ""}
{"id": "4724514", "revid": "297961", "url": "https://it.wikipedia.org/wiki?curid=4724514", "title": "Brian May Special", "text": ""}
{"id": "4724515", "revid": "599013", "url": "https://it.wikipedia.org/wiki?curid=4724515", "title": "Derrick Rostagno", "text": "Biografia.\nDiventato professionista nel 1986, due anni dopo si \u00e8 messo in mostra raggiungendo il massimo risultato della sua carriera, arrivando ai quarti di finale dell'US Open, ma \u00e8 stato poi sconfitto da Ivan Lendl.\nNel 1989 si \u00e8 reso protagonista di un memorabile incontro contro Boris Becker al secondo turno degli US Open nel quale il tedesco grazie a un nastro provvidenziale sul match point per Rostagno ha finito per vincere l'incontro e successivamente anche il torneo.\nNel 1990 ha ottenuto il suo primo e unico titolo da professionista a New Haven, mentre l'anno successivo ha raggiunto la sua seconda finale in carriera ad Orlando dove \u00e8 stato sconfitto da Andre Agassi. Nel 1991 si \u00e8 qualificato per la sua terza finale sul sintetico di Tokyo: ha perso al terzo set per mano di Stefan Edberg.\nNel 1993 in coppia con Todd Martin ha raggiunto la sua prima finale in doppio, in quell'occasione i due sono anche riusciti a conquistare il titolo. \nSi \u00e8 ritirato nel 1997.\nSebbene nella sua carriera non abbia mai ottenuto risultati di rilievo, Rostagno \u00e8 ricordato principalmente in quanto diversi tennisti di altissimo profilo, giudicati tra i migliori di sempre, hanno uno score di gran lunga deludente (se non addirittura negativo) contro di lui (per la qual cosa egli si \u00e8 guadagnato l'appellativo di \"killer dei giganti\"). Rostagno pu\u00f2 infatti vantare di avere questi tre testa a testa vincenti:\nun testa a testa in parit\u00e0:\ne quattro testa a testa leggermente negativi contro:\nPortato fin da piccolo per gli studi, dopo il ritiro ha conseguito due lauree, la prima in economia alla Stanford University, la seconda in legge presso la Loyola Law School: \u00e8 quindi diventato avvocato, professione che esercita a Los Angeles."}
{"id": "4724517", "revid": "775372", "url": "https://it.wikipedia.org/wiki?curid=4724517", "title": "Lincoln Chafee", "text": "Biografia.\nNato a Providence, Chafee crebbe in una famiglia molto attiva politicamente e suo padre John ricopr\u00ec molte cariche come membro del Partito Repubblicano. Dopo gli studi all'Universit\u00e0 Brown, Lincoln Chafee svolse per sette anni il mestiere di maniscalco, finch\u00e9 negli anni ottanta decise di entrare anche lui in politica.\nDopo essere stato eletto all'interno del consiglio comunale della sua citt\u00e0, Chafee ne divenne sindaco nel 1992. Nel 1999 annunci\u00f2 la propria candidatura per il seggio del Senato occupato da suo padre, il quale aveva annunciato il proprio ritiro al termine del mandato. Quest'ultimo tuttavia mor\u00ec improvvisamente prima di portare a termine il mandato e quindi, in base alla costituzione dello Stato, il governatore del Rhode Island aveva il compito di nominare un sostituto temporaneo che occupasse il seggio fino alle nuove elezioni. L'allora governatore, Lincoln Almond, decise di nominare Chafee come sostituto del defunto padre e l'uomo riusc\u00ec anche a vincere le elezioni che si tennero l'anno successivo.\nNel 2006 Chafee chiese agli elettori un altro mandato, ma venne sconfitto con ampio margine dal candidato democratico Sheldon Whitehouse. La d\u00e9b\u00e2cle elettorale port\u00f2 Chafee ad entrare in contrasto con la dirigenza del suo partito e nel settembre del 2007 l'uomo lasci\u00f2 il partito per divenire un indipendente. In occasione delle presidenziali del 2008, Chafee espresse pubblicamente il suo sostegno a favore del candidato democratico Barack Obama.\nNel 2010 Chafee si candid\u00f2 alla carica di governatore come indipendente e riusc\u00ec ad essere eletto con una larga maggioranza di voti. Tre anni dopo annunci\u00f2 la sua entrata nel Partito Democratico e qualche mese dopo rese nota la sua intenzione di non chiedere un altro mandato da governatore.\nA livello ideologico, Chafee \u00e8 da sempre considerato un liberale sui temi sociali, anche quando era ancora un repubblicano.\nIl 3 giugno 2015 annuncia la corsa alle Primarie democratiche come Presidente degli Stati Uniti d'America. Il 23 ottobre 2015 si ritira dalla corsa dopo che i sondaggi lo davano intorno al 1-2% ed una scarsa raccolta fondi. Secondo ad abbandonare il campo della corsa democratica alle Presidenziali 2016 dopo Jim Webb tre giorni prima."}
{"id": "4724523", "revid": "2033069", "url": "https://it.wikipedia.org/wiki?curid=4724523", "title": "Mike Hammer investigatore privato", "text": "Mike Hammer investigatore privato (\"Mike Hammer\") \u00e8 una serie televisiva statunitense in 46 episodi trasmessi per la prima volta nel corso di 3 stagioni dal 1984 al 1987. La serie \u00e8 conosciuta anche con i titoli \"The New Mike Hammer\" (titolo della terza stagione) e \"Mickey Spillane's Mike Hammer\" (titolo completo delle prime due stagioni).\n\u00c8 una serie del genere giallo ambientata a New York e incentrata sulle vicende dell'investigatore privato Mike Hammer, personaggio letterario creato da Mickey Spillane e qui interpretato da Stacy Keach.\nNegli stessi anni Keach fu protagonista anche di quattro film per la televisione, sempre nei panni di Hammer:\nTrama.\nLa serie segue le avventure di Mike Hammer, il fittizio investigatore privato creato dal romanziere Mickey Spillane, mentre indaga per risolvere casi criminali, spesso con omicidi. Un motivo ricorrente dello spettacolo si concentra sull'omicidio di qualcuno vicino al protagonista, con la conseguente ricerca di vendetta di Hammer.\nRispetto alla versione letteraria, il personaggio di Hammer \u00e8 meno \"duro\" e pi\u00f9 sensibile, con una certa dose anche di umorismo. La serie tuttavia, pur ambientata negli anni 80, ricalca gli stereotipi dei film noir degli anni 40: voce del protagonista fuori campo che narra le vicende, egli stesso vestito con impermeabile e cappello fedora ecc. Come il suo predecessore degli anni '50, Mike Hammer di Keach non ha comunque mai evitato la violenza. Che fosse con i pugni o con il suo fidato fucile, \"Betsy\", una pistola semi-automatica Colt Modello 1911A1 .45 ACP, che era sempre nascosta all'interno di una fondina di pelle indossata sotto la giacca, Hammer non rinuncerebbe mai ad eliminare un criminale. Mike Hammer era poco interessato al Politically Correct\nElemento caratteristico \u00e8 anche la colonna sonora della serie: la sigla \"Harlem Nocturne\" di Earle Hagen, \u00e8 una canzone jazz con un sassofono profondamente malinconico che ricorda l'atmosfera noir. \nPersonaggi e interpreti.\nAltri interpreti e guest star.\nEddie Egan (7), Robert Miranda (6), Eddie Barth (6), Sydney Lassick (5), Tammy Brewer (5), James Carroll Jordan (4), Christie Claridge (4), Allan Graf (4), Joseph DiSante (4), Tina Staley (4), Sharan Lea (4), Marilyn Staley (4), Gail Ramsey (3), Joyce Brothers (3), Leigh Lombardi (3), Dawn Mangrum (3), Laurence Grant (3), Shari Shattuck (3), Paul Petersen (3), Pamela West (3), Barbara Edwards (3), Reid Smith (3), Gary Watkins (3), Lynn Herring (3), Frank Arno (3), Karen Lorre (3), Colleen Morris (3), Dallas Cole (3), Barbara Stock (2), Leslie Wing (2), Amanda Horan Kennedy (2), Susan Walden (2), Brett Halsey (2), Michael Delano (2), Anthony De Longis (2), Jenilee Harrison (2), David Winn (2), Tim Rossovich (2), Dennis Cole (2), Greta Blackburn (2), Jeff Conaway (2), Stuart Pankin (2), Claudia Christian (2), Frank Ashmore (2), Timothy Carey (2), Jeannie Marie Austin (2), George Benson (2), Charles W. Young (2), Jeff Reese (2), Severn Darden (2), Cynthia Cypert (2), Josie Over (2), Mindi Iden (2), Wilfredo Hern\u00e1ndez (2), Michael MacRae (2), Mello Alexandria (2), Joan Chen (2), Anthony Ellis (2), Dorlie Fong (2), Penny Baker (2), Kelly Andrus (2), Pete Leal (2), Teri Ann Linn (2), Dona Speir (2), Rhonda Shear (2), Susanne Ashley (2), Adrianne Sachs (2), Teri Marlo (2), Steven Keats (2), Henry Bal (2), Linda Leilani Brown (2), Suzanne von Schaack (2), Larry Marko (2), Ernie Sabella (2), Professor Toru Tanaka (2), Kathy Chaffin (2), Larry Dilg (2), Winnie Gardner (2), Dana Halsted (2), Nathan Jung (2), Leslie Bevis (2), Ava Cadell (2), Zetta Whitlow (2), Julie Rhodes (2), Anita Merritt (2), Nigel Bullard (2), Nick Dimitri (2), Trisha Long (2), Mary Ann Pascal (2), Leslie Harter (2),\nProduzione.\nLa serie fu prodotta da Jon C. Andersen, B.W. Sandefur, Ed Scharlach e Christopher N. Seiter per la Columbia Pictures Television e girata a New York e nei Warner Brothers Burbank Studios a Burbank, in California.\nRegisti.\nTra i registi sono accreditati:\nDistribuzione.\nLa serie fu trasmessa negli Stati Uniti dal 28 gennaio 1984 al 13 maggio 1987 sulla rete televisiva CBS. In Italia \u00e8 stata trasmessa prima su Rete 4 e Italia 1 dal 1985 e poi in replica su LA7 dal 2009.\nAltre distribuzioni:"}
{"id": "4724528", "revid": "113139237", "url": "https://it.wikipedia.org/wiki?curid=4724528", "title": "Valvola Coale", "text": "La valvola Coale \u00e8 un dispositivo automatico il cui scopo \u00e8 quello di impedire che una caldaia a vapore possa raggiungere una pressione pericolosa per la sua integrit\u00e0.\n\u00c8 nota soprattutto per la sua applicazione su caldaie da locomotiva. Costituisce un perfezionamento delle classiche valvole a molla, le prime storicamente ad esser state impiegate su larga scala. Ha affiancato o sostituito nel tempo le valvole di sicurezza a bilancia per locomotiva a vapore.\nMeccanismo di funzionamento.\nIl dispositivo si basa essenzialmente su di una valvola a doppia sede caricata direttamente, nella sua parte interna, da una molla agente per compressione. La molla viene compressa mediante un collare filettato sotto la cui testa viene applicata una cannetta distanziale allo scopo di impedire una indebita staratura della valvola. L'applicazione di un piombo garantisce l'assenza di pericolose manomissioni. Tutto il blocco valvola \u00e8 racchiuso all'interno di un contenitore cilindrico il cui coperchio superiore \u00e8 pieno di forellini di scarico che ha lo scopo di attutire il forte rumore del vapore che fuoriesce a pressione in caso di intervento del dispositivo.\nManutenzione.\nLe valvole di sicurezza devono essere periodicamente controllate per accertarsi che siano funzionanti come da specifiche.\nCiascuna valvola quindi viene posta su un banco di taratura tramite il quale si applica una pressione crescente e si esegue la taratura al valore di specifica regolando la compressione della molla."}
{"id": "4724531", "revid": "155634", "url": "https://it.wikipedia.org/wiki?curid=4724531", "title": "Australian Open 1993 - Doppio ragazzi", "text": "La finale di doppio ragazzi del Australian Open 1993, torneo di tennis che faceva parte dell'ITF Junior Circuit nell'ambito dell'ITF Junior Circuit 1993, \u00e8 stata vinta da Lars Rehmann e Christian Tambue (tds n. 5). In finale hanno sconfitto Scott Humphries e Jimmy Jackson con il punteggio di 6-7, 7-5, 6-2."}
{"id": "4724534", "revid": "287204", "url": "https://it.wikipedia.org/wiki?curid=4724534", "title": "Jorgen Jorgensen", "text": ""}
{"id": "4724536", "revid": "599013", "url": "https://it.wikipedia.org/wiki?curid=4724536", "title": "Religiose francescane di Sant'Antonio", "text": "Le religiose francescane di Sant'Antonio sono un istituto religioso femminile di diritto pontificio; le suore di questa congregazione pospongono al loro nome la sigla R.F.S.A.\nStoria.\nLa congregazione fu fondata a Carpino il 17 gennaio 1901 da Giulia Bonifacio (in religione Miradio della Provvidenza) dietro invito del parroco del luogo, Francesco Carisdeo, per la cura e l'istruzione della fanciullezza abbandonata.\nL'istituto, aggregato all'ordine dei frati minori dal 2 febbraio 1906, ricevette il pontificio decreto di lode il 21 dicembre 1941 e l'approvazione definitiva il 24 gennaio 1949.\nAttivit\u00e0 e diffusione.\nLe suore si dedicano all'istruzione e all'educazione di infanzia e giovent\u00f9 e all'assistenza a orfani e anziani.\nOltre che in Italia, sono presenti in Australia, Brasile, Colombia, El Salvador, Filippine, Guatemala, Nicaragua, Panama; la sede generalizia \u00e8 ad Ariccia.\nAlla fine del 2008 la congregazione contava 175 religiose in 36 case."}
{"id": "4724537", "revid": "88740", "url": "https://it.wikipedia.org/wiki?curid=4724537", "title": "Vera Slonim", "text": "Ricordata pi\u00f9 spesso quale Vera Nabokov, \u00e8 stata la moglie, l'editrice e la traduttrice dello scrittore, nonch\u00e9 sua fonte di ispirazione e dedicataria per molte delle sue opere.\nGiovent\u00f9 ed emigrazione.\nNata a San Pietroburgo in una famiglia ebraica, Vera Evseevna Slonim era la seconda di tre sorelle, figlia di un imprenditore. In seguito alla rivoluzione d'ottobre, si trasfer\u00ec con la famiglia a Mosca, per poi muoversi tra Kiev, Odessa, Istanbul, Sofia e infine Berlino, dove viveva una numerosa comunit\u00e0 di immigrati russi.\nMatrimonio con Nabokov.\nA Berlino, suo padre fond\u00f2 in societ\u00e0 una casa editrice, per la quale Vera inizi\u00f2 a lavorare. Nello stesso periodo, Vladimir Nabokov inizi\u00f2 a lavorare al suo progetto di traduzione in inglese di Dostoevskij: in questo modo egli entr\u00f2 in contatto con il padre di Vera, del quale divenne buon amico con il quale amava giocare a scacchi. Anche Vera conobbe Nabokov, del quale ammirava la poesia, ed inizi\u00f2 a partecipare alle sue letture pubbliche. I due si sposarono il 15 aprile 1925. Vera mise quindi fine alla propria carriera di scrittrice in erba per supportare suo marito come critica, lettrice e dattilografa, sostenendo la famiglia con il proprio lavoro di segretaria e traduttrice. Ebbero un figlio, Dmitri, nato il 10 maggio 1934.\nTrasferitasi negli Stati Uniti nel 1940, impar\u00f2 a guidare e pot\u00e9 quindi accompagnare suo marito in vari viaggi, specie negli Stati Uniti occidentali, a caccia di farfalle. Per proteggerlo, portava con s\u00e9 una pistola. Nabokov ha scritto nei suoi libri che non sarebbe stato da nessuna parte senza di lei e tutte le sue opere sono dedicate a lei. Fu sempre lei in pi\u00f9 di un'occasione a salvare dalle fiamme le bozze di \"Lolita\".\nRitorno in Europa e morte.\nCon il ritorno in Europa nel 1960, i Nabokov abitarono al Palace Hotel di Montreux, dove Vera continu\u00f2 a gestire i propri affari e, dopo la morte di Vladimir, la sua eredit\u00e0. Vladimir aveva richiesto che la sua ultima opera, \"L'originale di Laura\", venisse bruciata e distrutta, ma n\u00e9 Vera n\u00e9 il loro figlio Dmitri ebbero il coraggio di eliminare il manoscritto, che \u00e8 stato pubblicato postumo nel 2009. Ad oltre ottanta anni, ha tradotto in russo \"Fuoco pallido\". Rimasta al Palace Hotel fino al 1990, \u00e8 morta l'anno successivo a Vevey.\nCuriosit\u00e0.\nVera Nabokov \u00e8 citata nel titolo e nel testo della canzone \"Come Vera Nabokov\" de I Cani."}
{"id": "4724539", "revid": "729019", "url": "https://it.wikipedia.org/wiki?curid=4724539", "title": "Nuoto ai Giochi della VIII Olimpiade - 100 metri dorso femminili", "text": "La gara dei 100 metri dorso femminili dei Giochi di Parigi 1924 si disput\u00f2 in due turni il 19 e 20 luglio. Le atlete partecipanti furono 10, provenienti da 5 nazioni.\nPrimo turno.\nSi \u00e8 disputato il 19 luglio. Le prime due di ogni batteria pi\u00f9 il miglior tempo avanzarono alla finale.\nFinale.\nSi \u00e8 disputata il 20 luglio"}
{"id": "4724541", "revid": "1543377", "url": "https://it.wikipedia.org/wiki?curid=4724541", "title": "J\u00f8rgen J\u00f8rgensen", "text": "Nel 1809 l'avventuriero danese J\u00f8rgensen arrest\u00f2 il governatore e proclam\u00f2 la fine della supremazia danese. Dopodich\u00e9 promise l'appoggio inglese e, in quanto \"protettore\", si proclam\u00f2 Capo dell'Islanda.\nCome scrittore fu un prolifico autore di lettere, giornali, opuscoli e articoli di giornale che coprono una vasta gamma di argomenti, diventando amico di famosi botanici come Joseph Banks e William Jackson Hooker per un periodo e meritandosi il rispetto di Marcus Clarke.\nGli Islandesi si riferiscono a J\u00f8rgensen come \"Jorundur Hundadagakonungur\" ( \"J\u00f8rgen il Re dei giorni del cane\"), in riferimento alla stella del cane.\nBiografia.\nAll'et\u00e0 di 15 anni, J\u00f8rgensen fu posto dai genitori come apprendista del capitano Henry Marwood della carboniera britannica \"Janeon\". Nel 1799 navig\u00f2 a Citt\u00e0 del Capo e da l\u00ec nel 1800 a Port Jackson, la nuova colonia britannica in Australia. Nel 1801 entr\u00f2 a far parte dell'equipaggio della \"HMS Lady Nelson\". In qualit\u00e0 di membro di equipaggio J\u00f8rgensen fu presente alla creazione dei primi insediamenti di Risdon Cove e Sullivans Cove in quella che venne chiamata Terra di Van Diemen che divenne in seguito la Tasmania.\nNel 1807, mentre era in visita alla sua famiglia, fu testimone della Battaglia di Copenaghen e subito dopo gli fu dato il comando di una piccola imbarcazione danese chiamata \"Ammiraglio Juul\". Nel 1808 ingaggi\u00f2 contro lo Sloop-of-war britannico \"HMS Sappho\" uno scontro navale, nella cosiddetta azione del 2 marzo 1808, che si risolse con la cattura della nave comandata da J\u00f8rgensen che, a sua volta, fu trattato come un corsaro ed arrestato. Nel 1809, mentre si trovava in libert\u00e0 vigilata, sugger\u00ec ad un commerciante che un viaggio in Islanda avrebbe potuto essere redditizio in quanto l'isola per la situazione critica della Danimarca, all'epoca alleata di Napoleone, l'isola mancava di cibo proprio a causa del monopolio danese sul commercio islandese. J\u00f8rgensen accompagn\u00f2 il viaggio della nave \"Clarence\" come interprete. Questo viaggio non permise di scambiare alcun tipo di merce in quanto, mentre la nave era inglese, l'isola era ancora sotto l'autorit\u00e0 danese. L'anno dopo, J\u00f8rgensen intraprese un secondo viaggio. Al suo arrivo in Islanda guid\u00f2 l'equipaggio della sua nave dal Conte di Trampe, il governatore danese dell'isola che non permetteva nessun commercio, riuscendo ad arrestarlo ed a proclamarsi \"Protettore\" dell'isola, promettendo di ripristinare l'Althing, non appena gli islandesi fossero stati in grado di governarsi da soli. Il suo intento era quello di creare una societ\u00e0 liberale nello spirito di quelle emergenti in America e nell'Europa di quel momento. Con l'arrivo di \"HMS Talbot\", due mesi dopo, il governo danese venne restaurato e J\u00f8rgensen fu tratto in Inghilterra dalla Royal Navy, che lo dichiar\u00f2 colpevole di aver rotto la propria parola d'onore mentre si trovava sotto l'autorit\u00e0 inglese come prigioniero di guerra, venendo per questo trattenuto fino al 1811.\nJ\u00f8rgensen trascorse i successivi mesi a Londra dove accumul\u00f2, per colpa del bere e del gioco d'azzardo, molti debiti che alla fine lo portarono nuovamente alla carcerazione. Quando venne rilasciato nel 1812, si rec\u00f2 in Spagna, Portogallo e Gibilterra e al suo ritorno in Inghilterra fu nuovamente imprigionato quando i suoi creditori lo raggiunsero. In seguito, grazie alla sua corrispondenza con il Foreign Office britannico, J\u00f8rgensen fu assunto al servizio di intelligence, come traduttore di documenti per poi tornare a viaggiare in Francia e Germania come spia mentre le guerre napoleoniche volgevano al termine. Al ritorno in Inghilterra, J\u00f8rgensen continu\u00f2 a scrivere varie relazioni, saggi e articoli, ma dopo essere stato accusato di furto, nel 1820, fu nuovamente imprigionato, questa volta nella prigione di Newgate. Venne in seguito liberato e imprigionato di nuovo quando non riusc\u00ec a lasciare la Gran Bretagna a causa di una condizione dettata dalla sua libert\u00e0 vigilata. Una sentenza di morte gli fu commutata, grazie alle azioni di un amico di primo piano, in altri 3 anni da trascorrere a Newgate prima di venir trasportato in Australia nel 1825.\nDopo cinque mesi di navigazione, J\u00f8rgensen torn\u00f2 in Tasmania nel 1826. Nel 1827, dopo aver contribuito a prevenire la diffusione di alcuni buoni del tesoro contraffatti, un gruppo di commercianti locali guidato da Anthony Fenn Kemp inoltr\u00f2 una petizione al governatore della zona per la liberazione di J\u00f8rgensen. J\u00f8rgensen guid\u00f2 diverse esplorazioni della Tasmania, e fu impiegato dal \"Consiglio della Terra di Van Diemen\" come conestabile, prendendo parte alla guerra contro gli aborigeni locali denominata Guerra Nera. J\u00f8rgensen ottenne un perdono gratuito nel 1835, ma decise di rimanere in Tasmania. \nSpos\u00f2 nel 1831 una detenuta irlandese, Norah Corbett, e mor\u00ec in un ospedale coloniale il 20 gennaio 1841."}
{"id": "4724543", "revid": "1543377", "url": "https://it.wikipedia.org/wiki?curid=4724543", "title": "The Real Americans", "text": "The Real Americans \u00e8 stato un tag team di wrestling formato da Antonio Cesaro e Jack Swagger, con Zeb Colter come manager.\nIl nome dei Real Americans \u00e8 legato al personaggio di Swagger, cio\u00e8 quello del patriota americano. Sono noti per la loro catchphrase: \"We the People!\".\nStoria.\nNel febbraio 2013 Jack Swagger ha fatto il suo ritorno con Zeb Colter come manager: Colter \u00e8 un autoproclamatosi \"grande eroe americano\" che \u00e8 fortemente contrario all'immigrazione illegale; il personaggio di Swagger \u00e8 stato influenzato da Colter a sfoggiare gli stessi ideali. Nel mese di giugno Antonio Cesaro si \u00e8 alleato con Zeb Colter, il quale ha giustificato la loro alleanza affermando che Cesaro \u00e8 il massimo esempio di un immigrante giunto negli Stati Uniti in maniera legale e pertanto lo ha considerato come un americano superiore. Il 14 luglio al pay-per-view Money in the Bank Cesaro e Swagger hanno entrambi preso parte al Money in the Bank ladder match per la valigetta contenente un contratto garantito di un match per il World Heavyweight Championship, ma non hanno avuto successo. La notte seguente a \"Raw\" Cesaro e Swagger, introdotti come \"The Real Americans\", hanno lottato insieme per la prima volta, ma sono stati sconfitti dagli Usos (Jimmy e Jey Uso). Il 15 settembre 2013 i Real Americans hanno preso parte al \"Kickoff\" di Night of Champions, dove hanno lottato in un tag team turmoil match che avrebbe decretato i primi sfidanti per il WWE Tag Team Championship, ma sono stati sconfitti. Allo stesso tempo i Real Americans hanno iniziato una faida con Santino Marella dopo essere stati entrambi sconfitti in match singoli, ma il 6 ottobre a Battleground i Real Americans hanno avuto la loro rivincita sconfiggendo Marella e The Great Khali in un tag team match. I Real Americans hanno poi iniziato una rivalit\u00e0 con i Los Matadores (Diego e Fernando), che li hanno sconfitti il 27 ottobre a Hell in a Cell. Il 24 novembre alla Survivor Series Cesaro e Swagger hanno lottato insieme ai membri dello Shield (Dean Ambrose, Seth Rollins e Roman Reigns) contro Rey Mysterio, Cody Rhodes, Goldust e gli Usos in un elimination tag team match: sebbene Cesaro e Swagger siano stati eliminati dal match, Reigns ha ottenuto la vittoria per la loro squadra. Il 15 dicembre a i Real Americans hanno preso parte a un fatal four-way elimination tag team match per il WWE Tag Team Championship che includeva anche i campioni Cody Rhodes e Goldust, i RybAxel (Ryback e Curtis Axel e Big Show e Rey Mysterio, ma non sono riusciti a conquistare il titolo.\nNei primi mesi del 2014 i Real Americans hanno affrontato diversi tag team come Rey Mysterio e Big Show/Sin Cara, cos\u00ec come gli Usos, ma sono stati sconfitti. Cesaro e Swagger hanno poi partecipato al Royal Rumble match all'omonimo pay-per-view, ma senza successo. Nel mese di febbraio il ring name di Antonio Cesaro \u00e8 stato accorciato in Cesaro, che al contrario di Swagger \u00e8 riuscito a qualificarsi per l'Eliminaton Chamber match per il WWE World Heavyweight Championship all'omonimo pay-per-view, dove per\u00f2 \u00e8 stato sconfitto, mentre Swagger non \u00e8 riuscito a conquistare l'Intercontinental Championship contro Big E. Il 6 aprile, durante il \"Kickoff\" di WrestleMania XXX, i Real Americans sono stati gli ultimi a essere eliminati dai campioni in carica, gli Usos, nel fatal four-way elimination tag team match per il WWE Tag Team Championship, con Swagger che ha incolpato Cesaro della sconfitta attaccandolo con la \"Patriot Lock\" prima che Colter chiedesse ai due di fare pace; Cesaro ha per\u00f2 eseguito su Swagger il \"Cesaro Swing\". Quella stessa sera Cesaro \u00e8 stato un partecipante a sorpresa dell'Andr\u00e9 the Giant Memorial battle royal, che \u00e8 riuscito a vincere dopo aver eseguito un body slam su Big Show, ricordando la body slam eseguita da Hulk Hogan su Andr\u00e9.\nLa notte seguente a \"Raw\" Cesaro \u00e8 stato elogiato da Hogan, che gli ha consegnato il trofeo per la sua vittoria, ma Swagger lo ha attaccato, distruggendo poi il trofeo stesso; Cesaro ha inoltre rivelato che Paul Heyman era il suo nuovo manager, sancendo di fatto la fine dei Real Americans."}
{"id": "4724545", "revid": "22356", "url": "https://it.wikipedia.org/wiki?curid=4724545", "title": "Rhytidosteus capensis", "text": "Il ritidosteo (Rhytidosteus capensis) \u00e8 un anfibio estinto, appartenente ai temnospondili. Visse nel Triassico inferiore (Induano - Olenekiano, circa 251 - 249 milioni di anni fa) e i suoi resti fossili sono stati ritrovati in Sudafrica e in Russia.\nDescrizione.\nQuesto animale possedeva un corpo massiccio e relativamente piatto, con quattro corte zampe, una coda allungata e un cranio di dimensioni cospicue. Alcune caratteristiche lo distinguevano dalla maggior parte degli altri temnospondili: il cranio era ampio nella parte posteriore, e terminava con un muso appuntito e triangolare. Gli occhi erano posizionati verso la parte medio-posteriore.\nClassificazione.\nDescritto per la prima volta da Richard Owen nel 1884 sulla base di fossili ritrovati in Sudafrica (Stato Libero dell'Orange), in strati databili all'inizio del Triassico (Induano). Altri fossili, originariamente assegnati a una specie a s\u00e9 stante (\"Rhytidosteus uralensis\"), vennero descritti nella Russia europea e datati a un periodo leggermente pi\u00f9 recente (Olenekiano), ma successivamente vennero attribuiti alla specie africana. \n\"Rhytidosteus \"d\u00e0 il nome alla famiglia dei ritidosteidi, un gruppo di temnospondili tipici del Triassico e dotati di cranio triangolari e appuntiti. Analisi filogenetiche effettuate nel 2011, per\u00f2, indicano che le somiglianze tra \"Rhytidosteus \"e gli altri ritidosteidi potrebbero essere solo frutto di una convergenza evolutiva (ad esempio il cranio di forma triangolare). Sembra infatti che \"Rhytidosteus \"fosse decisamente pi\u00f9 basale, come testimoniato da alcune caratteristiche craniche primitive (le suture tra pterigoide e parasfenoide, le superfici articolari dei condili). "}
{"id": "4724549", "revid": "22356", "url": "https://it.wikipedia.org/wiki?curid=4724549", "title": "Rhytidosteus", "text": ""}
{"id": "4724562", "revid": "729019", "url": "https://it.wikipedia.org/wiki?curid=4724562", "title": "Nuoto ai Giochi della VIII Olimpiade - 200 metri rana femminili", "text": "La gara dei 200 metri rana femminili dei Giochi di Parigi 1924 si disput\u00f2 in due turni il 16 e 18 luglio. Le atlete partecipanti furono 15, provenienti da 8 nazioni.\nPrimo turno.\nSi \u00e8 disputato il 16 luglio. Le prime due di ogni batteria pi\u00f9 il miglior tempo avanzarono alla finale.\nFinale.\nSi \u00e8 disputata il 20 luglio."}
{"id": "4724567", "revid": "106908", "url": "https://it.wikipedia.org/wiki?curid=4724567", "title": "Girolamo Turano", "text": "\u00c8 stato Assessore regionale agli Enti locali ed alle Politiche sociali tra il 2000 e il 2001 e Presidente della Provincia di Trapani dal 2008 al 2012.\nBiografia.\nGirolamo Turano \u00e8 laureato in giurisprudenza all'Universit\u00e0 degli Studi di Palermo. \u00c8 Procuratore legale, abilitato all'esercizio della professione ed iscritto all'albo dei procuratori legali della provincia di Trapani.\nAttivit\u00e0 politica.\nDal giugno del 1996 Mimmo Turano \u00e8 stato deputato all'Assemblea Regionale Siciliana (rieletto nel 2001 e nel 2006) per il CDU e l'UDC ed ha ricoperto nel corso delle tre legislature diverse cariche: \u00e8 stato Membro del Consiglio di Presidenza dell'Assemblea Regionale Siciliana con funzione di Deputato Segretario (1996-2000), Membro del Consiglio di amministrazione della Fondazione Federico II (1997-2000 e 2001- 2006), Assessore regionale agli Enti Locali e alle politiche Sociali (2000-2001), Deputato Questore (2001-2006), Presidente della Terza Commissione legislativa Attivit\u00e0 produttive (2006-2008). . \u00c8 stato anche Presidente dell'Associazione parlamentare di amicizia Sicilia-Tunisia.\nNon rieletto alle regionali del 2008 , nel giugno 2008 \u00e8 stato eletto presidente della Provincia di Trapani guidando una coalizione di centro-destra, composta da UDC, PdL, MpA e dalla lista civica \"Fratelli d'Italia\". \u00c8 stato Segretario provinciale dell'UDC di Trapani.\nIl 30 agosto 2012 si dimette da presidente della Provincia per concorrere alle elezioni regionali siciliane d'autunno. Il 28 ottobre 2012 \u00e8 rieletto, per la quarta volta, deputato regionale all'Assemblea regionale siciliana nella lista dell'UDC nel collegio di Trapani.\nNel settembre 2014 diventa capogruppo dell'Udc all'ARS in sostituzione del collega Calogero Firetto, fino al novembre 2016, quando lascia l'UDC per seguire il neo movimento dell'ex ministro Giampiero D'Alia \"Centristi per la Sicilia\" , ma nel marzo 2017 torna nell'UDC. \nIn luglio 2017 \u00e8 nominato vicecommissario dell'UDC in Sicilia .\nNel novembre del 2017 viene rieletto deputato all'Ars, e il 29 novembre \u00e8 nominato dal presidente della Regione Nello Musumeci assessore regionale alle Attivit\u00e0 produttive."}
{"id": "4724571", "revid": "2033069", "url": "https://it.wikipedia.org/wiki?curid=4724571", "title": "A Man Called Shenandoah", "text": "A Man Called Shenandoah \u00e8 una serie televisiva statunitense in 34 episodi trasmessi per la prima volta nel corso di una sola stagione dal 1965 al 1966.\n\u00c8 una serie del genere western con protagonista Robert Horton.\nTrama.\nUn uomo viene colpito e creduto morto. Due cacciatori di bisonti lo trovano e, pensando che possa essere un fuorilegge, lo portano alla citt\u00e0 pi\u00f9 vicina, nella speranza di ricevere una ricompensa. Quando riprende conoscenza, l'uomo non ha alcun ricordo di chi sia o del suo passato.\nIl medico che gli cura le ferite gli d\u00e0 il nome di \"Shenandoah\", affermando che la parola significa \"terra del silenzio\". Shenandoah comincia cos\u00ec a vagare per il vecchio West alla ricerca di indizi che possano chiarire la sua identit\u00e0. Viene poi a sapere che era stato un ufficiale dell'Unione durante la guerra civile.\nPersonaggi e interpreti.\nAltri interpreti e guest star.\nChristopher Riordan (9 episodi), James Griffith (2), Gregory Walcott (2), John Cliff (2), Claude Akins (1), Edward Binns (1), Jeanne Cooper (1), Leif Erickson (1), Beverly Garland (1), Henry Jones (1), Martin Landau (1), Cloris Leachman (1), Nehemiah Persoff (1), Andrew Duggan (1), Pat Hingle (1), John McIntire (1), Gary Merrill (1), Albert Salmi (1), Harold J. Stone (1), John Davis Chandler (1), Richard Devon (1), Elinor Donahue (1), Warren Oates (1), Nina Shipman (1), Kent Smith (1), Diana Hyland (1), Lynn Loring (1), Jeanette Nolan (1), John Anderson (1), Robert Anderson (1), Michael Burns (1), Noah Keen (1), Warren J. Kemmerling (1), Milton Selzer (1), David Sheiner (1), Steve Gravers (1), Ken Lynch (1), Don Megowan (1), Dennis Patrick (1), Katie Sweet (1), Kelly Thordsen (1), Robert Foulk (1), Norman Leavitt (1), Simon Scott (1), Adam Williams (1), Mike Ragan (1), Charles Wagenheim (1), Stuart Nisbet (1), Charles Aidman (1), Chris Alcaide (1), Edward Asner (1), Malcolm Atterbury (1), Trevor Bardette (1), Arthur Batanides (1), Hal Baylor (1), Whit Bissell (1), Lloyd Bochner (1), Jim Boles (1), Charlie Briggs (1), Richard Carlyle (1), Paul Carr (1), Robert Carson (1), John Dehner (1), Bruce Dern (1), James Frawley (1), James Gavin (1), Tom Greenway (1), Kevin Hagen (1), Myron Healey (1), George Kennedy (1), Charles McGraw (1), John Milford (1), Mort Mills (1), George Mitchell (1), Kate Murtagh (1), Hank Patterson (1), Robert Random (1), Madlyn Rhue (1), Bing Russell (1), Willard Sage (1), Walter Sande (1), Robert Sorrells (1), Harry Dean Stanton (1), Karen Steele (1), Lorette Strome (1), Lyle Sudrow (1), Harry Townes (1), Joyce Van Patten (1), Harlan Warde (1), Meg Wyllie (1), Bill Zuckert (1), Mark Allen (1), Michael Ansara (1), Roy Barcroft (1), Susan Bay (1), Fred Beir (1), Lyle Bettger (1), Paul Birch (1), Antoinette Bower (1), Lane Bradford (1), Steve Brodie (1), Geraldine Brooks (1), J.D. Cannon (1), Virginia Christine (1), Russell Collins (1), Richard H. Cutting (1), John Damler (1), Maureen Dawson (1), James Doohan (1), Ross Elliott (1), William Fawcett (1), Norman Fell (1), Paul Fix (1), Jay C. Flippen (1), Amber Flower (1), Nina Foch (1), Douglas Fowley (1), Eduard Franz (1), Bert Freed (1), Frank Gorshin (1), James Gregory (1), Berkeley Harris (1), Chester Hayes (1), Ron Hayes (1), Anne Helm (1), Tim Herbert (1), Charles Horvath (1), John Ireland (1), L.Q. Jones (1), Sally Kellerman (1), DeForest Kelley (1), Sandy Kenyon (1), Gail Kobe (1), Louise Latham (1), Fred Lerner (1), Jon Locke (1), Robert Loggia (1), Ann Loos (1), Frank Marth (1), Strother Martin (1), Juliet Mills (1), Martin Milner (1), Read Morgan (1), Byron Morrow (1), Gregory Morton (1), Brian Nash (1), Leonard Nimoy (1), Arthur O'Connell (1), Tom O'Leary (1), Susan Oliver (1), Woodrow Parfrey (1), Vic Perrin (1), Joanna Pettet (1), Bill Quinn (1), John Reilly (1), Ernest Sarracino (1), James Seay (1), Charles Seel (1), George Selk (1), Alfred Shelly (1), Jan Shepard (1), Quintin Sondergaard (1), Fay Spain (1), Rikki Stevens (1), Warren Stevens (1), Karl Swenson (1), Larry Thor (1), Russell Thorson (1), Herb Vigran (1), Jason Wingreen (1), Michael Witney (1), Than Wyenn (1).\nProduzione.\nLa serie, ideata da E. Jack Neuman, fu prodotta da Vincent M. Fennelly per la Bronze Enterprises e la MGM Television e girata nei Metro-Goldwyn-Mayer Studios a Culver City, in California. Le musiche furono composte da George Stoll.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 13 settembre 1965 al 16 maggio 1966 sulla rete televisiva ABC. \u00c8 stata distribuita anche in Germania Ovest con il titolo \"Der Mann ohne Namen\"."}
{"id": "4724576", "revid": "1543377", "url": "https://it.wikipedia.org/wiki?curid=4724576", "title": "Baby I", "text": "Baby I \u00e8 il secondo singolo della cantante americana Ariana Grande, estratto dal suo album di debutto \"Yours Truly\" il 22 luglio 2013, con la Republic Records. Il brano \u00e8 stato scritto e prodotto da Kenneth \"Babyface\" Edmonds, Antonio Dixon e Patrick \"J. Que\".\nPubblicazione.\nIn un'intervista Grande afferm\u00f2 che Baby I era pi\u00f9 sofisticato e maturo del suo precedente successo \"The Way\", e per questo era molto impaziente di pubblicarlo. Prima dell'uscita ufficiale sono stati caricati sul web vari snippet. La canzone \u00e8 stata ufficialmente pubblicata su iTunes il 22 luglio 2013.\nDescrizione.\n\"Baby I\" \u00e8 un brano R&amp;B e pop, scritto e prodotto da Babyface, Tony Dixon e j.Que.\nUn autore di \"Rap-Up\", ha descritto il brano come una \"canzone estiva\". Molti critici hanno notato l'influenza del R&amp;B anni novanta, sia nel brano che nell'album \"Yours Truly\". La critica ha anche notato un'influenza disco anni settanta, che PopCrush ha descritto come\" il ritorno di Mariah Carey\".\nVideo musicale.\nIl videoclip fu registrato il 28 e il 29 luglio 2013, Ariana lo definisce un ritorno agli anni novanta, con molti colori e un sacco di vestiti baggy. Un treaser del video fu caricato sul canale personale di YouTube il 5 settembre 2013, e il giorno dopo fu caricato il video intero sul suo canale Vevo. Il video attualmente supera i 100 milioni di visualizzazioni."}
{"id": "4724577", "revid": "287204", "url": "https://it.wikipedia.org/wiki?curid=4724577", "title": "Wilhelm von Diez", "text": "Biografia.\nStudi\u00f2 disegno a Bayreuth passando poi, dal 1853 al 1855, il Politecnico di Monaco di Baviera divenendo poi allievo di Carl von Piloty all'accademia delle belle arti di Monaco, dove rimase per poco tempo continuando poi da autodidatta.\nInizi\u00f2 a lavorare come illustratore a le \"Fliegende Bl\u00e4ttern\" (\"Le foglie volanti\") dove illustr\u00f2 la \"Storia della guerra dei trent'anni\" di Schiller. I suoi disegni mostrano incisioni dal tratto leggero. Si dedic\u00f2 poi anche alla pittura, soprattutto di genere, a soggetti animali ed a paesaggi. Divenne poi professore nel 1871 presso l'Accademia di Belle Arti, diretta da Wilhelm von Kaulbach, dove ebbe come allievi Robert Breyer, Paul Hoecker Heinrich Lefler, Ludwig von L\u00f6fftz, Fritz Mackensen, Franz Marc, Max Slevogt, Wilhelm Tr\u00fcbner, Viktor Weisshaupt, Alfred Schwarzschild, Fritz Osswald ed altri. Tuttavia la sua influenza and\u00f2 ben oltre l'accademia e il suo colorismo influenz\u00f2 pi\u00f9 generazioni di pittori che lavorarono a Monaco di Baviera, come ad esempio Bruno Piglhein.\nVinse una medaglia d'oro all'Esposizione internazionale di Monaco del 1883, per una \"Adorazione dei pastori\"."}
{"id": "4724579", "revid": "741067", "url": "https://it.wikipedia.org/wiki?curid=4724579", "title": "Mario Brizzolari", "text": "Biografia.\nProveniente dall'Accademia Nazionale di Santa Cecilia, nella seconda met\u00e0 degli anni Venti \u00e8 nella compagnia teatrale di Dario Niccodemi e nella prima met\u00e0 degli anni Trenta in quella di Armando Falconi. Nel 1935 entr\u00f2 nella compagnia di Renzo Ricci e Laura Adani con cui collabor\u00f2 per tanti anni, divenendo poi capocomico. Con la suddetta compagnia nel 1937 interpreta due commedie di Luigi Pirandello: \"Tutto per bene\", nel ruolo del marchese Flavio Gualdi, e \"L'uomo dal fiore in bocca\", dove impersona il coprotagonista del pacifico avventore. Nel 1940 recita nell\"'Adelchi\" di Alessandro Manzoni, interpretando il personaggio di Anfrido, elogiato da Ermanno Contini come \"un Anfrido robusto e sicuro\". L'anno successivo prende parte alla commedia \"Vita privata di un uomo celebre\" di Harald Bratt; il critico teatrale Francesco Callari lo giudica un \"attore completo e d'una lineare e sobria recitazione\".\nNel 1942 la rivista \"Il dramma\" diretto da Lucio Ridenti gli dedica la copertina, opera del disegnatore Umberto Onorato. Ridenti lo ritiene \"un attore che, pur senza gloria, ha servito e serve il teatro in perfezione, dando vita continua a personaggi non facili, e spesso difficili. Carriera dunque magnifica, poich\u00e9 gli attori di tal misura artistica sono pochi, ed ora diventano rarissimi\". Nel 1943 \u00e8 secondo attore della compagnia diretta da Silvio D'Amico.\n\u00c8 stato anche un attore caratterista nel cinema degli anni trenta e quaranta."}
{"id": "4724580", "revid": "83531", "url": "https://it.wikipedia.org/wiki?curid=4724580", "title": "Castello d'Eu", "text": "Il castello d'Eu \u00e8 un ex residenza reale nella citt\u00e0 di Eu, nel dipartimento francese della Senna Marittima in Normandia.\nIl castello d'Eu si trova al centro della citt\u00e0 e fu costruito nel XVI secolo in sostituzione di una precedenza costruzione volutamente demolita nel 1475 per prevenire la sua cattura da parte degli inglesi. La cappella contiene le tombe di Enrico I, duca di Guisa, e di sua moglie, Caterina di Cl\u00e8ves, che intrapresero la costruzione del castello nel 1578. L'edificio fu completato quasi un secolo dopo da Anna Maria Luisa d'Orl\u00e9ans, duchessa di Montpensier, la \"Grande mademoiselle\".\nTra il 1830 ed il 1848, il castello, che era stato di propriet\u00e0 della famiglia Orl\u00e9ans fin dalla sua acquisizione da parte della \"Grande mademoiselle\" nell'ottobre 1657, funse da residenza estiva del re Luigi Filippo, che vi ospit\u00f2 due volte la regina Vittoria al castello, dal 3 al 7 settembre 1843 e dall'8 al 10 settembre 1845.\nIsabella, principessa imperiale del Brasile, che port\u00f2 alla fine della schiavit\u00f9 in Brasile nel 1888, mor\u00ec nel castello nel 1921. Suo marito era il principe Gastone d'Orl\u00e9ans, conte d'Eu, un nipote del re Luigi Filippo.\nNel 1964, la citt\u00e0 di Eu acquist\u00f2 il castello, in cui, nel 1973, ha insedi\u00f2 il suo municipio e cre\u00f2 il \"Mus\u00e9e Louis-Philippe\".\nNel 1987, il castello, le sue dipendenze e il parco sono stati classificati monumento storico dal Ministero francese della cultura."}
{"id": "4724582", "revid": "149485", "url": "https://it.wikipedia.org/wiki?curid=4724582", "title": "Nuoto ai Giochi della VIII Olimpiade - Staffetta 4x100 metri stile libero femminile", "text": "La gara della staffetta 4x200 metri stile libero dei Giochi di Parigi 1924 si disput\u00f2 il 18 luglio. Le atlete partecipanti furono 24, provenienti da 6 nazioni."}
{"id": "4724597", "revid": "436907", "url": "https://it.wikipedia.org/wiki?curid=4724597", "title": "Age of the Fifth Sun", "text": "Age of the Fifth Sun \u00e8 un album studio del gruppo musicale irlandese God Is an Astronaut, pubblicato nel 2010."}
{"id": "4724603", "revid": "287204", "url": "https://it.wikipedia.org/wiki?curid=4724603", "title": "Origins", "text": ""}
{"id": "4724608", "revid": "1543377", "url": "https://it.wikipedia.org/wiki?curid=4724608", "title": "Episodi di A Man Called Shenandoah", "text": "La prima e unica stagione della serie televisiva A Man Called Shenandoah \u00e8 andata in onda negli Stati Uniti dal 13 settembre 1965 al 16 maggio 1966 sulla ABC."}
{"id": "4724612", "revid": "311692", "url": "https://it.wikipedia.org/wiki?curid=4724612", "title": "Grauman's Chinese Theatre", "text": ""}
{"id": "4724616", "revid": "767487", "url": "https://it.wikipedia.org/wiki?curid=4724616", "title": "C.O.G.", "text": "C.O.G. \u00e8 un film del 2013 scritto e diretto da Kyle Patrick Alvarez, con protagonista Jonathan Groff.\nIl film \u00e8 basato sul breve racconto autobiografico \"C.O.G.\" (acronimo di \"Child Of God\") di David Sedaris, incluso nella raccolta \"Naked\". \u00c8 la prima volta che un'opera di Sedaris viene adattata per il cinema.\nTrama.\nIl giovane David, dopo la laurea a Yale, decide di trascorrere l'estate a lavorare in una fattoria come raccoglitore di mele. Abituato agli agi della citt\u00e0, David (che ora si fa chiamare Samuel) dovr\u00e0 confrontarsi con la vita rurale in Oregon e con gli abitanti religiosi del luogo, iniziando un percorso che lo cambier\u00e0 profondamente.\nProduzione.\nIl film \u00e8 stato girato interamente in Oregon nell'ottobre 2012.\nDistribuzione.\nIl film \u00e8 stato presentato in anteprima al Sundance Film Festival il 20 gennaio 2013, successivamente \u00e8 stato presentato ad altri festival cinematografici internazionali, tra cui il Seattle International Film Festival, dove ha vinto il premio \"Best New American Cinema\". A novembre 2013 viene presentato in concorso al Torino Film Festival.\nLa pellicola \u00e8 stata distribuita nelle sale cinematografiche statunitensi il 20 settembre 2013 a cura di Focus Features."}
{"id": "4724620", "revid": "436907", "url": "https://it.wikipedia.org/wiki?curid=4724620", "title": "Origins (God Is an Astronaut)", "text": "Origins \u00e8 il sesto album in studio del gruppo musicale irlandese God Is an Astronaut, pubblicato il 26 agosto 2013 dalla Rocket Girl."}
{"id": "4724621", "revid": "1456895", "url": "https://it.wikipedia.org/wiki?curid=4724621", "title": "Joe Girard", "text": "In 15 anni di carriera di concessionario della Chevrolet nel Michigan ha venduto 13.001 vetture, di cui 1.425 nel 1973. In media 6 macchine al giorno. \nPrimi anni.\nGirard ha lavorato fin dall'infanzia. Abbandon\u00f2 le scuole superiori, iniziando a lavorare come lustrascarpe, poi ha lavorato come strillone per il Detroit Free Press e poi come lavapiatti, fattorino, assemblatore di stufe e per una impresa edile.\nCarriera.\nSuperati i 30 anni, indebitato era arrivato al punto di dover parcheggiare la propria macchina ad alcuni isolati di distanza dall'abitazione per non farsela portar via dai creditori. Non aveva con cosa sfamare la moglie e i bambini. Quello \u00e8 stato il momento in cui ha deciso di trovare un lavoro onesto. Nel 1963, a 35 anni, entr\u00f2 in una concessionaria di auto di Detroit e preg\u00f2 un manager scettico per farlo lavorare come venditore. Il primo giorno vendette gi\u00e0 una macchina e il lavoro prosegu\u00ec sempre meglio ma, dopo due mesi, alcuni degli altri venditori, protestarono e ottennero il suo licenziamento. Il suo lavoro successivo, che ha ricoperto fino al suo pensionamento nel 1977, fu in una concessionaria Chevrolet in Eastpointe (Michigan). L\u00ec ha fissato i record di vendita consecutivi nel corso di un periodo di quindici anni.\nDopo il pensionamento.\nGirard divenne uno dei conferenzieri pi\u00f9 richiesti di tutti gli Stati Uniti. Fra le societ\u00e0 che si sono avvalse de suoi consigli si possono citare General Motors, HP, Ford, Kraft, Polaroid, Kmart, IBM e altre centinaia di circoli commerciali e pubblicitari sparsi nel mondo."}
{"id": "4724624", "revid": "1543377", "url": "https://it.wikipedia.org/wiki?curid=4724624", "title": "Episodi di Mike Hammer (prima stagione)", "text": "La prima stagione della serie televisiva Mike Hammer \u00e8 andata in onda negli Stati Uniti dal 7 gennaio 1958 al 5 ottobre 1958 in syndication."}
{"id": "4724636", "revid": "1543377", "url": "https://it.wikipedia.org/wiki?curid=4724636", "title": "Episodi di Mike Hammer (seconda stagione)", "text": "La seconda stagione della serie televisiva Mike Hammer \u00e8 andata in onda negli Stati Uniti dal 9 gennaio 1959 al 25 settembre 1959 in syndication.\nSiamese Twinge.\n1959"}
{"id": "4724637", "revid": "1442080", "url": "https://it.wikipedia.org/wiki?curid=4724637", "title": "Swiss Indoors Basel 2013 - Doppio", "text": "Il doppio dello Swiss Indoors Basel 2013 \u00e8 stato un torneo di tennis facente parte dell'ATP World Tour 2013.\nNenad Zimonji\u0107 e Daniel Nestor erano i detentori del titolo ma Zimonjic ha deciso di partecipare al torneo di Valencia. Nestor ha fatto coppia col connazionale Vasek Pospisil ma sono stati sconfitti al primo turno.\nTreat Huey e Dominic Inglot hanno sconfitto Julian Knowle e Oliver Marach per 6-3, 3-6, [10-4]."}
{"id": "4724648", "revid": "599013", "url": "https://it.wikipedia.org/wiki?curid=4724648", "title": "Castel Brandis", "text": "Castel Brandis (in tedesco \"Schloss Brandis\") \u00e8 un castello medievale in rovina che si trova vicino a Lana in Alto Adige. \u00c8 uno dei pochi casi in cui il castello \u00e8 rimasto sempre nelle mani della stessa famiglia: infatti da pi\u00f9 di 800 anni \u00e8 di propriet\u00e0 dei conti Brandis che possiedono anche Castel Leone.\nStoria.\nI primi documenti storici riguardanti il castello risalgono al 1179 quando era di propriet\u00e0 di Heinrich Brandiser, anche se secondo una tradizione non documentata sarebbe stato costruito addirittura nell'XI secolo.\nNel 1239 Pranthoch Brandiser ne ricevette l'uso esclusivo dai suoi fratelli insieme al permesso di ristrutturarlo.\nAl contrario di molti altri castelli della zona, Mainardo II risparmi\u00f2 Castel Brandis. Infatti nel 1292 Hildebrand von Brandis si sottomise al conte di Tirolo e gli consegn\u00f2 il maniero, che in segno di benevolenza gli venne in seguito riaffidato.\nNel 1807 parte di un angolo del mastio croll\u00f2 uccidendo un abitante del castello. Il conte Brandis decise quindi di abbandonare il maniero, ormai pericolante, e costruirsi una nuova residenza un po' pi\u00f9 a valle, dove tuttora vive la famiglia. Da allora il castello non \u00e8 pi\u00f9 stato abitato.\nStruttura.\nIl castello sorge su una piccola altura nel versante destro della valle sopra la frazione di Lana di Sotto (\"Niederlana\"). La parte pi\u00f9 visibile \u00e8 il mastio, con ancora ben evidenti i danni del crollo del 1807. Aveva 6 piani ma solo i pi\u00f9 bassi erano abitati, come dimostrano le trifore romaniche.\nUna cinta muraria circonda il mastio e i resti di altri edifici pi\u00f9 bassi.\nLa cappella del castello risale al 1500, ma fu pi\u00f9 volte rimaneggiata fino al XVII.\nNonostante sia in rovina, il castello si trova comunque nelle propriet\u00e0 del conte Brandis e quindi non \u00e8 visitabile senza permesso."}
{"id": "4724649", "revid": "599013", "url": "https://it.wikipedia.org/wiki?curid=4724649", "title": "Christian Saceanu", "text": "Carriera.\nNato in Romania, nel 1986 si trasfer\u00ec con la famiglia in Germania Ovest acquisendone la cittadinanza e debutt\u00f2 nel circuito professionistico. L'anno successivo raggiunge la sua prima finale nel tennis professionistico a Livingston venendo sconfitto da Johan Kriek. L'anno seguente a Bristol vince il suo primo titolo ATP.\nNel corso della sua carriera ha vinto diversi titoli minori di categoria ATP Challenger Series. Si \u00e8 ritirato nel 2000."}
{"id": "4724650", "revid": "729019", "url": "https://it.wikipedia.org/wiki?curid=4724650", "title": "Aviosuperficie di Castiadas", "text": "L'aviosuperficie di Castiadas \u00e8 un aeroporto ad uso turistico e sportivo situato nel comune di Castiadas in localit\u00e0 \"Maloccu\", in provincia di Cagliari, nel quale \u00e8 ospitata anche una scuola di paracadutismo. La pista di atterraggio \u00e8 in erba."}
{"id": "4724656", "revid": "300067", "url": "https://it.wikipedia.org/wiki?curid=4724656", "title": "Episodi di Cimarron City", "text": "La prima e unica stagione della serie televisiva Cimarron City \u00e8 andata in onda negli Stati Uniti dall'11 ottobre 1958 al 4 aprile 1959 sulla NBC."}
{"id": "4724658", "revid": "287204", "url": "https://it.wikipedia.org/wiki?curid=4724658", "title": "Coppa Svizzera 1937-1938", "text": "La Coppa Svizzera 1937-1938 \u00e8 stata la 14\u00aa edizione della manifestazione calcistica. \u00c8 iniziata nell'agosto 1937 e si \u00e8 conclusa il 29 marzo 1938. Questa edizione della coppa vide la vittoria finale del Grasshoppers.\nRegolamento.\nTurni ad eliminazione diretta in gara unica. In caso di parit\u00e0 al termine dei tempi supplementari, la partita veniva ripetuta a campo invertito.\nFonti e bibliografia.\nGiornali"}
{"id": "4724659", "revid": "287204", "url": "https://it.wikipedia.org/wiki?curid=4724659", "title": "Bruno Piglhein", "text": "Biografia.\nBruno Piglhein studi\u00f2 prima scultura con Julius Lippelt, quindi entr\u00f2, dopo la sua morte nel 1864, presso l'Accademia di Belle Arti di Dresda. Tuttavia dovette lasciarla dopo due anni a causa di mancanza di talento. Il professor Johannes Schilling tuttavia lo accolse nel suo studio e Piglhein esegu\u00ec diverse opere, tra cui una fontana. Dopo un breve viaggio in Italia, decise di dedicarsi alla pittura, e con la raccomandazione di Schilling, entr\u00f2 nella bottega di Ferdinand Pauwels presso la Scuola di Arti di Weimar. Vi rimase per un semestre nel 1870 e poi entr\u00f2 nella bottega di Wilhelm von Diez a Monaco di Baviera. Piglhein giunse a Monaco all'et\u00e0 di ventidue anni e vi rimarr\u00e0 poi per il resto della sua vita. Diviene amico di Hugo von Habermann e Fritz von Uhde, con i quali inizi\u00f2 a dare lezioni private.\nFra il 1885 e il 1886 fece un lungo viaggio a Parigi e in Terra Santa, dove visit\u00f2 Gerusalemme. Li fece schizzi e studi per il suo capolavoro, \"La Crocifissione di Cristo\". Tornato a Monaco di Baviera, Piglhein fu nominato professore e fond\u00f2 la Secessione di Monaco, della quale divenne il primo presidente. Venne influenzato dallo stile pi\u00f9 decorativo di un altro artista di Monaco, Hans Makart. Assieme decorarono diverse case patrizie ad Amburgo.\nPiglhein dipinse scene mitologiche, ritratti di donne e bambini e ballerine spagnole disegnate spesso a pastello. Ebbe grande successo con le sue composizioni religiose, come \"moritur in Deo\" (1879 alla Alte Nationalgalerie di Berlino) , e soprattutto in quello che \u00e8 considerato il suo capolavoro, \" Gerusalemme al tempo della Crocifissione di Cristo \" (1886) . Fu infatti Joseph Halder, ricco mercante di Monaco di Baviera, che gli commission\u00f2 una grande scena panoramica raffigurante la Crocifissione e lo raccomand\u00f2 al suo socio in affari Franz Joseph Hotop. Piglhein si assicur\u00f2 l'assistenza di altri pittori per effettuare questa immensa composizione: Josef Block, e per il paesaggio Johann Adalbert Heine e Josef Krieger. Egli stesso si occup\u00f2 di scegliere i personaggi. Il lavoro una volta completato venne esposto a Monaco di Baviera, Berlino e Vienna. Ma, malauguratamente l'opera and\u00f2 distrutta in un incendio scoppiato nella capitale austriaca nel 1892. Piglhein ne fu profondamente toccato. Copie, non validate dal maestro, si trovano oggi presso la Basilica di Einsiedeln, a Saint- Anne de Beaupr\u00e9 Quebec e ad Adelaide in Australia.\nLe sue spoglie sono inumate nell'antico cimitero di Monaco di Baviera.\nIl panorama di Piglhein rappresentante Gerusalemme ai tempi della crocifissione.\nFoto:"}
{"id": "4724661", "revid": "767487", "url": "https://it.wikipedia.org/wiki?curid=4724661", "title": "Lucas Faydherbe", "text": "Biografia.\nDopo aver mosso i primi passi sotto la guida del padre Henri, si trasfer\u00ec ad Anversa dove fu accolto dal Rubens che instill\u00f2 in lui il gusto italiano che si rivel\u00f2 una, anche se non l'unica, delle influenze caratterizzanti il suo lavoro.\nNel 1640 Faydherbe ritorn\u00f2 nella sua citt\u00e0 natale per sposare la sua fidanzata incinta Maria Sneyers.\nDel primo decennio di lavoro restano poche tracce, quali una pregevole \"Danza di putti\" al Museo del Prado, una \"Madonna del Beghinaggio\" di Malines (1636); le statue di \"San Giacomo minore\" (1636) e \"San Simone\" (1641) per la Cattedrale di Bruxelles e una \"Madonna\" (1642) per Notre Dame de la Dyle. Tutte le opere in avorio del primo decennio saldarono l'influenza rubensiana con quella del Duquesnoy.\nDa ricordare nel 1652 la tomba di Gilles-Othon Trazegnies e della moglie, e nel 1665 quella dell'arcivescovo Horius a Malines caratterizzate dalle figure giacenti. Nel 1669 si rivel\u00f2 particolarmente pregevole la tomba dell'arcivescovo Creusen nella Cattedrale di San Rombaldo a Malines.\nNumerose furono in questo periodo le statue e gli altari monumentali realizzati da Faydherbe, come quelle nella Cattedrale di San Rombaldo a Malines. In questa chiesa si trovano le statue di \"San Gioacchino e l'angelo\", di \"San Giuseppe col Bambino\", il gruppo della \"San Anna Metterza\", eseguite negli anni sessanta del Seicento.\nDi notevole fattura i due enormi rilievi con la \"Nativit\u00e0\" e la \"Salita al Calvario\" (1678) in Notre Dame d'Hanswyck a Malines.\nPur essendo pi\u00f9 che altro uno scultore, Faydherbe intraprese anche qualche opera architettonica, come la cupola per la chiesa di Notre Dame d'Hanswyck (1669-1678).\nCome scultore miscel\u00f2 il gusto rubensiano al gusto berniniano, attraverso Delcour, e divenne caposcuola di una corrente artistica che fu attiva per almeno un secolo.\nLucas Faydherbe \u00e8 morto il 31 dicembre 1697, quattro anni dopo la morte della moglie, ed il 3 gennaio 1698 fu sepolto nella cattedrale di San Rombaldo."}
{"id": "4724662", "revid": "287204", "url": "https://it.wikipedia.org/wiki?curid=4724662", "title": "Campionati mondiali di tiro al bersaglio mobile 2009", "text": "I campionati mondiali di tiro 2009 furono la decima edizione dei campionati mondiali di questo sport e si disputarono al Campo di Tiro di H\u00e4lv\u00e4l\u00e4 a Heinola, dal 22 al 30 agosto."}
{"id": "4724666", "revid": "486946", "url": "https://it.wikipedia.org/wiki?curid=4724666", "title": "Legge 242/1902", "text": ""}
{"id": "4724673", "revid": "62163347", "url": "https://it.wikipedia.org/wiki?curid=4724673", "title": "Aeroporto di Venezia-Treviso Sant'Angelo", "text": ""}
{"id": "4724675", "revid": "256896", "url": "https://it.wikipedia.org/wiki?curid=4724675", "title": "Torna, caro ideal!", "text": ""}
{"id": "4724681", "revid": "547034", "url": "https://it.wikipedia.org/wiki?curid=4724681", "title": "Vermicelles", "text": "I vermicelles sono un dolce tipico della cucina ticinese, simile al Monte Bianco.\nVengono realizzati tramite la cottura delle castagne, in seguito condite con zucchero o altri alimenti. Spesso vengono mangiati con panna montata o meringhe.\nEssendo un alimento di difficile preparazione sono venduti nei negozi tubi preconfezionati di \"vermicelles\"."}
{"id": "4724684", "revid": "2052878", "url": "https://it.wikipedia.org/wiki?curid=4724684", "title": "Che male fa/Un domani sempre pieno di te", "text": "Che male fa/Un domani sempre pieno di te \u00e8 il terzo singolo dei Matia Bazar, pubblicato nel 1976, che anticipa l'album \"Gran Bazar\" ().\nIl disco.\nRimane nella classifica dei singoli pi\u00f9 venduti in Italia tra la fine del 1976 e del 1977, raggiungendo la 17\u00aa posizione della hit parade settimanale e risultando fra i primi 80 del 1976.\n\"Che male fa\".\n\"Que mas me da\".\nVersione in spagnolo di \"Che male fa\" (lett. \"Questo mi d\u00e0 [di] pi\u00f9\") apparsa nel 1978 nell'album \"Sencillez\" insieme ad altre traduzioni di successi. Quest'album \u00e8 una raccolta di canzoni destinate al mercato latino, piuttosto che una versione in spagnolo del corrispondente album \"Semplicit\u00e0\" pubblicato in Italia nello stesso anno.\nIl brano sar\u00e0 poi incluso rimasterizzato nella raccolta in CD e LP \"Grandes \u00e9xitos\" ().\nIl brano sar\u00e0 poi ripreso da Mina nel 1986 e incluso nel disco \"S\u00ec, buana\".\n\"Un domani sempre pieno di te\".\nEstratto dall'album \"Matia Bazar 1\" del .\nFormazione.\nAltri musicisti.\nHugo Heredia - flauto e sassofono in \"Un domani sempre pieno di te\""}
{"id": "4724699", "revid": "247222", "url": "https://it.wikipedia.org/wiki?curid=4724699", "title": "Tonight (Clark Terry and Bob Brookmeyer Quintet)", "text": "Tonight \u00e8 un album del quintetto di Bob Brookmeyer e Clark Terry, pubblicato nel 1964 dall'etichetta Mainstream Records."}
{"id": "4724700", "revid": "247222", "url": "https://it.wikipedia.org/wiki?curid=4724700", "title": "Che male fa", "text": ""}
{"id": "4724701", "revid": "247222", "url": "https://it.wikipedia.org/wiki?curid=4724701", "title": "The Power of Positive Swinging", "text": "The Power of Positive Swinging \u00e8 un album di Bob Brookmeyer e Clark Terry, pubblicato dalla Mainstream Records nel marzo del 1965 (ma registrato nel corso del 1964)."}
{"id": "4724702", "revid": "247222", "url": "https://it.wikipedia.org/wiki?curid=4724702", "title": "Per un'ora d'amore", "text": ""}
{"id": "4724703", "revid": "265038", "url": "https://it.wikipedia.org/wiki?curid=4724703", "title": "Serie A1 1999-2000 (hockey su pista)", "text": "La Serie A1 1999-2000 fu la 78\u00aa edizione del massimo campionato italiano di hockey su pista maschile. Al termine dei playoff lo scudetto fu conquistato per la 30\u00aa volta dall'Hockey Novara.\nFormula.\nPer la stagione 1999/2000 il campionato si svolse tra 12 squadre che si affrontarono in un girone unico, con partite di andata e ritorno. Al termine della stagione regolare le squadre classificate dal 1\u00ba posto all'8\u00ba posto disputarono i playoff; le squadre classificate all'11\u00ba e 12\u00ba posto retrocedettero in serie A2.\nPlay-off scudetto.\nLe prime otto classificate della stagione regolare disputarono i play-off scudetto, mentre ogni sfida si gioc\u00f2 al meglio delle tre gare (con pareggio reso valido ai fini del passaggio del turno)."}
{"id": "4724704", "revid": "486946", "url": "https://it.wikipedia.org/wiki?curid=4724704", "title": "Piante contro Zombi 2", "text": ""}
{"id": "4724709", "revid": "124123", "url": "https://it.wikipedia.org/wiki?curid=4724709", "title": "Lev Sedov", "text": "Fu tra i principali collaboratori del padre e milit\u00f2 nella Quarta Internazionale.\nMor\u00ec a causa di una grave forma di appendicite che lo affliggeva. Dopo la sua scomparsa venne sepolto nel Cimitero parigino di Thiais."}
{"id": "4724711", "revid": "1226", "url": "https://it.wikipedia.org/wiki?curid=4724711", "title": "Captain America - The Winter Soldier", "text": ""}
{"id": "4724717", "revid": "110192635", "url": "https://it.wikipedia.org/wiki?curid=4724717", "title": "Legge 11 febbraio 1886, n. 3657", "text": "La legge 11 febbraio 1886, n. 3657 (o legge Berti da Domenico Berti, Ministro dell'Istruzione nel Governo Depretis V che l'aveva proposta) \u00e8 una legge del Regno d'Italia promulgata durante il Governo Depretis VII nel 1886. \nContenuto.\nIntegrata da un regolamento di attuazione, la legge fissava a nove anni il minimo per essere ammessi al lavoro, indicava in dodici anni l'et\u00e0 minima per il lavoro notturno e per questi venne indicato un massimo di otto ore lavorative. Il regolamento di attuazione indicava anche una sanzione che andava dalle 50 alle 100 lire per ogni fanciullo indebitamente tenuto al lavoro; tali sanzioni erano inferiori a quelle del testo originario di 7 anni prima che arrivavano anche a 500 lire per ogni individuo.\nTale legge non fu mai attuata completamente, perch\u00e9 mancavano i presupposti economici e politici, inoltre lo Stato non si era mai occupato di nominare una commissione di ispettori che verificassero la sua attuazione. La legge Berti \u00e8 rimasta in vigore fino al 1902, anno dell'approvazione della legge Carcano."}
{"id": "4724719", "revid": "486946", "url": "https://it.wikipedia.org/wiki?curid=4724719", "title": "Legge 11.2.1886 n. 3657", "text": ""}
{"id": "4724724", "revid": "158913", "url": "https://it.wikipedia.org/wiki?curid=4724724", "title": "Leon Sedov", "text": ""}
{"id": "4724725", "revid": "31886", "url": "https://it.wikipedia.org/wiki?curid=4724725", "title": "Playa Blanca", "text": "Playa Blanca \u00e8 una localit\u00e0 turistica dell'isola di Lanzarote nell'arcipelago delle isole Canarie. Fa parte del municipio di Yaiza ed \u00e8 situata nell'estremo sud dell'isola e ha 11530 abitanti stabili impiegati in massima parte nell'attivit\u00e0 turistica.\nSituata nella zona pi\u00f9 calda e riparata dell'isola \u00e8 uno dei tre principali centri turistici dell'isola proprio in fronte all'isola di Fuerteventura e dispone di un piccolo porto da cui partono i traghetti del Corralejo.\n\u00c8 a soli 35 km dall'aeroporto di Lanzarote e dispone anche di una sua stazione di bus, chiamati \"guaguas\".\nNelle sue vicinanze si trovano le belle spiagge del Papagayo molto apprezzate dai turisti. "}
{"id": "4724728", "revid": "1442080", "url": "https://it.wikipedia.org/wiki?curid=4724728", "title": "Valencia Open 500 2013 - Doppio", "text": "Il doppio del Valencia Open 500 2013 \u00e8 stato un torneo di tennis facente parte dell'ATP World Tour 2013.\nAlexander Peya e Bruno Soares erano i detentori del titolo e sono riusciti a difenderlo superando in finale i gemelli Mike e Bob Bryan per 7-63, 61-7, [13-11]."}
{"id": "4724730", "revid": "287204", "url": "https://it.wikipedia.org/wiki?curid=4724730", "title": "Aeroporto di Stoccolma", "text": "La capitale svedese \u00e8 servita da diversi aeroporti"}
{"id": "4724733", "revid": "158913", "url": "https://it.wikipedia.org/wiki?curid=4724733", "title": "Lev L'vovi\u010d Sedov", "text": ""}
{"id": "4724745", "revid": "465036", "url": "https://it.wikipedia.org/wiki?curid=4724745", "title": "Religiose Francescane di Sant'Antonio", "text": ""}
{"id": "4724746", "revid": "247222", "url": "https://it.wikipedia.org/wiki?curid=4724746", "title": "Bob Brookmeyer and Friends", "text": "Bob Brookmeyer and Friends \u00e8 album di Bob Brookmeyer pubblicato dalla Columbia Records nel 1965.\nIl disco fu registrato il 25, 26 e 27 maggio del 1964 a New York."}
{"id": "4724749", "revid": "767487", "url": "https://it.wikipedia.org/wiki?curid=4724749", "title": "Traditori di tutti (album)", "text": "Traditori di tutti \u00e8 il quarto album del gruppo musicale italiano Calibro 35 pubblicato il 21 ottobre 2013 dall'etichetta Record Kicks.\nIl disco.\nL'album s'ispira all'omonimo romanzo giallo di Giorgio Scerbanenco del 1966 ambientato a Milano.\n\u00c8 il primo disco interamente di composizioni originali, senza cover di brani come nei precedenti album."}
{"id": "4724763", "revid": "1699816", "url": "https://it.wikipedia.org/wiki?curid=4724763", "title": "Teorema della pizza", "text": "Il teorema della pizza \u00e8 un teorema di geometria elementare che dimostra l'uguaglianza di due aree ottenute partizionando opportunamente un cerchio. Il nome del teorema deriva dal fatto che la costruzione imita il modo di tagliare la pizza.\nSiano \"p\" un punto interno al disco e \"n\" un intero multiplo di quattro e maggiore o uguale ad otto. Si partiziona il disco in \"n\" settori equiangolari, costruiti tracciando una retta per \"p\" e ruotandola \"n\"/2\u00a0\u2212\u00a01 volte intorno a \"p\" di un angolo pari a 2\u03c0/\"n\". Se si numerano progressivamente in senso orario o antiorario, allora la somma delle aree dei settori associati ad un numero pari \u00e8 uguale alla somma delle aree dei settori associati ad un numero dispari.\nCome conseguenza immediata, se due persone tagliano una pizza in 4\"m\"\u00a0+\u00a04 settori equiangolari (con \"m\" qualsiasi naturale diverso da zero), centrati in un punto qualsiasi, e si alternano prendendo una fetta a testa, percorrendo la pizza in senso orario o antiorario, entrambi ne mangeranno la stessa quantit\u00e0.\nStoria.\nIl problema da cui nasce il teorema \u00e8 stato proposto da L.J. Upton nel maggio 1968, pubblicato su \"Mathematical Magazine\", e si limitava a considerare otto settori con angoli di 45\u00b0. Il testo originale era:\nLa soluzione pubblicata nella rivista, sottoposta da Michael Goldberg (Washington, D.C.), \u00e8 basata sulla manipolazione algebrica delle espressioni che esprimono le aree dei settori circolari. Oltre a rispondere al quesito del problema (ovvero mostrare che la suddivisione in otto settori \u00e8 equa), Goldberg evidenzia che la soluzione si generalizza al caso in cui si suddivida il disco, in maniera analoga, in 4\"n\"\u00a0+\u00a04 settori equiangolari, permettendo di dividerlo equamente in \"n\" insiemi equiestesi di settori (la formulazione generale del teorema annunciata in precedenza \u00e8 una conseguenza immediata di questo risultato).\nUna pi\u00f9 elegante dimostrazione senza parole per il problema ad otto settori \u00e8 stata elaborata da Larry Carter e Stan Wagon, mostrando che per ogni divisione fatta secondo le ipotesi del teorema esiste una opportuna partizione dei settori in modo che ogni blocco contenuto in un settore pari sia congruente ad un corrispondente blocco contenuto in un settore dispari. Greg Frederickson ha formulato una famiglia di dimostrazioni di questo tipo che copre tutti i casi possibili del teorema nella formulazione generale.\nGeneralizzazioni.\nLa condizione che il numero di settori sia multiplo di quattro e maggiore di quattro \u00e8 necessaria: si mostra facilmente che se il numero di settori \u00e8 pari a quattro il teorema non \u00e8 vero in generale. Con una elegante dimostrazione che sfrutta la trascendenza di \u03c0, Don Coppersmith mostra la non validit\u00e0 del teorema se il numero di settori non \u00e8 divisibile per quattro, senza per\u00f2 esplicare quale dei due insiemi sia pi\u00f9 esteso. Rick Mabry e Paul Deiermann hanno risolto tale problema correlato, posto su \"Mathematical Magazine\", elaborando una versione pi\u00f9 precisa del teorema, che indica quali delle due aree sia maggiore dell'altra nel caso non sussista l'uguaglianza:\nNella stessa pubblicazione osservano anche che, se si definisce la crosta come il perimetro del disco oppure come una corona circolare compresa tra il perimetro ed una seconda circonferenza concentrica e di raggio minore, quando la pizza \u00e8 divisa in parti uguali lo \u00e8 anche la crosta. Essendo infatti equamente divise fra i due insiemi di fette le aree sia del disco maggiore sia di quello minore, lo sar\u00e0 anche la loro differenza, che \u00e8 appunto la crosta. Se invece la pizza \u00e8 divisa in parti diverse, chi riceve pi\u00f9 pizza riceve anche meno crosta.\nSe la pizza \u00e8 divisa in parti uguali lo sono anche i condimenti, se essi sono distribuiti su un disco (non necessariamente concentrico alla pizza) contenente il punto \"p\" nel quale \u00e8 centrata la divisione dei settori. Inoltre, se un disco \u00e8 equamente diviso secondo le condizioni del teorema (in un numero \"n\" di settori equiangolari con \"n\" multiplo di quattro e maggiore o uguale a otto) allora i settori possono essere raggruppati anche in \"n\"/4 insiemi equiestesi. Quindi, ad esempio, una pizza tagliata in dodici fette che rispettino le ipotesi del teorema potr\u00e0 essere suddivisa equamente tra tre commensali, una divisa in venti fette tra cinque.\nRisultati correlati.\nDal punto di vista della teoria dei giochi si pu\u00f2 studiare la strategia di scelta delle fette in maniera tale da ottenere la maggiore quantit\u00e0 di pizza. A questo scopo, in una versione del problema la pizza \u00e8 affettata radialmente (senza l'ipotesi dei settori equiangolari) e due commensali si alternano nel prendere una fetta a testa, purch\u00e9 sia adiacente ad una fetta gi\u00e0 presa. Se i due commensali scelgono le fette in maniera da tentare entrambi di massimizzare la propria quantit\u00e0 di pizza presa, chi prende la prima fetta pu\u00f2 assicurarsi i 4/9 della pizza, ed esiste una divisione della stessa tale che egli non possa prenderne di pi\u00f9. Un problema correlato pi\u00f9 generale \u00e8 quello dell'equa suddivisione (o del \"taglio della torta\"), che considera giochi simili nei quali pi\u00f9 giocatori possono avere varie regole per misurare le porzioni prese (ad esempio, un commensale pu\u00f2 preferire massimizzare la quantit\u00e0 di peperoni, mentre un altro pu\u00f2 cercare di prendere pi\u00f9 formaggio possibile).\nAltri risultati matematici correlati al taglio della pizza coinvolgono la successione dei numeri poligonali centrali, che conta il numero di pezzi ottenuti tagliando la pizza lungo linee che non passano tutte per lo stesso punto (per le sue applicazioni al taglio dei cibi, tale successione \u00e8 anche detta \"dell'organizzatore di banchetti pigro\"). Il teorema di Stone-Tukey (noto come teorema del panino al prosciutto) dimostra che per \"n\" oggetti qualsiasi in uno spazio \"n\"-dimensionale esiste un opportuno iperpiano (\"n\"\u22121)-dimensionale che li biseca simultaneamente: la sua applicazione al caso bidimensionale mostra che esiste sempre una retta che divide in due parti uguali due pizze oppure esiste un taglio rettilineo che divide in parti uguali sia una pizza che la sua crosta.\nDimostrazione.\nLa dimostrazione che segue ricalca quella formulata da Goldberg e pubblicata come soluzione su \"Mathematical Magazine\". Sia formula_1 il centro della circonferenza di raggio formula_2 e siano formula_3 e formula_4 due corde fra loro perpendicolari passanti entrambe per un punto formula_5 interno al cerchio. Sia formula_6 la distanza tra formula_1 e formula_5 e formula_9 l'angolo compreso tra formula_4 e formula_11. Si dimostra algebricamente che la somma delle lunghezze al quadrato di formula_12, formula_13, formula_14 e formula_15 non dipende dalla scelta di formula_16 e formula_9. Dalla trigonometria elementare si ha:\nAnalogamente:\nProcedendo analogamente per la corda formula_4 e sommando si ha:\nPer cui la somma non dipende da formula_9. L'area formula_23 spazzata dai quattro segmenti per una rotazione formula_24 intorno ad formula_5 sar\u00e0 quindi:\ne poich\u00e9 la somma dei quadrati non dipende da formula_27 si ha:\nPonendo formula_29 tale area equivale alla somma delle aree dei quattro settori pari (o dispari) considerati nel quesito ed \u00e8 uguale a formula_30, ovvero met\u00e0 dell'area del cerchio, per cui sar\u00e0 uguale all'area restante, che equivale alla somma delle aree degli altri quattro settori.\nLa dimostrazione si generalizza partendo con formula_31 corde equidistanti e ruotandole ponendo formula_32. In questo modo, per ogni formula_33 la somma delle aree dei settori in posizione formula_34 equivale a formula_35 e il disco viene diviso in formula_36 parti uguali."}
{"id": "4724775", "revid": "1543377", "url": "https://it.wikipedia.org/wiki?curid=4724775", "title": "Fritz von Uhde", "text": "Biografia.\nNel 1866 fu ammesso all'Accademia di Belle Arti di Dresda. Totalmente in disaccordo con lo spirito che vi regnava, in quello stesso anno lasci\u00f2 gli studi per il servizio militare, e dal 1867 al 1877 fu professore di equitazione al reggimento della guardia a cavallo. Si trasfer\u00ec a Monaco di Baviera nel 1877 per frequentare l'Accademia di Belle Arti dove ebbe modo di apprezzare particolarmente la pittura degli antichi maestri olandesi. Fallito il tentativo di ottenere l'ammissione agli studi nella classe di Carl von Piloty o Wilhelm von Diez, nel 1879 si rec\u00f2 a Parigi dove studi\u00f2 i pittori olandesi con Mih\u00e1ly Munk\u00e1csy. Lavoro per breve tempo presso lo studio del suo maestro, ma studi\u00f2 principalmente la natura ed i vecchi maestri olandesi. Nel 1882, un viaggio in Olanda rappresent\u00f2 un cambiamento determinante nel suo stile pittorico; abbandon\u00f2 il chiaroscuro che aveva appreso a Monaco di Baviera per il colorismo che imperava nella pittura impressionista francese. I nuovi principi coloristici da lui adottati emergono in \u201cArrivo del suonatore di organetto\u201d (1883).\nIl suo lavoro venne spesso rifiutato dalla critica d'arte ufficiale, e dal pubblico, perch\u00e9 le sue rappresentazioni erano considerate volgari o brutte. Il critico Otto Julius Bierbaum fu pi\u00f9 simpatico; nel 1893 scrisse: \"Come pittore di bambini, per esempio, Uhde \u00e8 straordinariamente bravo. Egli non li descrive dolcemente come avviene normalmente; in altre parole non come divertenti o graziose bambole, ma con estrema e molto rigorosa naturalezza\".\nIntorno al 1890, Uhde divenne professore all'Accademia di Belle Arti di Monaco di Baviera. Fu, con Max Slevogt e Lovis Corinth, una delle figure preminenti della Secessione, e successivamente ader\u00ec alla Secessione di Berlino. Uhde divenne poi membro onorario delle Accademie di Monaco di Baviera, Dresda e Berlino. Progredendo nella sua concezione naturalistica, Uhde ha dato luogo a un cambiamento completo nell'arte tedesca, annoverando tra i suoi seguaci le pi\u00f9 giovani generazioni. Mor\u00ec a Monaco di Baviera nel 1911.\nOpere.\nL'inclinazione di Uhde fu in principio orientata verso i soggetti religiosi. Riprese la pratica di trattare realisticamente gli episodi biblici trasferendoli ai giorni nostri. Cos\u00ec, in \"Vieni, Signore Ges\u00f9, sii nostro ospite\", sito alla Galleria Nazionale di Berlino, Cristo appare nel salotto di una famiglia contadina riunita per il pasto in una moderna fattoria tedesca, e nel \"Discorso della montagna\" (Berlino, collezione privata), si rivolge a una folla di mietitori del XIX secolo. Simile nella concezione sono \"Lasciate che i pargoli vengano a me\" (Museo di Lipsia), \"La notte santa\" (Gem\u00e4ldegalerie Alte Meister a Dresda), \"L'ultima cena\", \"Il viaggio a Betlemme\" (Pinakothek di Monaco di Baviera), e \"La pesca miracolosa\". Altre sue opere in collezioni pubbliche sono: \"Rendere grazie\", al museo d'Orsay a Parigi, \"Cristo in Emmaus\", presso lo St\u00e4delsches Kunstinstitut, Francoforte; \"L'addio di Tobia\", presso il Castello di Liechtenstein, Vienna e un ritratto dell'attore Wohlmuth presso il Museo Nazionale di Danimarca.\nFra le sue opere pi\u00f9 tarde \"Noli me tangere\" (1894, New Pinakothek, Monaco), \"I re magi\" (1896, Magdeburg Museum), \"L'ultima cena\" (1897, Stuttgart Museum), \"Ascensione\" (1898, New Pinakothek, Munich), e \"Donna, perch\u00e9 piangi?\" (1900, Vienna Museum)."}
{"id": "4724782", "revid": "729019", "url": "https://it.wikipedia.org/wiki?curid=4724782", "title": "Charles Olivier de Penne", "text": "Appartenne alla Scuola di Barbizon.\nBiografia.\nCharles-Olivier de Penne fu agli inizi un pittore di scene storiche, ma, non appena entr\u00f2 in contatto con la scuola di Barbizon, pass\u00f2 alla pittura del paesaggio, nella quale rivers\u00f2 la sua passione per gli animali. Divenne cos\u00ec famoso per i suoi quadri di scene di caccia o di paesaggi con animali.\nTent\u00f2 il grand Prix de Rome nel 1857, ma ottenne solo il secondo premio con l'opera \"J\u00e9sus et la Samaritaine\". In seguito espose regolarmente sia al \"Salon\" di Parigi, sia a quello degli Artisti Francesi, dove ottenne una medaglia di bronzo nel 1872 e una d'argento nel 1883. Altra medaglia d'argento gli fu assegnata all'Expo 1889."}
{"id": "4724787", "revid": "599013", "url": "https://it.wikipedia.org/wiki?curid=4724787", "title": "Aeroporto di Oslo", "text": ""}
{"id": "4724788", "revid": "124487218", "url": "https://it.wikipedia.org/wiki?curid=4724788", "title": "Am I Not Your Girl?", "text": "Am I Not Your Girl? \u00e8 il terzo album della cantante irlandese Sin\u00e9ad O'Connor, pubblicato il 22 settembre 1992.\n\u00c8 una raccolta di cover, in particolare di jazz standard, dunque molto diverso rispetto a \"I Do Not Want What I Haven't Got\", il disco che aveva reso celebre la cantante due anni prima, e rispetto al quale ottiene un successo decisamente inferiore."}
{"id": "4724789", "revid": "184755", "url": "https://it.wikipedia.org/wiki?curid=4724789", "title": "Costante di Chaitin", "text": "La costante di Chaitin o numero di Chaitin (indicato con la lettera greca \u03a9) \u00e8 un numero reale che rappresenta la probabilit\u00e0 di terminazione di un programma costruito casualmente.\nIntrodotto da Gregory Chaitin, \u03a9 \u00e8 un numero normale e trascendente, ma non \u00e8 un numero computabile."}
{"id": "4724795", "revid": "1543377", "url": "https://it.wikipedia.org/wiki?curid=4724795", "title": "Argentina ai XIII Giochi olimpici invernali", "text": "L'Argentina partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 13 atleti impegnati in tre discipline."}
{"id": "4724796", "revid": "1543377", "url": "https://it.wikipedia.org/wiki?curid=4724796", "title": "Bolivia ai XIII Giochi olimpici invernali", "text": "La Bolivia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 3 atleti impegnati in una disciplina."}
{"id": "4724797", "revid": "62165998", "url": "https://it.wikipedia.org/wiki?curid=4724797", "title": "Aeroporto di Helsinki-Malmi", "text": ""}
{"id": "4724799", "revid": "1543377", "url": "https://it.wikipedia.org/wiki?curid=4724799", "title": "Canada ai XIII Giochi olimpici invernali", "text": "Il Canada partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 59 atleti impegnati in otto discipline."}
{"id": "4724800", "revid": "1543377", "url": "https://it.wikipedia.org/wiki?curid=4724800", "title": "Costa Rica ai XIII Giochi olimpici invernali", "text": "La Costa Rica partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 1 atleta impegnato in una disciplina."}
{"id": "4724802", "revid": "547034", "url": "https://it.wikipedia.org/wiki?curid=4724802", "title": "Stati Uniti d'America ai XIII Giochi olimpici invernali", "text": "Gli Stati Uniti d'America parteciparono ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 101 atleti impegnati in dieci discipline."}
{"id": "4724803", "revid": "1543377", "url": "https://it.wikipedia.org/wiki?curid=4724803", "title": "Cina ai XIII Giochi olimpici invernali", "text": "La Cina partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 24 atleti impegnati in cinque discipline."}
{"id": "4724805", "revid": "73843", "url": "https://it.wikipedia.org/wiki?curid=4724805", "title": "Giappone ai XIII Giochi olimpici invernali", "text": "Il Giappone partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 50 atleti impegnati in dieci discipline."}
{"id": "4724807", "revid": "73843", "url": "https://it.wikipedia.org/wiki?curid=4724807", "title": "Corea del Sud ai XIII Giochi olimpici invernali", "text": "La Corea del Sud partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 10 atleti impegnati in quattro discipline."}
{"id": "4724808", "revid": "1543377", "url": "https://it.wikipedia.org/wiki?curid=4724808", "title": "Libano ai XIII Giochi olimpici invernali", "text": "Il Libano partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 3 atleti impegnati in una disciplina."}
{"id": "4724812", "revid": "120049261", "url": "https://it.wikipedia.org/wiki?curid=4724812", "title": "Mongolia ai XIII Giochi olimpici invernali", "text": "La Mongolia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 3 atleti impegnati in due discipline."}
{"id": "4724813", "revid": "1543377", "url": "https://it.wikipedia.org/wiki?curid=4724813", "title": "Australia ai XIII Giochi olimpici invernali", "text": "L'Australia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 9 atleti impegnati in quattro discipline."}
{"id": "4724815", "revid": "287204", "url": "https://it.wikipedia.org/wiki?curid=4724815", "title": "Damiani (azienda)", "text": "Damiani S.p.A. \u00e8 una societ\u00e0 italiana che opera nei settori di gioielleria e orologeria di lusso: diversi marchi di gioielli sono controllati e distribuiti dal gruppo aziendale Damiani.\nDal 2007 al marzo 2019 \u00e8 stata quotata alla Borsa Italiana nell'indice FTSE Italia Small Cap.\nStoria.\nL'impresa \u00e8 fondata nel 1924 da Enrico Grassi Damiani a Valenza, quindi \u00e8 ampliata dal figlio Damiano che entra in azienda nel 1934: gi\u00e0 all'epoca clienti dei Damiani erano facoltosi imprenditori e nobili che ordinavano pezzi di lusso alquanto costosi; tale peculiarit\u00e0 del lusso \u00e8 quella che sempre distinguer\u00e0 i prodotti marchiati \"Damiani\".\nIl gruppo controlla il marchio omonimo (Haute Jewellery Damiani) e i marchi \"Salvini\" (acquisito negli anni ottanta), \"Alfieri &amp; St. John\", \"Bliss\" (acciaio fashion per attrarre i giovani, lanciato nel 2000), \"Calderoni\" (storico marchio milanese di alta gioielleria fondato nel 1840) e \"Rocca 1794\" (il controllo della catena di gioielleria e orologeria di alta gamma \u00e8 acquisito nel 2008).\nNel 1976 l'azienda ottiene il primo Diamonds International Awards, l'\"Oscar dei gioielli\", per il miglior design e la migliore creazione di un gioiello, Shark, un bracciale in oro giallo e platino illuminato da oltre 42 carati di diamanti bianchi. Negli anni Damiani lo otterr\u00e0 per altre 17 volte.\nNegli anni ottanta-novanta l'azienda si affida a campagne pubblicitarie ricorrendo a testimonial famosi: la prima \u00e8 Isabella Rossellini, quindi Brad Pitt, Gwyneth Paltrow, Chiara Mastroianni, Sophia Loren. Nel 1996 Damiano Damiani scompare vittima di un incidente stradale, l'azienda \u00e8 inizialmente guidata dalla moglie Gabriella e poi dai tre figli, Guido, Silvia e Giorgio.\nNel 2007 c'\u00e8 stata la quotazione in Borsa a 4 euro ad azione con un ricavo di 102 milioni. Ma gi\u00e0 l'anno dopo la quotazione era in forte calo.\nNel 2016 la diversificazione con la Venini di Venezia, celebre vetreria artistica dove sono esposti 45.000 disegni, 6.000 foto d'epoca e 4.000 opere d'arte. Nel 2018 la societ\u00e0 controlla 63 punti vendita diretti nel mondo e 16 negozi in franchising, ubicati nelle vie pi\u00f9 esclusive delle principali citt\u00e0.\nNel giugno 2018 J\u00e9rome Favier, ex Richemont, assume l'incarico di CEO.\nDelisting.\nNel gennaio 2019 l'azienda lancia un'OPA per il delisting dalla Borsa: dal debutto ha perso oltre il 75% del valore.\nNel marzo 2019 l'azienda torna ad essere di propriet\u00e0 della famiglia dopo aver superato il 96% di possesso delle azioni con un'offerta di 0,855 euro per azione ed il conseguente delisting dopo che l'offerente ha esercito il diritto d'acquisto.\nProdotti.\nGioielli.\nI gioielli prodotti sono: bracciali, anelli, fedi, solitari, gemelli da polso, fermacravatta, fermasoldi, portachiavi, ciondoli, collane, orecchini nonch\u00e9 altri monili e oggetti su ordinazione.\nOrologi.\nTra le collezioni prodotte, composte da numerosi modelli, alcune famose sono:"}
{"id": "4724816", "revid": "1543377", "url": "https://it.wikipedia.org/wiki?curid=4724816", "title": "Nuova Zelanda ai XIII Giochi olimpici invernali", "text": "La Nuova Zelanda partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 5 atleti impegnati in una disciplina."}
{"id": "4724817", "revid": "339392", "url": "https://it.wikipedia.org/wiki?curid=4724817", "title": "Aeroporto di New Delhi-Indira Gandhi", "text": ""}
{"id": "4724820", "revid": "339392", "url": "https://it.wikipedia.org/wiki?curid=4724820", "title": "Aeroporto di Nuova Delhi-Indira Gandhi", "text": ""}
{"id": "4724822", "revid": "339392", "url": "https://it.wikipedia.org/wiki?curid=4724822", "title": "Aeroporto di Nuova Delhi", "text": ""}
{"id": "4724823", "revid": "339392", "url": "https://it.wikipedia.org/wiki?curid=4724823", "title": "Aeroporto di New Delhi", "text": ""}
{"id": "4724827", "revid": "287204", "url": "https://it.wikipedia.org/wiki?curid=4724827", "title": "Tapio Poyhonen", "text": ""}
{"id": "4724831", "revid": "1305772", "url": "https://it.wikipedia.org/wiki?curid=4724831", "title": "Figlie di San Giuseppe (disambigua)", "text": "Nome di numerose congregazioni femminili:"}
{"id": "4724833", "revid": "1543377", "url": "https://it.wikipedia.org/wiki?curid=4724833", "title": "Andorra ai XIII Giochi olimpici invernali", "text": "Andorra partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 3 atleti impegnati in una disciplina."}
{"id": "4724834", "revid": "1873140", "url": "https://it.wikipedia.org/wiki?curid=4724834", "title": "Ospedale Amedeo di Savoia", "text": "L'ospedale Amedeo di Savoia, inaugurato nel gennaio 1900 come ospedale per malattie infettive in una zona circoscritta su tre lati dalla Dora Riparia, fa parte dei servizi ospedalieri gestiti dalla Azienda Sanitaria ASL Citt\u00e0 di Torino. \u00c8 situato nel quartiere San Donato al confine con Borgata Ceronda.\nIl comprensorio ospedaliero, strutturato secondo una disposizione a padiglioni separati, \u00e8 composto dall'ospedale Amedeo di Savoia, che \u00e8 il riferimento regionale per la diagnosi e la cura delle malattie infettive, e dal padiglione Birago di Vische, a cui fanno capo le attivit\u00e0 di medicina interna e geriatria.\nIl laboratorio di microbiologa e virologia \u00e8 centro di riferimento della Regione Piemonte per la sorveglianza virologica dell'influenza della rete InfluNet, registrato presso il Centro europeo di controllo delle malattie (ECDC) di Stoccolma nonch\u00e9 centro di riferimento per la diagnosi nella recente pandemia di COVID-19.\nIl laboratorio effettua test per la diagnosi e la gestione delle malattie infettive mediante tecniche di biologia molecolare di alta specializzazione. Il laboratorio si avvale delle tecniche pi\u00f9 avanzate della diagnostica molecolare, quali saggi quantitativi mediante real-time \"Polymerase Chain Reaction\", analisi di sequenza e studi mutazionali per la variabilit\u00e0 genetica dei virus e per la valutazione della resistenza ai farmaci.\nL'ospedale \u00e8 centro di insegnamento e ricovero della Clinica universitaria di malattie infettive dell'Universit\u00e0 di Torino, diretta dal prof. Giovanni Di Perri."}
{"id": "4724836", "revid": "1543377", "url": "https://it.wikipedia.org/wiki?curid=4724836", "title": "Austria ai XIII Giochi olimpici invernali", "text": "L'Austria partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 43 atleti impegnati in sei discipline."}
{"id": "4724838", "revid": "1543377", "url": "https://it.wikipedia.org/wiki?curid=4724838", "title": "Belgio ai XIII Giochi olimpici invernali", "text": "Il Belgio partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 2 atleti impegnati in una disciplina."}
{"id": "4724839", "revid": "1543377", "url": "https://it.wikipedia.org/wiki?curid=4724839", "title": "Bulgaria ai XIII Giochi olimpici invernali", "text": "La Bulgaria partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 8 atleti impegnati in tre discipline."}
{"id": "4724840", "revid": "506294", "url": "https://it.wikipedia.org/wiki?curid=4724840", "title": "K\u1e5b\u1e63\u1e47a Yajurveda", "text": ""}
{"id": "4724841", "revid": "506294", "url": "https://it.wikipedia.org/wiki?curid=4724841", "title": "\u015aukla Yajurveda", "text": ""}
{"id": "4724842", "revid": "120041708", "url": "https://it.wikipedia.org/wiki?curid=4724842", "title": "Cipro ai XIII Giochi olimpici invernali", "text": "Cipro partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 3 atleti impegnati in una disciplina."}
{"id": "4724844", "revid": "1543377", "url": "https://it.wikipedia.org/wiki?curid=4724844", "title": "Cecoslovacchia ai XIII Giochi olimpici invernali", "text": "La Cecoslovacchia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 41 atleti impegnati in sette discipline."}
{"id": "4724845", "revid": "1543377", "url": "https://it.wikipedia.org/wiki?curid=4724845", "title": "Finlandia ai XIII Giochi olimpici invernali", "text": "La Finlandia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 52 atleti impegnati in sette discipline."}
{"id": "4724846", "revid": "599013", "url": "https://it.wikipedia.org/wiki?curid=4724846", "title": "Joseph Delvecchio", "text": "Carriera.\nNazionale.\nHa collezionato una presenza con la propria Nazionale."}
{"id": "4724847", "revid": "1543377", "url": "https://it.wikipedia.org/wiki?curid=4724847", "title": "Francia ai XIII Giochi olimpici invernali", "text": "La Francia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 22 atleti impegnati in sei discipline."}
{"id": "4724849", "revid": "1543377", "url": "https://it.wikipedia.org/wiki?curid=4724849", "title": "Germania Est ai XIII Giochi olimpici invernali", "text": "La Germania Est partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 53 atleti impegnati in otto discipline."}
{"id": "4724853", "revid": "1543377", "url": "https://it.wikipedia.org/wiki?curid=4724853", "title": "Germania Ovest ai XIII Giochi olimpici invernali", "text": "La Germania Ovest partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 80 atleti impegnati in dieci discipline."}
{"id": "4724856", "revid": "599013", "url": "https://it.wikipedia.org/wiki?curid=4724856", "title": "Eug\u00e8ne Petel", "text": "Carriera.\nNazionale.\nHa collezionato una presenza con la propria Nazionale."}
{"id": "4724858", "revid": "1543377", "url": "https://it.wikipedia.org/wiki?curid=4724858", "title": "Gran Bretagna ai XIII Giochi olimpici invernali", "text": "La Gran Bretagna partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 48 atleti impegnati in sette discipline."}
{"id": "4724859", "revid": "1543377", "url": "https://it.wikipedia.org/wiki?curid=4724859", "title": "Grecia ai XIII Giochi olimpici invernali", "text": "La Grecia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 3 atleti impegnati in una disciplina."}
{"id": "4724862", "revid": "848247", "url": "https://it.wikipedia.org/wiki?curid=4724862", "title": "Ospedale Maria Vittoria", "text": "L'ospedale Maria Vittoria fa parte dei servizi ospedalieri gestiti dalla ex ASL TO2, ora ASL \"Citt\u00e0 di Torino\" dal 1 gennaio 2017.\nL'ospedale Maria Vittoria \u00e8 uno dei cinque ospedali generali di riferimento per l'area metropolitana di Torino e, come tale, sede di DEA - dipartimento di emergenza ed accettazione (pronto soccorso) nonch\u00e9 ospedale di riferimento per il Dipartimento materno-infantile per tutta l'area nord della citt\u00e0.\nPremiato dal 2007 al 2018 con 3 bollini rosa nell'ambito del progetto \"Ospedale Donna\" dell'Osservatorio nazionale sulla salute della donna (ONDa).\nStoria.\nLa costruzione dell'ospedale inizi\u00f2 nel 1883, su alcuni terreni donati da Giuseppe Berruti (Chivasso 1841 - Torino 1911), medico specialista in ostetricia e ginecologia, con lo scopo precipuo di edificare un ospedale per la cura delle donne e dei bambini, in una zona allora in rapida espansione come il borgo San Donato.\nIl progetto fu curato dall'ingegnere Giuseppe Bollati, il progettista di piazza Statuto, ed i lavori durarono due anni, con il contributo finanziario di varie famiglie nobili del torinese, della popolazione del borgo, anche attraverso l'indizione di lotterie e giochi a premio, del Comune di Torino nonch\u00e9 di casa Savoia.\nIl 1 agosto 1885 ci fu l'inaugurazione ufficiale ed all'inizio l'ospedale consisteva in tre padiglioni e dodici letti.\nNel 1886 l'ospedale venne eretto ad ente morale e l'anno successivo entrarono in funzione le sale operatorie dedicate all'ostetricia e ginecologia.\nNel 1889 venne edificato il padiglione di Pediatria, su progetto architettonico dell'ingegnere Pietro Fenoglio, mentre nel 1907 venne aperta una scuola per allieve Infermiere e nell'anno 1911 fu installato un impianto di radioscopia. \nNel 1920 poi venne istituita una scuola, con relativo convitto, di puericultura e nel 1924 venne aggiunta una divisione di chirurgia - ortopedia, la cui sala operatoria era ricoperta da una volta vetrata per consentire agli studenti di medicina di seguire direttamente gli interventi operatori, soluzione assolutamente originale per l'epoca.\nNel 1937 fu inaugurato un reparto specialistico per le malattie del ricambio, con particolare specializzazione per la diagnosi e cura del diabete.\nIl primario della divisione di ostetricia e ginecologia Guido Levi, fu allontanato dall'incarico nel 1938 a seguito della promulgazione delle leggi razziali, ma reintegrato nel suo incarico appena terminata la seconda guerra mondiale, incarico che mantenne poi sino al 1957.\nIn questo ospedale nacque e fu battezzato il milionesimo abitante di Torino nel febbraio 1961."}
{"id": "4724863", "revid": "599013", "url": "https://it.wikipedia.org/wiki?curid=4724863", "title": "Jerry Rhome", "text": "Carriera professionistica.\nDallas Cowboys.\nRhome fu scelto dai Dallas Cowboys nel quarto giro del Draft 1964 ma inizi\u00f2 la sua carriera professionistica solo nell'anno successivo. Malgrado fosse il terzo quarterback nelle gerarchie della squadra dietro Don Meredith e Craig Morton, ebbe la possibilit\u00e0 di disputare una gara come titolare quell'anno contro i Cleveland Browns (una sconfitta 23-17). Rimase una riserva nei Cowboys fino alla stagione 1969 quando, con l'arrivo di Roger Staubach, chiese ed ottenne di essere scambiato coi Cleveland Browns per una scelta del terzo giro del Draft NFL 1970.\nCleveland Browns.\nRohme fu la riserva di Bill Nelsen durante la stagione 1969 ma le informazioni che forn\u00ec sull'attacco dei Cowboys contribuirono a far vincere i Browns durante la scontro tra le due squadre nei playoff. La stagione successiva fu scambiato con gli Houston Oilers.\nHouston Oilers.\nRhome disput\u00f2 una sola stagione con gli Oilers, quella del 1970, giocando 13 partite con 5 touchdown e 8 intercetti subiti.\nLos Angeles Rams.\nL'ultima stagione della carriera, Rhome la pass\u00f2 nel 1971 con i Los Angeles Rams, scendendo in campo in tutte le 14 partite ma solo di rado come titolare."}
{"id": "4724864", "revid": "1543377", "url": "https://it.wikipedia.org/wiki?curid=4724864", "title": "Ungheria ai XIII Giochi olimpici invernali", "text": "L'Ungheria partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 2 atleti impegnati in una disciplina."}
{"id": "4724865", "revid": "1543377", "url": "https://it.wikipedia.org/wiki?curid=4724865", "title": "Islanda ai XIII Giochi olimpici invernali", "text": "L'Islanda partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 6 atleti impegnati in due discipline."}
{"id": "4724866", "revid": "729019", "url": "https://it.wikipedia.org/wiki?curid=4724866", "title": "Archibald Hunter", "text": "Si distinse partecipando come ufficiale subalterno alle spedizioni britanniche in Sudan organizzate per schiacciare la rivolta mahdista e divenne uno dei principali collaboratori del generale Horatio Kitchener.\nDurante la seconda guerra boera si dimostr\u00f2 uno dei pi\u00f9 capaci generali britannici; inizialmente diresse la difesa della citt\u00e0 di Ladysmith, come capo di stato maggiore del comandante della guarnigione, generale George Stuart White. Dopo la liberazione della citt\u00e0 partecip\u00f2, al comando di una divisione di fanteria, alla marcia su Pretoria e soprattutto diresse la riuscita campagna del bacino del Brandwater che port\u00f2 alla resa di gran parte dei \"commando\" boeri dello Stato Libero d'Orange.\nRientrato in patria nel 1901, continu\u00f2 una lunga carriera principalmente con funzioni di comando in India e svolse importanti compiti addestrativi durante la prima guerra mondiale.\nBiografia.\nIn servizio in Africa.\nOriginario della Scozia, figlio di un uomo d'affari trasferitosi a Londra e di Mary Jane Graham, Archibald Hunter decise di non continuare l'attivit\u00e0 del padre ed intraprese invece l'educazione militare a Glasgow e quindi all'Accademia militare di Sandhurst; a diciannove anni, nel 1875, venne assegnato con il grado di sottotenente al \"King's Own 4th Lancashire Regiment\".\nHunter inizi\u00f2 una rapida e brillante ascesa all'interno dell'esercito britannico partecipando in prevalenza alle numerose campagne africane; in particolare nel 1884 e 1885 prese parte alla spedizione del Nilo guidata dal generale Garnet Wolseley, organizzata per cercare di raggiungere Khartoum dove era assediata dai guerrieri del Mahdi la guarnigione del generale Charles George Gordon. La spedizione termin\u00f2 con un fallimento; i britannici arrivarono a Khartoum troppo tardi; il generale Gordon era gi\u00e0 stato ucciso e la citt\u00e0 era caduta.\nDurante la lunga guerra Mahdista Hunter fu costantemente in azione in prima linea; nel 1888 prese parte alla spedizione del generale Francis Grenfell e tenne il comando di una brigata nella battaglia di Suakin; durante questo scontro rimase ferito. In seguito venne nominato governatore della provincia di Dongola nel Sudan e nel 1895 comandante della cosiddetta \"Frontier Field Force\". Nel 1896 divenne uno dei principali collaboratori del generale Horatio Kitchener e partecip\u00f2 alla spedizione anglo-egiziana in Sudan che distrusse definitivamente il regno mahdista; i dervisci furono disfatti nella battaglia di Omdurman e il Sudan venne riconquistato. Hunter, promosso nel 1898 maggior generale, guid\u00f2 la divisione egiziana e nel 1899 divenne il governatore di Omdurman.\nLa grande guerra boera.\nAll'inizio della seconda guerra boera, Archibald Hunter era, con il grado di maggior generale, il capo di stato maggiore designato del I corpo d'armata del generale Redvers Buller che avrebbe dovuto, secondo i piani dello stato maggiore britannico, essere trasferito in Sudafrica per sferrare la grande offensiva decisiva contro le due Repubbliche. In realt\u00e0 invece Hunter venne inviato in avanscoperta, insieme ad altri ufficiali, nella colonia del Capo ancor prima dello scoppio della guerra per completare i preparativi militari sul posto e coordinare le prime misure di difesa; quindi egli venne assegnato allo stato maggiore del forza campale britannica gi\u00e0 schierata in Natal al comando del generale George Stuart White.\nHunter divenne il principale collaboratore del generale White durante la prima fase della seconda guerra boera e dovette prendere il controllo delle truppe che, dopo la sconfitta del cosiddetto \"luned\u00ec triste\" del 30 ottobre 1899, ripiegavano in disordine verso Ladysmith; insieme al colonnello Henry Rawlinson riusc\u00ec a controllare la situazione, raccogliere gli sbandati e riportare le truppe nella citt\u00e0 dove vennero circondate dalle colonne boere. Ebbe quindi inizio, il 2 novembre 1899, il lungo e sfibrante assedio di Ladysmith durante il quale Hunter svolse un compito decisivo per consolidare le difese e respingere gli assalti del nemico. L'8 dicembre 1899 il generale guid\u00f2 una riuscita incursione di truppe della guarnigione per distruggere due dei cannoni boeri che bersagliavano sistematicamente la citt\u00e0 assediata; l'azione ebbe pieno successo e gli uomini di Hunter misero fuori uso un obice da 4,5 pollici e uno dei temuti cannoni \"Long Tom\" Creusot da 155 mm posizionati sul cosiddetto \"colle dei cannoni\" nei pressi del Lombard's Kop.\nHunter ebbe un ruolo fondamentale soprattutto il 6 gennaio 1900 quando coordin\u00f2 con abilit\u00e0 la difesa della guarnigione di Ladysmith, riuscendo a respingere il pericoloso assalto generale boera per conquistare la citt\u00e0. Dopo aver resistito con successo per oltre tre mesi, Ladysmith venne infine liberata dalla forza campale del Natal del generale Buller il 28 febbraio 1900. Hunter venne altamente apprezzato per la sua condotta durante l'assedio e il feldmaresciallo Frederick Roberts gli assegn\u00f2 il comando della nuova 10\u00aa Divisione con il compito di trasferirsi con le sue forze sul fronte occidentale ed avanzare sul fianco sinistro dell'armata principale in marcia su Pretoria. Hunter si distinse durante la marcia su Pretoria; la sua divisione avanz\u00f2 oltre il fiume Vaal supportando l'offensiva del feldmaresciallo Roberts e consentendo al distaccamento del colonnello Mahan di raggiungere e sbloccare la guarnigione di Mafeking che era assediata dal mese di ottobre 1899.\nNel giugno 1900, dopo la caduta di Pretoria, Hunter, promosso tenente generale, ricevette il comando delle principali forze mobili del corpo di spedizione britannico in sostituzione del generale Ian Hamilton, rimasto ferito dopo una caduta da cavallo. Il compito assegnato al generale era particolarmente impegnativo; con due brigate di fanteria e due brigate di truppe montate, avrebbe dovuto effettuare una vasta manovra di rastrellamento nel territorio nord-orientale dello Stato Libero d'Orange per cercare di bloccare e costringere alla resa le superstiti truppe boere ancora attive che nei mesi precedenti avevano effettuato, sotto la guida di capi abili come il generale Christiaan De Wet, numerosi attacchi alle retrovie britanniche.\nHunter diresse con competenza la manovra convergente delle sue forze divise in quattro colonne separate e riusc\u00ec a bloccare gran parte delle forze boere nel bacino del fiume Brandwater; anche se alcuni \"commando\" guidati dai generali De Wet e Olivier sfuggirono dalla trappola prima dello sbarramento dei passi sulle colline montuose che davano accesso al bacino, i britannici poterono chiudere i varchi entro la fine del mese di luglio. I generali Prinsloo e Roux preferirono arrendersi con le loro truppe dopo aver opposto una debole resistenza iniziale sui valichi. Hunter cattur\u00f2 oltre 4.000 boeri e ottenne, dal punto di vista dei risultati, la pi\u00f9 brillante e meno costosa vittoria britannica dell'intera guerra.\nSubito dopo questo notevole successo il generale ritorn\u00f2 a nord del Vaal con parte delle sue forze per contribuire alla difficile manovra per bloccare i \"commando\" del generale De Wet che si erano rifugiati nel Transvaal occidentale, ma la caccia, coordinata dal generale Horatio Kitchener, non ebbe successo e i boeri riuscirono a sfuggire alla met\u00e0 del mese di agosto 1900.\nUltimi anni.\nAlla fine del 1900 Hunter termin\u00f2 il suo incarico di comando in Sudafrica e venne richiamato in patria dove venne invitato a far parte della missione diplomatica speciale costituita per annunciare ufficialmente l'ascesa al trono del nuovo re Edoardo VII ai monarchi di Danimarca, Svezia, dell'Impero russo, dell'Impero tedesco e della Sassonia.\nNel maggio 1901 Hunter assunse il comando dello \"Scottish Command\" e quindi nel 1903 venne trasferito in India dove divenne prima il comandante in capo del \"Bombay Command\" e quindi nel 1907 assunse la guida del \"Southern Command\". Ritornato in Europa, venne nominato dal 1910 al 1913 Governatore di Gibilterra e nel 1914 dopo l'inizio della prima guerra mondiale prese il comando della 13\u00aa Divisione dell'esercito britannico. Durante la Grande Guerra Archibald Hunter non ricevette un incarico operativo sul campo ma venne assegnato al comando del \"Aldershot Training Center\" e poi alla direzione del \"Aldershot Command\" dove svolse l'importante incarico di addestrare e preparare le nuove divisioni britanniche destinate ad essere impegnate sui fronti di guerra. Hunter si ritir\u00f2 dall'esercito nel 1918 e venne eletto nello stesso anno al Parlamento nella coalizione conservatrice."}
{"id": "4724867", "revid": "599013", "url": "https://it.wikipedia.org/wiki?curid=4724867", "title": "Georges G\u00e9ronimi", "text": "Carriera.\nNazionale.\nHa collezionato una presenza con la propria Nazionale."}
{"id": "4724868", "revid": "1543377", "url": "https://it.wikipedia.org/wiki?curid=4724868", "title": "Jugoslavia ai XIII Giochi olimpici invernali", "text": "La Jugoslavia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 15 atleti impegnati in cinque discipline."}
{"id": "4724869", "revid": "62004", "url": "https://it.wikipedia.org/wiki?curid=4724869", "title": "Parigi-Tours Espoirs 2013", "text": "Il Parigi-Tours Espoirs 2013, settantunesima edizione della corsa e valida come evento dell'UCI Europe Tour 2013 categoria 1.2, riservata agli Under 23, si svolse il 13 ottobre 2013 su un percorso di 185\u00a0km. Fu vinta dal francese Flavien Dassonville che giunse al traguardo con il tempo di 4h11'27\", alla media di 44,14\u00a0km/h.\nAl traguardo 153 ciclilsti portarono a termine la gara."}
{"id": "4724871", "revid": "122979750", "url": "https://it.wikipedia.org/wiki?curid=4724871", "title": "Liechtenstein ai XIII Giochi olimpici invernali", "text": "Il Liechtenstein partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 7 atleti impegnati in due discipline."}
{"id": "4724872", "revid": "287204", "url": "https://it.wikipedia.org/wiki?curid=4724872", "title": "Georges Geronimi", "text": ""}
{"id": "4724877", "revid": "1543377", "url": "https://it.wikipedia.org/wiki?curid=4724877", "title": "Paesi Bassi ai XIII Giochi olimpici invernali", "text": "I Paesi Bassi parteciparono ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 29 atleti impegnati in due discipline."}
{"id": "4724880", "revid": "1305772", "url": "https://it.wikipedia.org/wiki?curid=4724880", "title": "Palazzo Valmarana (disambigua)", "text": ""}
{"id": "4724881", "revid": "1543377", "url": "https://it.wikipedia.org/wiki?curid=4724881", "title": "Polonia ai XIII Giochi olimpici invernali", "text": "La Polonia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 30 atleti impegnati in cinque discipline."}
{"id": "4724882", "revid": "1821847", "url": "https://it.wikipedia.org/wiki?curid=4724882", "title": "Marzio Mastrilli", "text": "Ministro plenipotenziario del Regno di Napoli a Vienna dal 1786, partecip\u00f2 alla redazione del trattato di Campoformio. Ministro della Marina dal 1798, nel 1805 concluse un accordo di neutralit\u00e0 con Napoleone Bonaparte a Parigi.\nMinistro degli Esteri di Giuseppe Bonaparte dopo l'annullamento dell'accordo (1806), durante la Restaurazione divenne una figura di secondo piano.\nDurante i moti rivoluzionari del 1820 fece parte del governo rivoluzionario e fu nuovamente ministro degli Esteri, per poi ritirarsi definitivamente a vita privata.\nMassone, fu membro dell'aristocratica Loggia \"Della Vittoria\" di Napoli nel 1782-1784 e nel 1813 fu dignitario del Grande Oriente di Napoli. Nel novembre 1777 divent\u00f2 membro del Capitolo dell'Aquila della Stretta Osservanza Templare, col nome d'ordine di \"Ab ave paradisiaca\".\nMorto a Napoli il 4 febbraio 1833 nel suo palazzo di Strada S. Maria in Portico, gi\u00e0 vedovo di Maddalena Mastrilli, in prime nozze, e di Maria Luisa Colonna, in seconde nozze."}
{"id": "4724888", "revid": "1543377", "url": "https://it.wikipedia.org/wiki?curid=4724888", "title": "Romania ai XIII Giochi olimpici invernali", "text": "La Romania partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 35 atleti impegnati in quattro discipline."}
{"id": "4724891", "revid": "54354", "url": "https://it.wikipedia.org/wiki?curid=4724891", "title": "Sybil (nome)", "text": ""}
{"id": "4724892", "revid": "1543377", "url": "https://it.wikipedia.org/wiki?curid=4724892", "title": "Spagna ai XIII Giochi olimpici invernali", "text": "La Spagna partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 8 atleti impegnati in tre discipline."}
{"id": "4724895", "revid": "122491389", "url": "https://it.wikipedia.org/wiki?curid=4724895", "title": "Ospedale San Giovanni Bosco", "text": "L'ospedale San Giovanni Bosco fa parte dei servizi ospedalieri gestiti dalla ex-ASL TO2, ora ASL Citt\u00e0 di Torino .\nL'ospedale San Giovanni Bosco \u00e8 il pi\u00f9 grande ospedale della zona nord di Torino, nato su un progetto approvato nel 1955 dal Consiglio comunale della citt\u00e0 ed inaugurato nel 1961.\nL'ospedale \u00e8 uno dei cinque ospedali generali di riferimento per l'area metropolitana di Torino e, come tale, sede di DEA - Dipartimento di emergenza ed accettazione (pronto soccorso).\nIn seguito alla rimodulazione della rete emergenza urgenza prevista dalla Regione Piemonte l\u2019ospedale \u00e8 stato identificato come ospedale principale (HUB) dell\u2019area nord della citt\u00e0 di Torino e per gli abitanti delle aree confinanti e sede di DEA di II\u00b0 Livello e riferimento per l\u2019assistenza di maggior complessit\u00e0.\nStruttura.\nLe strutture attualmente presenti all\u2019interno dell\u2019ospedale sono : "}
{"id": "4724897", "revid": "1543377", "url": "https://it.wikipedia.org/wiki?curid=4724897", "title": "Svezia ai XIII Giochi olimpici invernali", "text": "La Svezia partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 61 atleti impegnati in nove discipline."}
{"id": "4724899", "revid": "1543377", "url": "https://it.wikipedia.org/wiki?curid=4724899", "title": "Svizzera ai XIII Giochi olimpici invernali", "text": "La Svizzera partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 44 atleti impegnati in nove discipline."}
{"id": "4724901", "revid": "1543377", "url": "https://it.wikipedia.org/wiki?curid=4724901", "title": "Unione Sovietica ai XIII Giochi olimpici invernali", "text": "L'Unione Sovietica partecip\u00f2 ai XIII Giochi olimpici invernali, svoltisi a Lake Placid, Stati Uniti, dal 14 al 23 febbraio 1980, con una delegazione di 86 atleti impegnati in nove discipline."}
{"id": "4724906", "revid": "533647", "url": "https://it.wikipedia.org/wiki?curid=4724906", "title": "J\u00e1nos Vit\u00e9z", "text": "Biografia.\nPrecettore di L\u00e1szl\u00f3 Hunyadi, fu notaio regio dal 1443 e vescovo di Gran Varadino dei Latini nel 1445. Dopo l'elezione a re di Mattia Corvino ne divenne cancelliere.\nNominato nel 1465 arcivescovo di Strigonio, vi fond\u00f2 una grande biblioteca.\nFu zio dell'umanista Janus Pannonius.\nPapa Paolo II lo aveva creato cardinale \"in pectore\" in un concistoro segreto avvenuto all'inizio del 1471 insieme ad altri tre vescovi, ma la morte del Pontefice sopraggiunse il 26 luglio dello stesso anno, e non ebbe il tempo di pubblicare i porporati.\nMor\u00ec cardinale nel 1472."}
{"id": "4724910", "revid": "62167496", "url": "https://it.wikipedia.org/wiki?curid=4724910", "title": "Basso ostinato", "text": ""}
{"id": "4724912", "revid": "1543377", "url": "https://it.wikipedia.org/wiki?curid=4724912", "title": "Nationale Sluitingsprijs 2013", "text": "La Nationale Sluitingsprijs 2013, ottantesima edizione della corsa e valida come evento dell'UCI Europe Tour 2013 categoria 1.1, si svolse il 15 ottobre 2013, su un percorso di 183,6\u00a0km. Fu vinta dal belga Jens Debusschere, al traguardo con il tempo di 4h02'08\" alla media di 45,49\u00a0km/h.\nAl traguardo di Putte 114 ciclisti portarono a termine il percorso."}
{"id": "4724913", "revid": "288300", "url": "https://it.wikipedia.org/wiki?curid=4724913", "title": "Marc Bertr\u00e1n Vilanova", "text": ""}
{"id": "4724915", "revid": "117859432", "url": "https://it.wikipedia.org/wiki?curid=4724915", "title": "Swing state", "text": "Nel sistema politico degli Stati Uniti d'America, uno swing state (Stato in bilico, o altalenante), anche detto battleground state (Stato in disputa, o conteso), purple state (Stato viola), o anche Stato chiave e Stato indeciso, \u00e8 uno Stato federato nel quale nessun candidato o partito ha un sostegno storico tale da assicurare i punti dello\nStato stesso nel collegio elettorale. Tali Stati sono oggetto di attenzione di entrambi i principali partiti delle elezioni, dato che vincere in questi Stati \u00e8 la migliore opportunit\u00e0 per un partito di ottenere i voti del collegio. I \"non-swing states\", gli Stati non in bilico, sono talvolta chiamati \"safe states\", Stati sicuri, dato che un candidato gode di un supporto sufficiente tale da poterlo considerare gi\u00e0 vincitore nello Stato.\nOrigine degli \"swing states\".\nNelle elezioni presidenziali statunitensi, il sistema dei collegi elettorali permette a ogni Stato di decidere il metodo con cui indica gli elettori. Dato che nella maggior parte degli Stati i parlamenti vogliono incrementare il potere di voto della maggioranza, tutti gli Stati tranne il Maine e il Nebraska (spiegazione pi\u00f9 sotto) utilizzano un sistema di \"winner-takes-all\" (chi vince prende tutto) con cui il candidato che ottiene il maggior numero di voti popolari in uno Stato vince tutti i voti del Collegio Elettorale di quello Stato. In questo modo, i candidati presidenziali non hanno incentivi a spendere tempo e risorse in Stati in cui \u00e8 gi\u00e0 molto probabile che vincano o perdano l'elezione con un margine considerevole.\nDato che la campagna nazionale \u00e8 interessata ai voti elettorali, piuttosto che al voto popolare nazionale, essa tende a ignorare gli Stati in cui crede di poter vincere facilmente. Dato che gli Stati sicuri verranno vinti anche senza una campagna eccessiva, ogni sforzo speso in questi Stati sar\u00e0 essenzialmente sprecato. Una logica simile indica che la campagna eviter\u00e0 di spendere troppi sforzi negli Stati in cui \u00e8 gi\u00e0 quasi certa la sconfitta.\nAd esempio, un candidato del Partito Repubblicano pu\u00f2 aspettarsi di vincere facilmente in molti Stati del cosiddetto Profondo sud, come Texas, Mississippi, Alabama e Carolina del Sud, che storicamente hanno una forte cultura conservatrice, molto religiosa, ed hanno una storia recente di voto per il partito repubblicano. Il candidato potrebbe attendersi di vincere anche Stati come Wyoming, Utah, Idaho e Nebraska, che condividono valori conservatori ma hanno una pi\u00f9 lunga storia di voto per i repubblicani. D'altra parte, lo stesso candidato si aspetter\u00e0 di perdere in Stati come California, Vermont, Massachusetts, Oregon, Hawaii, Connecticut, Illinois, Rhode Island e New York, tradizionalmente \"dem\", a prescindere da quanta campagna elettorale viene effettuata in tali Stati. I soli Stati in cui la campagna mirer\u00e0 a spendere risorse, tempo ed energia sono quelli in cui ciascuno dei due candidati potrebbe vincere, ovvero gli Stati altalenanti.\nIn Maine e Nebraska l'assegnazione dei voti avviene parallelamente a quella per il Senato e la Camera dei Rappresentanti. Due voti elettorali vanno al candidato che ottiene la maggioranza di voti nello Stato, e che ottiene un voto elettorale addizionale per ogni distretto congressuale in cui ottiene la maggioranza. Entrambi questi Stati hanno pochi voti elettorali (per le elezioni del 2016 il Maine ne aveva 4 e il Nebraska 5; il minimo \u00e8 3) e non sono di solito considerati in bilico: il Maine \u00e8 generalmente considerato democratico e il Nebraska \u00e8 tipicamente repubblicano. Nonostante le diverse regole, solo due volte questi due Stati hanno diviso i loro voti elettorali: il Nebraska nel 2008 ha dato 4 voti al repubblicano John McCain e uno al democratico Barack Obama (che ha vinto il Maine), mentre nel 2016 i voti del suddetto Stato si sono divisi tra Hillary Clinton (3) e Donald Trump (1).\nNelle elezioni del 2004 il Colorado ha votato l'emendamento 36, un'iniziativa che avrebbe assegnato i voti elettorali dello Stato in proporzione al voto popolare dello Stato. L'iniziativa avrebbe dovuto entrare subito in vigore, applicandosi alla selezione degli elettori delle stesse elezioni del 2004, ma in seguito l'iniziativa fall\u00ec e il Colorado rimase col sistema presente in 48 altri Stati, quello del \"chi vince prende tutto\" di cui sopra.\nDeterminazione degli Stati in bilico.\nL\"'Oregon Daily Emerald\" cit\u00f2 il professore di scienze politiche dell'Universit\u00e0 dell'Oregon Joel Bloom che menzionava tre fattori nell'identificazione di uno Stato come in bilico: \u00abl'esame dei sondaggi a livello di singolo Stato, i numeri di affiliazione ai partiti politici e i risultati delle precedenti elezioni.\u00bb L'articolo cita anche Leighton Woodhouse, codirettore di \"Driving Votes\", che sostiene che vi sia un'uniformit\u00e0 di visione in circa il 75% degli Stati tipicamente definiti in bilico.\nNel dicembre 2008, Sean Quinn di FiveThirtyEight.com fece un esame statistico negli otto Stati delle Montagne Rocciose, e dei loro cambiamenti nel voto tra il 2004 e il 2008, concludendo che erano la \"nuova\" regione in bilico (\"swing region\") degli Stati Uniti.\nGli Stati in cui l'elezione ha un risultato di quasi parit\u00e0 sono poco utili in caso di elezioni in cui il risultato nazionale \u00e8 palesemente a favore di uno dei candidati. Invece, gli Stati che votano in maniera simile alle proporzioni del voto nazionale possono essere pi\u00f9 utili. Ad esempio, gli Stati \"in parit\u00e0\" alle elezioni del 1984 furono Minnesota e Massachusetts; tuttavia, una strategia elettorale centrata su di loro sarebbe probabilmente stata inutile a livello di collegio elettorale, in quanto anche se il candidato democratico Walter Mondale avesse vinto il Massachusetts, avrebbe comunque perso le elezioni. Invece, lo Stato che si rivel\u00f2 decisivo per la vittoria del Presidente Ronald Reagan fu il Michigan: Reagan vinse il Michigan per 19 punti percentuali, in maniera abbastanza simile al voto nazionale, vinto del 18,2%. Il Michigan sarebbe Stato pi\u00f9 rilevante per le elezioni se le elezioni del 1984 fossero state pi\u00f9 bilanciate a livello nazionale. In maniera simile, la vittoria di misura del senatore Barack Obama in Indiana nel 2008 avrebbe gonfiato l'importanza dell'Indiana come \"swing state\". Obama perse in Indiana nel 2012, ma fu tuttavia rieletto.\nNel 2012, le elezioni degli Stati della Carolina del Nord, Florida, Ohio e Virginia furono decise da un margine inferiore al 5%. Invece, il Colorado fu il punto critico della vittoria del 2012, come anche lo fu nel 2008: il Colorado vot\u00f2 per Obama con un margine del 5,4%, vicino al margine nazionale di Obama del 3,9%. La Pennsylvania, il New Hampshire e l'Iowa ebbero tutti margini comparabili al Colorado, e furono pesantemente oggetto di attenzioni da parte dei candidati.\nAltalenanza storica.\nGli Stati altalenanti dell'Ohio, Connecticut, Indiana, New Jersey e New York furono fondamentali nel risultato delle elezioni del 1888. Similmente, Illinois e Texas furono gli Stati chiave per l'elezione del 1960. Florida e New Hampshire furono invece fondamentali alle elezioni del 2000, e l'Ohio fu di nuovo uno Stato chiave nel 2004. L'Ohio si \u00e8 guadagnato la reputazione di altalenante a partire dagli anni ottanta, e dal 1960 al 2016 incluso ha sempre votato per il candidato che ha poi vinto le elezioni.\nCritiche e proposte di riforma.\nLe persone a favore del voto nazionale popolare come metodo di elezione del Presidente sostengono che il sistema elettorale dia agli Stati altalenanti troppo potere nella determinazione del risultato di una elezione, e pertanto ricevono una sproporzionata attenzione da parte dei candidati, oltre che di fondi per la campagna elettorale. Anche se un emendamento costituzionale sarebbe la forma pi\u00f9 semplice per cambiare le norme, la difficolt\u00e0 del compito ha portato ad una proposta per far entrare gli Stati nel cosiddetto \"National Popular Vote Interstate Compact\" (Accordo interstatale di voto nazionale popolare), che assegnerebbe i membri del Collegio Elettorale in maniera proporzionale al voto nazionale. La riforma \u00e8 fortemente dibattuta nelle assemblee degli Stati, poich\u00e9 cambierebbe di fatto la natura dell'elezione."}
{"id": "4724918", "revid": "819238", "url": "https://it.wikipedia.org/wiki?curid=4724918", "title": "Stazione di San Remo (vecchia)", "text": ""}
{"id": "4724921", "revid": "599013", "url": "https://it.wikipedia.org/wiki?curid=4724921", "title": "Francis Vial", "text": "Carriera.\nNazionale.\nHa collezionato una presenza con la propria Nazionale."}
{"id": "4724925", "revid": "606039", "url": "https://it.wikipedia.org/wiki?curid=4724925", "title": "Winfrenatia", "text": ""}
{"id": "4724926", "revid": "463686", "url": "https://it.wikipedia.org/wiki?curid=4724926", "title": "4M", "text": ""}
{"id": "4724928", "revid": "599013", "url": "https://it.wikipedia.org/wiki?curid=4724928", "title": "Fernand Faroux", "text": "Carriera.\nNazionale.\nHa collezionato una presenza con la propria Nazionale."}
{"id": "4724931", "revid": "309289", "url": "https://it.wikipedia.org/wiki?curid=4724931", "title": "Capo Aniva", "text": "Capo Aniva (, in giapponese \u4e2d\u77e5\u5e8a\u5cac, Capo Shiretoko) si trova all'estremit\u00e0 della penisola Tonino-Anivskij (\u043f\u043e\u043b\u0443\u043e\u0441\u0442\u0440\u043e\u0432 \u0422\u043e\u043d\u0438\u043d\u043e-\u0410\u043d\u0438\u0432\u0441\u043a\u0438\u0439, \"poluostrov Tonino-Anivskij\") nella parte sud-orientale dell'isola di Sachalin e si affaccia sul mare di Ochotsk.\nIn una mappa italiana del 1682 di Giacomo Cantelli (1643-1695) \u00e8 segnato con il nome di capo di Aniwa. Nel 1939 vi \u00e8 stato eretto un faro che ha un'altezza di 31\u00a0m."}
{"id": "4724932", "revid": "1310927", "url": "https://it.wikipedia.org/wiki?curid=4724932", "title": "Ion Echaide", "text": "Carriera.\nHa preso parte a diverse edizioni della \"Liga\" con la maglia dell'Osasuna."}
{"id": "4724935", "revid": "287204", "url": "https://it.wikipedia.org/wiki?curid=4724935", "title": "August von Kaulbach", "text": "Biografia.\nEra figlio di un pittore di argomento storico, Friedrich Kaulbach e pronipote di Wilhelm von Kaulbach. Studi\u00f2 all'Accademia reale di belle arti di Norimberga con August von Kreling, suo parente per matrimonio, e con Karl Raupp. Si trasfer\u00ec a Monaco di Baviera nel 1871 e fece poi parte di un gruppo che si defin\u00ec \"i principi della pittura monacense\", con Franz von Lenbach e Franz von Stuck. Inizi\u00f2 una carriera di ritrattista e divenne uno dei meglio pagati in questo settore in tutto l'Impero tedesco. Dipinse ritratti della pi\u00f9 rilevante clientela mondana dell'epoca, sia tedesca che statunitense.\nLa sua tela \"Kinderkarneval\" (\"I bambini a carnevale\") del 1888 \u00e8 la sua opera pi\u00f9 famosa. Rappresenta i cinque bambini della famiglia Pringsheim in costume di Pierrot e Katia Pringsheim, futura sposa di Thomas Mann. Il famoso scrittore ne aveva una riproduzione in camera sua. Il suo dipinto allegorico \"Germania\", realizzato nel 1914, \u00e8 famoso anche come ultimo testimone di un'epoca passata. \nKaulbach fece diversi viaggi a Parigi e venne poi nominato direttore dell'Accademia delle belle arti di Monaco di Baviera nel 1886 e fu membro dell'Accademia delle arti di Berlino.\nSua figlia Hedda spos\u00f2 lo scultore Toni Stadler e l'altra figlia Mathilde fu sposata in seconde nozze da Max Beckmann."}
{"id": "4724936", "revid": "288300", "url": "https://it.wikipedia.org/wiki?curid=4724936", "title": "Francisco Pu\u00f1al Mart\u00ednez", "text": ""}
{"id": "4724937", "revid": "767487", "url": "https://it.wikipedia.org/wiki?curid=4724937", "title": "\u00c9mile Fi\u00e9vet", "text": "Carriera.\nClub.\nCon l'Olympique Pantin segn\u00f2 la prima rete della storia di una finale di Coppa di Francia. Apr\u00ec infatti le marcature di Olympique Pantin-Olympique Lione, ultimo atto della prima edizione della manifestazione. Segn\u00f2 poi un'altra rete e l'incontro fin\u00ec 3-0 per i suoi, che si aggiudicarono cos\u00ec la prima edizione del trofeo. L'anno seguente arriv\u00f2 nuovamente in finale, perdendo questa volta per 3-2 contro il CASG Parigi.\nNazionale.\nHa collezionato una presenza con la propria nazionale."}
{"id": "4724942", "revid": "1310927", "url": "https://it.wikipedia.org/wiki?curid=4724942", "title": "Eneko Satr\u00fastegui", "text": "Carriera.\nNella stagione 2011-2012 ha giocato 10 partite in Primera Divisi\u00f3n con la maglia dell'Osasuna."}
{"id": "4724946", "revid": "287204", "url": "https://it.wikipedia.org/wiki?curid=4724946", "title": "Eneko Satrustegui", "text": ""}
{"id": "4724947", "revid": "22475", "url": "https://it.wikipedia.org/wiki?curid=4724947", "title": "Inghilterra-Ungheria 3-6", "text": "Inghilterra-Ungheria 3-6 \u00e8 stata una partita amichevole di calcio, disputata a Wembley il 25 novembre 1953, tra le Nazionali di e , allora campione olimpica e imbattuta da 24 incontri. L'incontro \u00e8 anche conosciuto come \"Match of the Century\" (dall'inglese: \"partita del secolo\").\nLa gara \u00e8 passata alla storia per il successo ungherese, col risultato di 6-3, che dimostr\u00f2 la superiorit\u00e0 tecnica e tattica dei magiari.\nLa situazione prima dell'incontro.\nFino ad allora, l'Inghilterra era stata battuta tra le mura amiche da selezioni straniere (escluse e , facenti parte della Gran Bretagna) in una sola occasione: nel 1949, per mano dell'. All'epoca la Football Association era nota per l'atteggiamento di superiorit\u00e0 che lasciava trasparire: gli inglesi si ritenevano, in quanto inventori del calcio, tatticamente superiori a tutti, mentre metodi di allenamento e schemi di gioco di derivazione straniera venivano ignorati. I \"Tre Leoni\" scendevano spesso in campo con il sistema (o WM), un modulo ormai obsoleto: per giunta, l'allenatore Walter Winterbottom era alla sua prima esperienza professionistica.\nDal canto suo, l'Ungheria era soprannominata squadra d'oro per lo spettacolo che era solita offrire: la squadra era nata da un progetto del commissario tecnico Guszt\u00e1v Sebes, desideroso di promuovere tale sport in uno Stato comunista. Le caratteristiche del gioco magiaro erano, almeno in parte, assimilabili a quello che sar\u00e0 il calcio totale ed improntate ad un gioco offensivo: il ruolo del cosiddetto \"centravanti di manovra\" (o \"arretrato\") era ricoperto da N\u00e1ndor Hidegkuti. Dal WM erano passati all': ali molto larghe e profonde per aiutare la transizione offensiva, punta centrale ad operare da trequartista cos\u00ec da lasciare spazio di inserimento ai due attaccanti mobili.\nDescrizione della partita.\nIl match \u00e8 stato giocato il 25 novembre 1953 a Wembley, di fronte a circa spettatori (all'epoca fu un record per la nazionale inglese). Gli inglesi schieravano il consueto modulo 3-2-2-3 e potevano contare su giocatori del calibro di Stanley Matthews, Stan Mortensen, il portiere Gil Merrick, il futuro selezionatore Alf Ramsey ed il capitano Billy Wright, che era ampiamente considerato come uno dei migliori difensori al mondo.D'altra parte gli ungheresi puntavano sul loro innovativo modulo 3-2-3-2, creato proprio dal commissario tecnico Guszt\u00e1v Sebes: schieravano giocatori come Gyula Grosics tra i pali, Mih\u00e1ly Lantos e Gyula L\u00f3r\u00e1nt in difesa, J\u00f3zsef Bozsik a centrocampo, N\u00e1ndor Hidegkuti libero di muoversi fra trequarti ed attacco e due sole punte (solitamente le squadre ne utilizzavano almeno tre) Ferenc Pusk\u00e1s e S\u00e1ndor Kocsis, che sfruttavano la profondit\u00e0 fornita dalle ali Zolt\u00e1n Czibor e L\u00e1szl\u00f3 Budai.\nPrimo tempo.\nL' pass\u00f2 subito in vantaggio al primo minuto con una rete di Hidegkuti che trafisse con facilit\u00e0 Merrick. Fin dall'inizio dell'incontro fu evidente come gli ungheresi sovrastavano in tecnica il modulo degli inglesi, e come superavano con facilit\u00e0 la loro difesa. I britannici erano in difficolt\u00e0 specialmente a centrocampo, dove Johnston non riusciva a contrastare in nessun modo gli avversari, liberi di vagare per il campo. La posizione molto arretrata del mediano Zakari\u00e1s fungeva da frangiflutti per la difesa magiara ed impediva i rifornimenti per gli avanti di casa. L', dotata di grande carattere e forza fisica, riusc\u00ec comunque a produrre alcune buone azioni offensive e Mortensen lanci\u00f2 a rete Sewell, che al quindicesimo batt\u00e9 Grosics per il pareggio.\nTuttavia l\"'Aranycsapat\" (ungherese: \"squadra d'oro\") si dimostr\u00f2 molto aggressiva e spregiudicata. Poco dopo (al 20') riusc\u00ec a segnare il gol del nuovo vantaggio, ancora una volta con Hidegkuti: il numero 9, libero di svariare tra il centrocampo e la difesa avversaria, si trovava spesso nelle condizioni di battere a rete indisturbato. I magiari non si fermarono e marcarono anche il terzo gol, stavolta con Pusk\u00e1s. L'azione che port\u00f2 a questa rete fu memorabile: l'attaccante ungherese salt\u00f2 il capitano inglese Wright utilizzando un \"drag-back\", ovvero facendo scivolare il pallone all'indietro con la suola, per poi beffare il portiere inglese con un tiro a incrociare imparabile. Al 27' Pusk\u00e1s mise a referto il quarto gol, deviando una punizione di Bozsik: dopo meno di mezz'ora, i padroni di casa si trovavano sotto di tre reti, impotenti davanti all'organizzazione magiara. Al termine della prima frazione l'Inghilterra si scosse: prima and\u00f2 a sfiorare la rete per accorciare lo svantaggio con un tiro di Robb respinto da Grosics, poi trafisse l'estremo difensore ospite con Mortensen. Si and\u00f2 al riposo sul 2-4.\nSecondo tempo.\nIl secondo tempo ricalc\u00f2 la falsa riga del primo: completo dominio ungherese sia tecnico che tattico, con gli inglesi disposti in campo disordinatamente. Bozsik al cinquantesimo minuto segn\u00f2 il gol del 2-5; passarono tre minuti e Hidegkuti complet\u00f2 la sua tripletta personale con un tiro al volo. Il punteggio non ammetteva repliche: 2-6 e ancora 35 minuti da giocare. Al 58', l' riusc\u00ec ad alleggerire il parziale con un gol di Ramsey su calcio di rigore causato da un fallo di Grosics su Robb. Per il resto dell'incontro l' mantenne il controllo totale, chiudendo con 35 tiri in porta contro i soli cinque della squadra avversaria: il punteggio andava stretto ai vincitori.Decisivi furono la freschezza atletica magiara, cos\u00ec come la qualit\u00e0 delle azioni e le individualit\u00e0 (su tutti Hidegkuti e il capitano Pusk\u00e1s).\nTabellino.\nNon c'\u00e8 uniformit\u00e0 tra le fonti riguardo ai minuti dei gol e della sostituzione.\nLe conseguenze.\nLa vittoria magiara and\u00f2 ben oltre il successo sul rettangolo verde: con questo exploit gli ungheresi divennero i primi europei ad espugnare Wembley (fino ad allora, mai violato da formazioni del Vecchio Continente, ma solo dalle \"Home Nations\" britanniche e quattro anni prima dall'). La debacle inglese ebbe ripercussioni anche sull'opinione pubblica: il mito della superiorit\u00e0 calcistica d'oltremanica fu frustrata dal gioco di Sebes e il suo undici. Addirittura, sei tra i calciatori inglesi scesi in campo non vennero pi\u00f9 convocati in nazionale.Dopo questo match e le conseguenze che ebbe in patria, la Football Association chiese e ottenne di disputare una rivincita, cos\u00ec da poter lavare l'onta subita e riguadagnare l'onore perduto, tentando di dimostrare cos\u00ec che la sconfitta di Wembley fosse stata solo un caso. La rivincita si tenne a Budapest, il 23 maggio 1954, poco prima dell'inizio del mondiale svizzero, ma non and\u00f2 come i britannici si aspettavano. La \"squadra d'oro\" non solo riusc\u00ec ad imporsi nuovamente, ma inflisse alla nazionale dei \"Tre Leoni\" un passivo ancora pi\u00f9 umiliante: il 7-1 maturato rimane tuttora la peggiore sconfitta di sempre dell'.\nLe due brucianti disfatte riportate nell'arco di pochi mesi si tradussero in un pesante impatto sul calcio inglese: da allora, le squadre britanniche modificarono sostanzialmente il proprio metodo di allenarsi e di disporsi sul terreno di gioco. Tali cambiamenti segnarono, di fatto, la fine di un'era: quella del modulo WM.\nAnalisi della partita e successive discussioni.\nIl risultato \u00e8 stato principalmente determinato dall'impreparazione e dall'ingenuit\u00e0 tattica di Winterbottom. Soprattutto il centrocampo inglese era totalmente fuori posizione e non riusciva a sostenere l'impeto degli avversari. L'utilizzo fatto da Sebes di Pusk\u00e1s e Kocsis in attacco si dimostr\u00f2 una mossa ben pi\u00f9 che azzeccata, visto che la difesa britannica si trov\u00f2 spaesata e incapace di marcarli. Hidegkuti lasciava spazio d'inserimento alle mezzali, le ali allargavano il gioco togliendo punti di riferimento alla difesa d'oltremanica. I magiari avevano anche il vantaggio di giocare insieme a livello di club (sette su undici militavano tra le fila dell'Honv\u00e9d) e questo port\u00f2 a una maggiore efficacia in campo: il giornalista Pat Ward-Thomas del Guardian disse:\nIl Guardian scrisse anche che l' prima di quel match si credeva tra le pi\u00f9 grandi al mondo, ma, a incontro concluso, fu evidente quanto avrebbero dovuto lavorare prima di poter tornare ai vertici del calcio mondiale. Si disse che la squadra britannica fosse lenta e impacciata e che nell'undici messo in campo da Winterbottom si fosse salvato il solo Stanley Matthews.\nSir Bobby Robson comment\u00f2 la partita dicendo:\nAnche il capitano Billy Wright comment\u00f2 l'incontro dicendo:\nSei giocatori della nazionale inglese (Bill Eckersley, Alf Ramsey, George Robb, Harry Johnston, Stan Mortensen ed Ernie Taylor) dopo questa gara non vennero mai pi\u00f9 convocati in nazionale."}
{"id": "4724948", "revid": "288300", "url": "https://it.wikipedia.org/wiki?curid=4724948", "title": "Oier Mat\u00e9", "text": ""}
{"id": "4724950", "revid": "1573940", "url": "https://it.wikipedia.org/wiki?curid=4724950", "title": "Ninox", "text": "Ninox \u00e8 un genere di uccelli della famiglia Strigidae.\nTassonomia.\nComprende le seguenti specie:"}
{"id": "4724951", "revid": "288300", "url": "https://it.wikipedia.org/wiki?curid=4724951", "title": "Oier Sanjurjo", "text": ""}
{"id": "4724954", "revid": "76963", "url": "https://it.wikipedia.org/wiki?curid=4724954", "title": "Nicolas Caignet de Fr\u00e9auville", "text": "Biografia.\nDivenne professore di filosofia e di teologia alla Sorbona di Parigi. Fu confessore e consigliere del re Filippo il Bello. Nel 1304, \u00e8 stato intermediario tra francesi e fiamminghi. Durante la disputa tra il re di Francia e Papa Bonifacio VIII, fu chiamato dal Papa a Roma, ma non si rec\u00f2 l\u00ec.\nCaignet di Fr\u00e9auville fu creato cardinale da papa Clemente V nel concistoro del 15 dicembre 1305. Fu tra i principali inquisitori nel processo contro i Templari e partecip\u00f2 al Concilio di Vienne nel 1311. Fu Camerlengo del Collegio Cardinalizio nel 1312-1313 e predic\u00f2 la crociata in Francia come legato. Nel 1312 gli fu assegnata \"in commendam\" la titolarit\u00e0 di Santa Prassede.\nHa partecipato al conclave del 1314-1316, durante il quale fu eletto papa Giovanni XXII.\n\u00c8 stato autore di numerose opere sulla liturgia.\nLa sua tomba era nella Cappella del Rosario nella chiesa dei Giacobini a Rouen."}
{"id": "4724955", "revid": "830939", "url": "https://it.wikipedia.org/wiki?curid=4724955", "title": "Looking", "text": "Looking \u00e8 una serie televisiva statunitense ideata da Michael Lannan, trasmessa sul canale HBO dal 19 gennaio 2014 al 22 marzo 2015. Un film TV conclusivo dal titolo \"Looking - Il film\" \u00e8 andato in onda il 23 luglio 2016.\nIn Italia, la serie \u00e8 stata trasmessa in prima visione assoluta sul canale satellitare Sky Atlantic dal 6 novembre 2014 al 7 luglio 2015. Il film TV \u00e8 andato in onda in prima visione assoluta sul canale satellitare Sky Atlantic il 3 agosto 2016.\nTrama.\nPatrick Murray, un video game designer di 29 anni, vive nella moderna San Francisco con i suoi amici che, come lui, sono gay: l'aspirante ristoratore Dom e l'assistente di un artista locale Agust\u00edn. Patrick ha la tendenza ad essere ingenuo ed \u00e8 stato generalmente sfortunato in amore, ma le cose cambiano nella sua vita dopo l'incontro con l'umile barbiere messicano Richie e l'arrivo del suo nuovo capo, l'attraente, ma fidanzato Kevin. Dom persegue il suo obiettivo di aprire il proprio ristorante con il sostegno della sua coinquilina Doris e con l'aiuto inaspettato di Lynn, ricco imprenditore di successo. Agust\u00edn si ritrova in ostilit\u00e0 con la convivenza con il suo fidanzato di lunga durata Frank e con la sua indecollabile carriera come artista, pertanto si ritrova spesso ad essere propenso all'uso di sostanze ricreative. Tutti e tre si ritrovano a dover fronteggiare i vari complessi della loro vita (relazioni, amicizie e carriere lavorative) all'interno della citt\u00e0 in cui vivono da parecchio tempo.\nProduzione.\nIl 14 maggio 2013 HBO ha ordinato un'intera stagione di \"Looking\" composta di otto episodi. L'episodio pilota \u00e8 stato diretto da Andrew Haigh e scritto da Michael Lannan, basandosi sul cortometraggio \"Lorimer\", diretto da Lannan nel 2011. Le riprese sono iniziate nell'area di San Francisco dal 16 settembre 2013.\nIl 26 febbraio 2014, HBO annuncia il rinnovo della serie per una seconda stagione che andr\u00e0 in onda nel 2015. Russell Tovey, Lauren Weedman e Ra\u00fal Castillo vengono promossi a \"series regular\".\nIl 25 marzo 2015, HBO cancella la serie ma ordina uno speciale film TV per dare un finale alla serie. Non appena \u00e8 stata divulgata la notizia ufficiale della cancellazione del programma, \u00e8 partita una sorta di petizione svolta online col fine di far cambiare ai produttori idea.\nFilm TV.\n\"Looking: The Movie\", che \u00e8 stato annunciato poco dopo la fine della seconda stagione del programma, vede il ritorno nel cast tutti i protagonisti della serie e anche dei personaggi ricorrenti che nel corso delle due stagioni che lo antecedettero svolsero ruoli marginali. Il film venne presentato in anteprima il 26 giugno 2016 al Frameline Film Festival per poi essere trasmesso in anteprima mondiale da HBO negli Stati Uniti giorno 23 luglio 2016. Le riprese dovevano originariamente iniziare intorno al mese di settembre 2015, ma poi la data \u00e8 stata spostata al mese di novembre dello stesso anno, concludendosi nell'arco di circa 20 giorni.\nAccoglienza.\n\"Looking\" ha ricevuto recensioni generalmente positive da parte della critica. Il noto sito di recensioni \"Rotten Tomatoes\" riporta che l'89% dei critici ha dato alla prima stagione una recensione positiva basata su 37 opinioni, con un voto medio di 7.6/10. Il consenso del sito afferma:\nSul sito di aggregazioni critiche Metacritic, la prima stagione ottiene una media del 73% basata su 27 recensioni, indicando commenti generalmente favorevoli. La seconda stagione ha ricevuto un punteggio complessivo del 77% su Metacritic e 88% su \"Rotten Tomatoes\". Da quando la serie \u00e8 stata annunciata \u00e8 stata definita sia dalla comunit\u00e0 LGBT che dai primi critici come la \"versione gay\" di \"Girls\" e \"Sex &amp; the City\". Dopo aver visto l'episodio pilota, i critici rapidamente hanno respinto questi commenti dicendo che \u00able differenze tra le due serie vanno oltre la superficie\u00bb e uno dei protagonisti dello show, Jonathan Groff, ha continuato a dire che \u00abessere paragonato a quei programmi \u00e8 eccitante [...] ma il tono, la scrittura e lo stile dello show \u00e8 molto diverso. E la gente lo noter\u00e0 quando lo vedr\u00e0.\u00bb Keith Uhlich, scrivendo per la \"BBC\", ha rilevato che \u00ab\"Looking\" \u00e8 uno delle pi\u00f9 rivoluzionarie raffigurazioni della vita gay in TV. E questo \u00e8 perch\u00e9 la rende totalmente ordinaria.\u00bb"}
{"id": "4724956", "revid": "1904508", "url": "https://it.wikipedia.org/wiki?curid=4724956", "title": "Edmond de Talleyrand-P\u00e9rigord", "text": "Biografia.\nInfanzia.\nEra il figlio di Archambaud de Talleyrand-P\u00e9rigord, e di sua moglie, Madeleine Olivier de Senozan de Viriville. Era il nipote del ministro Talleyrand.\nCarriera militare.\nIntraprese la carriera militare sotto il governo imperiale, come capitano al V\u00b0 reggimento di ussari e serv\u00ec come aiutante di campo del principe di Neuch\u00e2tel.\nNel 1809 prese parte alla campagna in Germania. Il 21 e 22 maggio 1809 fu nella battaglia di Essling. \u00c8 stato creato conte dell'Impero il 17 maggio 1810.\nNel 1812 Edmond, grazie all'influenza di suo zio, ricevette un reggimento a Brescia, e il 19 settembre 1813 fu promosso ad oberst. Ha servito nella Guerra della Sesta coalizione, comandando tre reggimenti Chasseur sotto il maggiore generale Leopold Wilhelm von Dobsch\u00fctz nella battaglia di M\u00fchlberg nel 1813, dove fu catturato. Di ritorno in Francia nel corso del primo restauro, \u00e8 stato promosso a maresciallo di campo. \nFu creato Duca di Dino il 9 novembre 1817 dal re di Napoli e autorizzato in Francia con regio decreto del 28 ottobre 1817. \nNell'ottobre 1823 era diventato tenente generale.\nMatrimonio.\nSuo zio Talleyrand cerc\u00f2 una posizione alta per Edmond. Ci\u00f2 non poteva avvenire in Francia, dal momento che Napoleone aveva vietato a tutte le ereditiere francesi di sposarsi al di fuori della nobilt\u00e0 francese e poich\u00e9 Talleyrand era caduto in disgrazia nel 1807, dopo le dimissioni da ministro degli Esteri. Quindi, al Congresso di Erfurt nel 1808 si rivolse allo zar Alessandro I di Russia per il permesso al matrimonio tra Edmond e Dorothea von Biron, come ricompensa per i servizi diplomatici di Talleyrand. Talleyrand era certo di ottenere il permesso dalla madre della sposa, sin da quando era in rapporti amichevoli con lei e dato che il pagamento del suo appannaggio annuale era dipendente dalla Russia. \nEdmond spos\u00f2 Dorothea il 21 aprile 1809 a Francoforte sul Meno. Anche se Edmond era indifferente circa l'unione, ella proveniva dalla nobilt\u00e0 baltico-tedesca, come figlia illegittima di Aleksander Batowski e Dorothea von Medem (anche se il marito di sua madre Peter von Biron, l'ultimo duca di Curlandia, la riconobbe come propria).\nLa coppia si separ\u00f2 nel marzo 1816 (ma ufficialmente solo nel 1824). Sua moglie divenne amante di Talleyrand e dopo la sua morte, nel 1838, sua unica erede.\nMorte.\nMor\u00ec il 14 maggio 1872 a Firenze, dove aveva vissuto per 40 anni.\nDiscendenza.\nIl duca Edmond e la principessa Dorotea di Curlandia ebbero quattro figli:"}
{"id": "4724957", "revid": "599013", "url": "https://it.wikipedia.org/wiki?curid=4724957", "title": "Andr\u00e9s Fern\u00e1ndez", "text": ""}
{"id": "4724962", "revid": "599013", "url": "https://it.wikipedia.org/wiki?curid=4724962", "title": "Through Fire and Water", "text": ""}
{"id": "4724966", "revid": "767487", "url": "https://it.wikipedia.org/wiki?curid=4724966", "title": "Andr\u00e9s Eduardo Fern\u00e1ndez", "text": "Carriera.\nHa giocato in Primera Divisi\u00f3n con la maglia dell'Osasuna.\nStatistiche.\nPresenze e reti nei club.\n\"Statistiche aggiornate al 21 giugno 2019.\""}
{"id": "4724970", "revid": "767487", "url": "https://it.wikipedia.org/wiki?curid=4724970", "title": "Through Fire and Water (film 1914)", "text": "Through Fire and Water \u00e8 un cortometraggio muto del 1914. Il nome del regista non viene riportato nei credit.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Box Office Attractions Company, il film - un cortometraggio di due bobine - usc\u00ec nelle sale cinematografiche statunitensi il 19 ottobre 1914."}
{"id": "4724972", "revid": "599013", "url": "https://it.wikipedia.org/wiki?curid=4724972", "title": "Roberto Torres", "text": ""}
{"id": "4724973", "revid": "1605525", "url": "https://it.wikipedia.org/wiki?curid=4724973", "title": "Una e una notte", "text": "Una e una notte \u00e8 una raccolta di due racconti scritti da Ennio Flaiano.\nIl primo racconta le vicende paradossali e tragicomiche di Graziano, un cronista, vitellone e svogliato, che si trascina per Roma tra avventure con una squillo e l'incontro con una misteriosa aliena. Il secondo racconto \u00e8 invece ambientato nella campagna laziale, dove il protagonista (alter ego dello stesso Flaiano) si rifugia per allontanarsi dalla mondanit\u00e0 romana, ma si sente subito annoiato, confuso e invecchiato, e guarda con distacco e ironia il set di un film, le famiglie che vanno in vacanza al mare e la quieta noia della vita provinciale e i suoi riti.\nLo stesso Flaiano ha detto del suo libro: \u00abI due racconti di questo libro sono le facce di una stessa medaglia... Un po' di esperienza ci insegna che pari e dispari sono segnati sullo stesso dado e che il dramma e la farsa accompagnano a vicenda un personaggio indeciso o semplicemente mediocre\u00bb."}
{"id": "4724974", "revid": "713168", "url": "https://it.wikipedia.org/wiki?curid=4724974", "title": "Antonino Maresca", "text": "Biografia.\nPrimogenito maschile di Camilla Donnorso e Nicola Maresca, presidente della Camera della Sommaria, che passer\u00e0 il titolo al figlio.\nLa famiglia dei Maresca di Sorrento vantava antiche origini aristocratiche, grazie ai titoli concessi da Carlo II di Spagna e l'affiliazione all'Ordine di Malta.\nSi spos\u00f2 nel 1767 con la marchesa Maria Adelaide Del Carretto, piemontese. A seguito dei problemi di immagine avuti con la nobilt\u00e0 partenopea, si trasferisce con la moglie a Firenze.\nNonostante la diffidenza del ministro Tanucci nei suoi confronti, al suo congedo Maresca fu onorato del titolo di plenipotenziario del Regno di Napoli alla corte russa, e si trasferisce nel marzo 1783.\nStrinse subito legami con l'alta societ\u00e0 di Caterina II di Russia, e fu fondamentale nella storia dei rapporti tra i due paesi dell'antico stato preunitario e la Russia.\nSi rispos\u00f2 con Anna Aleksandrovna Vjazemskaja, figlia di Aleksandr Alekseevi\u010d Vjazemskij, con la quale ebbe un figlio: Nicola Maresca Donnorso di Serracapriola."}
{"id": "4724975", "revid": "523249", "url": "https://it.wikipedia.org/wiki?curid=4724975", "title": "Ladislav L\u00f6wenstein", "text": ""}
{"id": "4724976", "revid": "1573940", "url": "https://it.wikipedia.org/wiki?curid=4724976", "title": "Ninox superciliaris", "text": "La civetta sparviero del Madagascar (Ninox superciliaris ()) \u00e8 un uccello rapace della famiglia Strigidae, endemico del Madagascar.\nDescrizione.\n\u00c8 uno strigide di media taglia, lungo 23\u201330\u00a0cm, con un peso di circa 235\u00a0g.\nBiologia.\nSi nutre prevalentemente di insetti e in misura minore di piccoli vertebrati (anfibi, rettili, uccelli e mammiferi).\nDistribuzione e habitat.\nLa specie \u00e8 comune tanto sul versante occidentale che su quello orientale del Madagascar.\n\u00c8 presente in una variet\u00e0 di habitat tra cui la foresta decidua secca, la foresta spinosa e la foresta pluviale."}
{"id": "4724977", "revid": "523249", "url": "https://it.wikipedia.org/wiki?curid=4724977", "title": "Krishna Pandit Bhanji", "text": ""}
{"id": "4724981", "revid": "767487", "url": "https://it.wikipedia.org/wiki?curid=4724981", "title": "Roberto Torres Morales", "text": "Carriera.\nHa giocato in Primera Divisi\u00f3n con la maglia dell'Osasuna, esordendo in massima serie nella stagione 2010-2011."}
{"id": "4724982", "revid": "523249", "url": "https://it.wikipedia.org/wiki?curid=4724982", "title": "Thomas Jacob Black", "text": ""}
{"id": "4724984", "revid": "523249", "url": "https://it.wikipedia.org/wiki?curid=4724984", "title": "J.B.", "text": ""}
{"id": "4724986", "revid": "523249", "url": "https://it.wikipedia.org/wiki?curid=4724986", "title": "Jables", "text": ""}
{"id": "4724990", "revid": "481666", "url": "https://it.wikipedia.org/wiki?curid=4724990", "title": "Will S. Davis", "text": ""}
{"id": "4724992", "revid": "62168785", "url": "https://it.wikipedia.org/wiki?curid=4724992", "title": "Aeroporto di Londra", "text": ""}
{"id": "4724996", "revid": "283141", "url": "https://it.wikipedia.org/wiki?curid=4724996", "title": "Tenore mediceo", "text": ""}
{"id": "4725004", "revid": "767487", "url": "https://it.wikipedia.org/wiki?curid=4725004", "title": "Sherwood MacDonald", "text": "Biografia.\nDal suo primo film, girato nel 1914, fino al 1925, quando firm\u00f2 cinque cortometraggi che furono le sue ultime regie, diresse ventun pellicole. Tra il 1922 e il 1923, fu - occasionalmente - anche sceneggiatore e produttore."}
{"id": "4725005", "revid": "94532760", "url": "https://it.wikipedia.org/wiki?curid=4725005", "title": "Processo speciale", "text": "Nel campo della produzione un processo si dice speciale quando la sua validit\u00e0 non pu\u00f2 essere valutata attraverso misurazioni finali sul prodotto o sul processo stesso, e perci\u00f2 deve essere sottoposto a metodologie di pianificazione, di controllo e di qualifica.\nL'impossibilit\u00e0 di effettuare un controllo di qualit\u00e0 finale sul prodotto \u00e8 dovuta a:"}
{"id": "4725007", "revid": "62169085", "url": "https://it.wikipedia.org/wiki?curid=4725007", "title": "Fulcieri Paulucci de' Calboli", "text": ""}
{"id": "4725008", "revid": "76963", "url": "https://it.wikipedia.org/wiki?curid=4725008", "title": "William Marsfeld", "text": "Biografia.\nNacque a Coventry, durante il pontificato papa Innocenzo IV (cio\u00e8 tra il 1243 e il 1254). Divenne frate predicatore a Coventry e complet\u00f2 la sua formazione nel \"gymnasium sanjacobeum\" (il seminario dei giacobini, o dei frate domenicani, detti predicatori) a Parigi, dove si addottor\u00f2. Tornato in Inghilterra fu eletto membro del Merton College di Oxford, nel 1291, e consegu\u00ec la laurea.\nTenne lezioni a Oxford; fu un'autorit\u00e0 sulla Bibbia, prendendo parte anche nelle controversie del tempo e confutando le eresie di William Delamere.\nNel 1303 rappresent\u00f2 il suo ordine sulla nomina, si suppone, di Edoardo I, al sinodo di Besan\u00e7on. Benedetto XI lo nomin\u00f2 cardinale presbitero del titolo di Santa Sabina il 18 dicembre 1303, ma non \u00e8 certo che la notizia lo raggiunse, perch\u00e9 mor\u00ec all'inizio del 1304. Walter Winterburn (morto nel 1305), confessore del re e anch'egli frate predicatore, fu creato cardinale di Santa Sabina in sua vece.\nOpere.\nLe seguenti opere sono attribuite a lui:"}
{"id": "4725009", "revid": "62169095", "url": "https://it.wikipedia.org/wiki?curid=4725009", "title": "Paulucci de Calboli", "text": ""}
{"id": "4725011", "revid": "62169102", "url": "https://it.wikipedia.org/wiki?curid=4725011", "title": "Paulucci de' Calboli", "text": ""}
{"id": "4725019", "revid": "767487", "url": "https://it.wikipedia.org/wiki?curid=4725019", "title": "Vincenzo Giovanni Bova", "text": "Biografia.\nSi trasfer\u00ec a San Pietroburgo nel 1782, assieme all'ambasciatore Antonino Maresca. Qui nacque e crebbe il figlio Giuseppe Bove, uno dei pi\u00f9 importanti architetti russi del periodo.\nLavor\u00f2 per il principe Jusupov, e gli fu assegnata la direzione Museo Imperiale dell'Ermitage dal 1796, al trasferimento a Mosca, presso la propriet\u00e0 del suo mecenate, il principe Golicyn. Qui cambi\u00f2 il suo nome in \"Bov\u00e9\" o \"Beauvais\", questo fatto port\u00f2 a pensare ad una sua presunta origine francese."}
{"id": "4725023", "revid": "104458", "url": "https://it.wikipedia.org/wiki?curid=4725023", "title": "Bloudkova Velikanka", "text": ""}
{"id": "4725025", "revid": "6923", "url": "https://it.wikipedia.org/wiki?curid=4725025", "title": "Thomas Jorz", "text": "Biografia.\nSebbene di origini oscure e sconosciute, si \u00e8 ipotizzato la sua famiglia provenisse dalla contea di Nottingham o da Londra ed avesse origini gallesi. Suo fratello, Robert, fu sceriffo della contea di Nottingham nel 1305; ebbe inoltre altri quattro fratelli, tutti domenicani, due dei quali, Walter e Roland, arcivescovi di Armagh. \nEntrato nell'Ordine dei predicatori, in Inghilterra, si rec\u00f2 a Parigi, dove studi\u00f2 ed ebbe come insegnante Tommaso d'Aquino. Laureatosi il 16 dicembre 1291, divenne maestro di teologia presso l'Universit\u00e0 di Oxford l'anno successivo. Ottenuto il rango di priore di un convento, fu nominato provinciale della contea di Oxford per sette anni (1296-1303).\nIl 1\u00ba gennaio dell'anno seguente ottenne un salvacondotto per recarsi a Roma per occuparsi di affari concernenti l'ordine domenicano di cui era esponente. Divenuto confessore e consigliere di re Edoardo I d'Inghilterra, ne fu rappresentante nella sua visita a Lione, presso papa Clemente V. \nIl 15 dicembre 1305, durante il concistoro tenuto dal pontefice, Thomas Jorz fu creato cardinale presbitero di Santa Sabina. In qualit\u00e0 di porporato fu presente ai processi postumi di Bonifacio VIII e Pietro di Giovanni Olivi.\nTrasferitosi insieme a tutta la Curia pontificia ad Avignone, continu\u00f2 ad essere rappresentante di re Edoardo I presso il pontefice. Il sovrano, il 6 maggio 1307, gli scriveva affinch\u00e9 Robert di Lincoln fosse canonizzato, ottenendo -sempre per pressione britanniche-, che il favorito del re, Walter Reynolds, divenisse arcivescovo di Canterbury. Thomas Jorz fece anche in modo iniziasse il processo di canonizzazione del francescano inglese Tommaso di Hereford, santificato dieci anni dopo la morte del cardinale.\nFu dunque nominato legato pontificio presso Enrico VII di Lussemburgo, ma durante il viaggio per raggiungerlo, il 13 dicembre 1310, mor\u00ec a Grenoble. Il suo corpo fu poi trasferito a Oxford e sepolto sotto il coro della chiesa domenicana.\nOpere.\nL'individuazione dei suoi scritti \u00e8 stata spesso difficoltosa, in quanto il cardinale fu numerose volte confuso con altri teologi quali Tommaso di Galles, Tommaso d'Aquino e Tommaso di Sutton, i quali trattavano di argomenti simili a quelli di Jorz. Ad eccezioni di alcuni scritti la cui paternit\u00e0 non \u00e8 ancora stata individuata, sotto attribuiti al porporato inglese diverse opere: "}
{"id": "4725037", "revid": "116303125", "url": "https://it.wikipedia.org/wiki?curid=4725037", "title": "Android-x86", "text": "Android-x86 \u00e8 un progetto non ufficiale che ha come obiettivo la realizzazione di un porting del sistema operativo mobile Android che sia capace di essere eseguito su piattaforme x86, x86-64, ARM e quindi di essere utilizzato sulla maggior parte dei PC comprese le applicazioni di virtualizzazione.\nVersioni.\nL'ultima versione stabile \u00e8 la 9.0-r2 (Android Pie) distribuita a marzo 2020."}
{"id": "4725039", "revid": "1543377", "url": "https://it.wikipedia.org/wiki?curid=4725039", "title": "Patereccio erpetico", "text": "Un patereccio erpetico, detto comunemente \"giradito\", \u00e8 una lesione su un dito causata dal virus herpes simplex. Si tratta di una dolorosa infezione che colpisce in genere le dita, e con maggiore frequenza il pollice o l'indice. Occasionalmente l'infezione si verifica sulle dita o sulla cuticola delle unghie.\nEziologia.\nIl patereccio erpetico pu\u00f2 essere causato da infezione da HSV tipo 1 o HSV tipo 2.\nIl patereccio erpetico da HSV tipo 1 \u00e8 contratto spesso da operatori sanitari che vengono a contatto con il virus. \u00c8 facilmente contratta da quei lavoratori che si occupano di denti (dentisti, assistenti di poltrona) e in generale da ogni operatore sanitario esposto alle secrezioni orali: il virus penetra attraverso una ferita o un'abrasione cutanea. \u00c8 anche spesso osservabile nei bambini con infezione da HSV tipo 1 orale, che mantengono l'abitudine di succhiarsi il pollice: si tratta quindi di una forma di autoinoculazione, prima che si verifichi una sieroconversione.\nNegli adulti la lesione pu\u00f2 verificarsi a seguito del contatto con genitali infetti da HSV tipo 2. La prevalenza nell'adulto incrementa con l'aumento dell'attivit\u00e0 sessuale. Nelle prostitute vi sarebbero percentuali che raggiungono l'80%.\nPatogenesi.\nLa superficie mucosa o di cute abrasa pu\u00f2 comportare l'esposizione e l'inizio della replicazione virale all'interno delle cellule localizzate nel derma e nell'epidermide. La replicazione virale comporta l'interessamento e l'infezione delle terminazioni nervose sensoriali e autonome, anche in assenza di lesioni clinicamente evidenti.\nIl virus migra quindi per via assonale fino ai gangli nervosi. Non \u00e8 noto quale sia l'intervallo di tempo che intercorre fra l'inoculazione del virus in periferia e la successiva diffusione con interessamento dei gangli.\nClinica.\nSegni e sintomi.\nI sintomi del patereccio erpetico includono gonfiore, arrossamento e dolorabilit\u00e0 della pelle del dito infetto. Normalmente viene interessato il polpastrello distale, coinvolto centralmente, oppure lateralmente o apicalmente.\nLa diffusione dell'infezione trova una limitazione naturale data dalla presenza di setti tra gli spazi del polpastrello. L'impossibilit\u00e0 del propagarsi dell'infezione e del materiale purulento ad essa associato causa la formazione di un ascesso, il quale crea pressione e necrosi che coinvolge i tessuti adiacenti.\nNei casi pi\u00f9 gravi il processo flogistico pu\u00f2 coinvolgere le strutture prossime, quali l'articolazione, i tendini flessori e la stessa falange ossea sottostante: tutte queste potenzialmente possono diventare infette causando al paziente un dolore lancinante e pulsante. Il polpastrello sofferente diventa estremamente tumefatto.\nOltre all'infezione locale possono anche verificarsi febbre e linfoadenopatia (gonfiore dei linfonodi).\nInizialmente si nota il formarsi di piccole vescicole chiare, singole e ben delimitate. In una fase successiva le lesioni vescicolari si fondono tra di loro e tendono a diffondere.\nLe lesioni sono estremamente dolorose e, ad un osservatore esterno, il dolore associato all'infezione spesso sembra sproporzionato rispetto all'entit\u00e0 della stessa. La lesione tende a guarire in breve tempo, nella gran parte dei casi entro due o massimo tre settimane. In alcuni soggetti possono verificarsi delle recrudescenze e recidive (con una frequenza stimata fra il 20% ed il 50%), generalmente caratterizzate da una sintomatologia pi\u00f9 sfumata e di durata pi\u00f9 breve.\nDiagnosi.\nLa diagnosi della condizione \u00e8 sostanzialmente clinica. Si deve tenere presente che una volta che le vescicole del patereccio si sono rotte, ulcerate ed evolute in fase crostosa, la diagnosi differenziale con la paronichia batterica pu\u00f2 essere molto ardua.\nNei casi dubbi si pu\u00f2 ricorrere ad un test di Tzanck (ovvero uno striscio di materiale cellulare che viene prelevato dal medico di laboratorio sul fondo e sulle pareti della vescicola, e successivamente sottoposto a colorazione con soluzione di Wright o di Giemsa), oppure alla coltura del materiale prelevato dalla lesione.\nTerapia.\nIl patereccio erpetico \u00e8 una patologia autolimitante, di durata generalmente inferiore ai 21 giorni. Ci\u00f2 nonostante il disturbo pu\u00f2 essere estremamente doloroso, per cui il trattamento \u00e8 spesso diretto a dare un sollievo di tipo sintomatico.\nIl trattamento medico comprende, nei casi pi\u00f9 gravi, l'utilizzo di aciclovir: nell'infezione primaria, l'applicazione di una pomata contenente aciclovir al 5% \u00e8 utile nel ridurre la durata della sintomatologia e la diffusione virale. Acyclovir assunto per via orale, al dosaggio di 800\u00a0mg due volte al giorno, al primo manifestarsi dei sintomi, pu\u00f2 prevenire il verificarsi di recidive e recrudescenze.\nSimilmente anche altri antivirali, come ad esempio famciclovir o valaciclovir, si sono dimostrati efficaci nell'accorciare le manifestazioni cliniche del disturbo.\nL'inizio di una adeguata antibioticoterapia con un betalattamico ad ampio spettro (ad esempio amoxicillina clavulanato) oppure una cefalosporina (ad esempio cefixima) \u00e8 riservato a quei casi che sono complicati da una importante sovrainfezione batterica.\nIl trattamento chirurgico comprende invece l'incisione (anche del letto ungueale, quando interessato), avendo cura di dividere opportunamente i setti fibrosi, con evacuazione e drenaggio del materiale purulento. Incisioni pi\u00f9 profonde ed interventi chirurgici pi\u00f9 importanti sono invece generalmente controindicati, in quanto sembrano non accorciare i tempi di guarigione (quando addirittura non comportano risoluzioni pi\u00f9 differite nel tempo) e facilitano il diffondersi dell'infezione virale o della superinfezione batterica, cos\u00ec come eventuali complicanze, ad esempio l'encefalite erpetica."}
{"id": "4725042", "revid": "1005847", "url": "https://it.wikipedia.org/wiki?curid=4725042", "title": "Elezioni parlamentari in Repubblica Ceca del 2013", "text": "Le elezioni parlamentari in Repubblica Ceca del 2013 si tennero il 25 ottobre per il rinnovo della Camera dei deputati. In seguito all'esito elettorale, Bohuslav Sobotka, espressione del Partito Social Democratico Ceco, divenne Presidente del Governo, nell'ambito di una coalizione con ANO 2011 e Unione Cristiana e Democratica - Partito Popolare Cecoslovacco.\nSistema di voto.\nPer la ripartizione dei seggi si ricorre a un sistema proporzionale puro, con i candidati delle varie liste che sono presentati all'interno di piccole circoscrizioni plurinominali. Per la suddivisione si procede quindi all'applicazione del Metodo D'Hondt dei quozienti e dei resti, rendendo quindi la soglia di sbarramento gi\u00e0 intrinseca nella legge elettorale.\nConseguenze.\nBohuslav Sobotka, leader della forza socialdemocratica, porta il suo partito alla maggioranza relativa dei consensi col 20,45%, in calo di circa un punto e mezzo rispetto al 2010. In particolare, questa forza sembra aver ceduto consensi alle liste di sinistra pi\u00f9 radicali come il Partito Comunista di Boemia e Moravia, che avanza di quasi tre punti percentuali e mezzo rispetto alla precedente elezione con il suo leader Vojt\u011bch Filip.\nSecondo partito \u00e8 invece il partito di protesta ANO 2011 del magnate Andrej Babi\u0161, che \u00e8 andata molto vicina alla vittoria: lo scarto \u00e8 stato di meno di due punti e mezzo, bench\u00e9 i sondaggi avessero visto nella lista (indicata talvolta come terzo partito) un bacino elettorale pi\u00f9 basso e fosse dato distante dai 7 ai 10 punti rispetto ai socialdemocratici.\nLe destre pi\u00f9 tradizionali, identificate nei tre partiti TOP 09 (11,99%), KDU-\u010cSL (6,68%) e ODS (7,72%) raggiungono poco pi\u00f9 di un quarto dei voti, perdendo ben 28 rappresentanti rispetto a 3 anni prima.\nFuori dall'emiciclo rimangono i verdi e i pirati, non riuscendo ad eleggere alcuno dei loro candidati. Il parlamento che nasce da questo suffragio, la cui affluenza \u00e8 stata del 62%, si presenta quindi assai frammentato.\nDopo lunghe trattative, il 6 gennaio 2014 \u00e8 stato trovato un accordo di governo, tra il Partito Social Democratico, ANO 2011 e l'Unione Cristiana e Democratica - Partito Popolare Cecoslovacco: il leader del primo partito che \u00e8 diventato capo di governo e i leader delle altre due formazioni sono diventati i suoi vice."}
{"id": "4725045", "revid": "247222", "url": "https://it.wikipedia.org/wiki?curid=4725045", "title": "Gingerbread Men", "text": "Gingerbread Men \u00e8 un album di Bob Brookmeyer e Clark Terry pubblicato nel 1966 dall'etichetta Mainstream Records.\nIl disco fu registrato nel 1966 a New York."}
{"id": "4725047", "revid": "104458", "url": "https://it.wikipedia.org/wiki?curid=4725047", "title": "Nordijski center Planica", "text": ""}
{"id": "4725049", "revid": "288300", "url": "https://it.wikipedia.org/wiki?curid=4725049", "title": "\u00c1lvaro Rubio Robles", "text": ""}
{"id": "4725051", "revid": "287204", "url": "https://it.wikipedia.org/wiki?curid=4725051", "title": "Alvaro Rubio", "text": ""}
{"id": "4725053", "revid": "827882", "url": "https://it.wikipedia.org/wiki?curid=4725053", "title": "Gruppo di artisti di Worpswede", "text": "Il gruppo di artisti di Worpswede ebbe origine nel 1889 a Worpswede, ad imitazione del modello francese della scuola di Barbizon. La esponente pi\u00f9 rappresentativa divenne poi Paula Modersohn-Becker. Il poeta Rainer Maria Rilke, pubblic\u00f2 un libro sul gruppo nel 1903.\nIl gruppo visse un secondo periodo che ebbe come fulcro l'ideologia artistica del nazismo e pi\u00f9 tardi, dal 1970, un terzo periodo come centro artistico e culturale tedesco.\nStoria.\nNel 1889, seguendo le orme dello scrittore di viaggi Johann Georg Kohl, tre artisti non pi\u00f9 soddisfatti dei canoni della pittura formale, decisero di istituire un gruppo a Worpswede, un villaggio nel mezzo del \"pantano del Diavolo\" (\"Teufelsmoor\"), non lontano da Brema, nel nord della Germania. I loro nomi erano Fritz Mackensen, Hans am Ende e Otto Modersohn.\nL'obiettivo del gruppo, inizialmente installato a Worpswede e subito dopo nel vicino villaggio di Westerwede, fu quello di rivendicare la loro indipendenza dalle grandi accademie artistiche. La maggior parte di loro erano ex allievi dell'Accademia di Belle Arti di D\u00fcsseldorf, una istituzione che aveva brillato con Wilhelm von Schadow. Come molti giovani artisti di accademie di pittura del XIX secolo consideravano queste come istituzioni ufficiali e i loro insegnanti e i metodi di insegnamento ormai obsoleti. Con la costituzione del gruppo di Worpswede, aspiravano a creare uno spazio come quello in precedenza realizzato da Th\u00e9odore Rousseau con la scuola di Barbizon. Come in Francia, lo scopo era duplice: lavorare \"au plein air\" , rivoluzionando la tecnica pittorica , e riflette la loro opera nella popolazione rurale, giudicata pura e non ancora corrotta dalla civilt\u00e0. Un grande aiuto per la sopravvivenza del gruppo fu costituito dalle commesse dell'industriale Ludwig Stollwerck, che si avvalse dell'opera del gruppo di artisti per la pubblicit\u00e0 della sua fabbrica di cioccolato di Colonia.\nNel 1893, quattro anni dopo la fondazione, aderirono al gruppo Fritz Overbeck, e l'anno successivo Heinrich Vogeler e Carl Vinnen. Nel 1898, nella classe in cui insegnava Mackensen giunsero due ragazze che sarebbero diventate molto amiche: Paula Becker e Clara Westhoff aspirante scultrice. Nel 1901, Paula si spos\u00f2 con Otto Modersohn, Clara con Rilke e Martha Schroeder con Vogeler, al quale l'eredit\u00e0 paterna nel 1895 permise la progettazione e costruzione della casa e dei giardini di Worspwede (il Barkenhoff, \"la tenuta delle betulle\"), che serviva come luogo di incontro per artisti e intellettuali di ogni genere.\nLe elezioni per il Reichstag, il 5 marzo 1933, determinarono il trionfo del Partito Nazista a Worpswede, e in conseguenza di ci\u00f2 il gruppo si divise in due fazioni: Fritz Mackensen e Carl Emil Uphoff saltarono sul carro dei vincitori, mentre altri come Heinrich Vogeler (che nel suo circolo di Barkenhoff voleva mettere in pratica l'utopia di una societ\u00e0 senza classi) furono costretti ad emigrare. Per diversi anni, l'ex gruppo divenne uno dei modelli di purezza razziale associato al concetto nazista di Madre Terra."}
{"id": "4725054", "revid": "716632", "url": "https://it.wikipedia.org/wiki?curid=4725054", "title": "Rasoherina I", "text": ""}
{"id": "4725057", "revid": "767487", "url": "https://it.wikipedia.org/wiki?curid=4725057", "title": "Alfaprodina", "text": "Alfaprodina \u00e8 un analgesico narcotico chimicamente simile alla petidina, rispetto alla quale presenta un inizio d'azione pi\u00f9 rapido cos\u00ec come una durata d'azione pi\u00f9 breve.\nLa potenza analgesica della molecola \u00e8 intermedia tra quella della morfina e della petidina. Alfaprodina \u00e8 uno dei due isomeri della prodina, denominati appunto alfaprodina e betaprodina.\nQuest'ultima \u00e8 circa 5 volte meno potente di alfaprodina, ma \u00e8 metabolizzata con maggiore rapidit\u00e0. Solo alfaprodina \u00e8 stata sviluppata per usi medici.\nFarmacocinetica.\nA seguito di somministrazione endovenosa di una dose di 0,5\u00a0mg/kg, dopo cinque minuti si ottiene una concentrazione plasmatica di 0,8\u00a0mg/ml. A distanza di cinque ore dalla infusione, la concentrazione diminuisce a 0,07\u00a0mg/ml. L'emivita plasmatica del composto \u00e8 pari a circa due ore. Il volume di distribuzione \u00e8 di circa 2 l/kg. La clearance plasmatica \u00e8 pari a 10 ml/min/kg.\nUsi clinici.\nAlfaprodina trova indicazione nel trattamento del dolore di intensit\u00e0 moderata e grave, specialmente in ostetricia, nella premedicazione in chirurgia e come analgesico per interventi di chirurgia minore.\nEffetti collaterali e indesiderati.\nSono stati riportati diversi effetti avversi associati all'uso della molecola, che occasionalmente pu\u00f2 causare depressione respiratoria (anche grave), vertigine, sonnolenza, sudorazione. \nRaramente possono anche verificarsi reazioni di tipo orticarioide, nausea, vomito, agitazione psicomotoria e confusione mentale.\nControindicazioni.\nIl composto \u00e8 controindicato in caso di ipersensibilit\u00e0 nota al principio attivo oppure ad uno qualsiasi degli eccipienti contenuti nella formulazione farmacologica.\nCome anche altri analgesici narcotici, alfaprodina dovrebbe essere usata con cautela in pazienti con ipertensione endocranica, marcata depressione del sistema nervoso centrale (SNC), insufficienza epatica, mixedema, alcoolismo acuto.\nIl composto non dovrebbe essere utilizzato in caso di dolore cronico. L'abuso della molecola pu\u00f2 comportare assuefazione e dipendenza."}
{"id": "4725058", "revid": "404338", "url": "https://it.wikipedia.org/wiki?curid=4725058", "title": "Surrenalica", "text": ""}
{"id": "4725059", "revid": "404338", "url": "https://it.wikipedia.org/wiki?curid=4725059", "title": "Ipofisaria", "text": ""}
{"id": "4725061", "revid": "404338", "url": "https://it.wikipedia.org/wiki?curid=4725061", "title": "Pituitari", "text": ""}
{"id": "4725067", "revid": "110157", "url": "https://it.wikipedia.org/wiki?curid=4725067", "title": "Metirapone", "text": "Il metirapone \u00e8 un farmaco usato nella diagnosi di insufficienza surrenalica e, occasionalmente, nel trattamento della sindrome di Cushing.\nMeccanismo d'azione.\nIl metirapone blocca la sintesi del cortisolo inibendo lo steroide 11\u03b2-idrossilasi. Questo stimola la secrezione di ACTH, che a sua volta aumenta i livelli plasmatici di 11-deossicortisolo.\nUsi.\nIl metirapone pu\u00f2 essere usato nella diagnosi di insufficienza surrenalica. Il test con metirapone pu\u00f2 essere di aiuto nel verificare le cause della sindrome di Cushing. Nella maggior parte dei pazienti con disfunzione dell'ipofisi e/o microadenoma ipofisario si riscontra l'aumento della secrezione di ACTH in risposta al metirapone, mentre in presenza di tumori che producono ACTH no. I macroadenomi pituitari non sempre rispondono al metirapone.\nUsi sperimentali.\nIl metirapone \u00e8 attualmente nei \"trial\" clinici sugli esseri umani per ridurre il ricordo di memorie emozionali in volontari sani. I volontari hanno mostrato una significativa compromissione della capacit\u00e0 di recuperare i ricordi con contenuto emotivo negativo, pur non alterando ricordi con contenuto neutro. Questo ha significative implicazioni per lo studio del processo di guarigione emotiva nel disturbo da stress post traumatico e l'utilizzo dello stesso come terapia. Per questo motivo nell'informazione non scientifica viene spesso nominato come pillola della felicit\u00e0."}
{"id": "4725068", "revid": "339392", "url": "https://it.wikipedia.org/wiki?curid=4725068", "title": "Disturbo da stress post traumatico", "text": ""}
{"id": "4725069", "revid": "587663", "url": "https://it.wikipedia.org/wiki?curid=4725069", "title": "Ferrovia orientale della Prussia", "text": ""}
{"id": "4725074", "revid": "247222", "url": "https://it.wikipedia.org/wiki?curid=4725074", "title": "Previously Unreleased Recordings", "text": "Previously Unreleased Recordings \u00e8 un album di Bob Brookmeyer e Clark Terry, pubblicato nel 1973 dalla Verve Records.\nIl disco racchiude quattro brani, probabilmente registrati il 14 e il 15 settembre del 1961."}
{"id": "4725076", "revid": "767487", "url": "https://it.wikipedia.org/wiki?curid=4725076", "title": "Gilberto Garc\u00eda", "text": ""}
{"id": "4725078", "revid": "404338", "url": "https://it.wikipedia.org/wiki?curid=4725078", "title": "Microadenoma", "text": ""}
{"id": "4725079", "revid": "404338", "url": "https://it.wikipedia.org/wiki?curid=4725079", "title": "Macroadenomi", "text": ""}
{"id": "4725087", "revid": "729019", "url": "https://it.wikipedia.org/wiki?curid=4725087", "title": "Tranvia Voghera-Rivanazzano-Salice Terme", "text": "La tranvia Voghera-Rivanazzano-Salice Terme era una linea tranviaria interurbana a vapore che colleg\u00f2 le citt\u00e0 di Voghera, Rivanazzano e Salice Terme dal 1891 al 1929.\nStoria.\nI fratelli bergamaschi Piero e Rodolfo Belcredi, gi\u00e0 progettisti della tranvia Voghera-Stradella, progettarono una tranvia a vapore tra Voghera e Rivanazzano. La Societ\u00e0 per le Ferrovie del Ticino (SFT), che gestiva anche la tranvia per Stradella, ottenne nel 1889 la concessione per la costruzione della linea.\nI lavori iniziarono nel marzo 1891 e procedettero speditamente: la linea, lunga 7,280\u00a0km, fu inaugurata il successivo 2 maggio.\nA partire dal 1894 il comune di Voghera propose alla SFT il prolungamento della tranvia verso Volpedo, Godiasco e Varzi: le trattative durarono sino al 1896 senza raggiungere alcun risultato, tanto da spingere alcuni imprenditori locali a fondare nel 1901 una societ\u00e0 per la gestione di un'autolinea (esercita con autobus a vapore) da Rivanazzano a Varzi, che rimase in funzione per 18 mesi. La SFT present\u00f2 nel 1908 istanza per la concessione del tronco di 2,088\u00a0km Rivanazzano-Salice Terme, ottenendola l'anno successivo e inaugurando la nuova tratta nello stesso anno.\nLa linea, che col passare del tempo non fu pi\u00f9 in grado di soddisfare i bisogni di mobilit\u00e0 delle popolazioni locali, fu soppressa il 15 giugno 1929 e sostituita con un servizio di autobus, nonostante la proposta da parte della societ\u00e0 milanese Rognini &amp; Balbo al podest\u00e0 di Voghera di sostituire i tram a vapore con altri ad accumulatori.\nPercorso.\nIl capolinea sorgeva presso la stazione ferroviaria: da qui si imboccava la circonvallazione fino a piazza San Bovo, da cui si diramava la linea per Stradella. Da piazza San Bovo la tranvia percorreva la circonvallazione, transitando per Porta Cavour (dove si trovava una fermata) e quindi imboccando la provinciale per Bobbio.\nLa linea proseguiva dunque risalendo la valle dello Staffora, toccando le localit\u00e0 di Casalnoceto, Cantarana, Molinetti, Rivanazzano (la cui stazione si trovava davanti alle terme) e Salice Terme. Tali due ultime localit\u00e0 erano dunque servite in maniera pi\u00f9 capillare rispetto alla ferrovia Voghera-Varzi (aperta due anni dopo la chiusura della tranvia), il cui binario percorreva la sponda opposta del torrente Staffora.\nMateriale rotabile.\nSulla tranvia prestarono servizio dodici locomotive a vapore bidirezionali di tipo tranviario a due assi, realizzate tra il 1881 e il 1883 dalla Henschel &amp; Sohn. Le prime tre unit\u00e0, come usuale all'epoca, furono battezzate con nomi di localit\u00e0: rispettivamente \"Voghera\", \"Stradella\" e \"Broni\".\nIl materiale trainato era costituito da 21 carrozze passeggeri a due assi e 10 carri merci, simili a quelli utilizzati dalla SFT su altre linee.\nTutto il materiale rotabile era usato anche sulla linea per Stradella."}
{"id": "4725089", "revid": "1310927", "url": "https://it.wikipedia.org/wiki?curid=4725089", "title": "Javi Herv\u00e1s", "text": "Carriera.\nNella stagione 2012-2013 ha giocato 9 partite in Primera Divisi\u00f3n con la maglia del Siviglia."}
{"id": "4725090", "revid": "436907", "url": "https://it.wikipedia.org/wiki?curid=4725090", "title": "Warrior (Havana Brown)", "text": "Warrior \u00e8 un brano musicale della DJ e cantante australiana Havana Brown, estratto come quinto singolo dal suo album \"Flashing Lights\". Il singolo \u00e8 stato pubblicato il 27 settembre per via digitale su iTunes Store.\nIn copertina la cantante ha un braccio piegato sulla testa e lo sguardo concentrato.\nIl brano.\nIl brano \u00e8 stato scritto da Jonas Saeed, Niclas Kings, Luciana Caporaso, Nick Clow e Sabi. Ha esordito alla numero 32 nell'ARIA Charts il 12 ottobre 2013."}
{"id": "4725091", "revid": "288300", "url": "https://it.wikipedia.org/wiki?curid=4725091", "title": "Javier Herv\u00e1s", "text": ""}
{"id": "4725092", "revid": "287204", "url": "https://it.wikipedia.org/wiki?curid=4725092", "title": "Javier Hervas", "text": ""}
{"id": "4725093", "revid": "287204", "url": "https://it.wikipedia.org/wiki?curid=4725093", "title": "Javi Hervas", "text": ""}
{"id": "4725095", "revid": "1842072", "url": "https://it.wikipedia.org/wiki?curid=4725095", "title": "Regio Decreto 7 agosto 1936, n. 1720", "text": "Il Regio Decreto 7 agosto 1936, n. 1720 \u00e8 una legge del Regno d'Italia promulgata durante la XXIX legislatura del Regno d'Italia nel governo Mussolini. \nContenuto.\nLa legge composta da un unico articolo espone due tabelle:"}
{"id": "4725096", "revid": "2052878", "url": "https://it.wikipedia.org/wiki?curid=4725096", "title": "Ma perch\u00e9?/Se...", "text": "Ma perch\u00e9?/Se... \u00e8 il quarto singolo dei Matia Bazar, pubblicato nel , che, come il singolo precedente (uscito l'), anticipa l'album \"Gran Bazar\".\nIl disco.\nRaggiunge la 7\u00aa posizione nella classifica delle vendite dei singoli italiani del .\nSubito dopo, i due brani vengono inseriti nell'LP \"Gran Bazar\" (sempre dello ).\n\"Ma perch\u00e9?\".\nMa perch\u00e9? \u00e8 il brano presente sul lato A del disco.\nSovente riportato col titolo privo del \"?\", \u00e8 stato presentato al Festival di Sanremo 1977 e, nella serata finale, subito eliminato per effetto della votazione negli scontri diretti.\n\"\u00bfY porque?\".\nVersione in spagnolo di \"Ma perch\u00e9?\" (lett. \"E perch\u00e9?\") comparsa nell'album \"Sencillez\" del insieme ad altre traduzioni di successi. Quest'album \u00e8 una raccolta di canzoni destinate al mercato latino, piuttosto che una versione in spagnolo del corrispondente album \"Semplicit\u00e0\", che sar\u00e0 pubblicato in Italia nello stesso anno.\nIl brano sar\u00e0 poi incluso rimasterizzato nella raccolta in CD e LP \"Grandes \u00e9xitos\" ().\n\"Se...\".\nSe... \u00e8 il brano presente sul lato B del disco.\nTracce.\nEntrambi i brani sono di Carlo Marrale, Piero Cassano e, per i testi, Aldo Stellita."}
{"id": "4725098", "revid": "486946", "url": "https://it.wikipedia.org/wiki?curid=4725098", "title": "Regio Decreto del 7 agosto 1936 n.1720", "text": ""}
{"id": "4725100", "revid": "1048993", "url": "https://it.wikipedia.org/wiki?curid=4725100", "title": "Deborah Ciccorelli", "text": ""}
{"id": "4725101", "revid": "123226652", "url": "https://it.wikipedia.org/wiki?curid=4725101", "title": "Michael Tomasello", "text": "Attualmente, Tomasello \u00e8 co-direttore del Max Planck Institut per l'Antropologia Evoluzionistica a Lipsia, Germania.\nIl suo lavoro si centra sui processi cognitivi e culturali unici che distinguono gli umani dai loro pi\u00f9 vicini parenti genetici, i primati e in particolare le grandi scimmie (gorilla, bonobo o scimpanz\u00e9). Confrontando lo sviluppo cognitivo delle scimmie e dei bambini umani, in particolare dal punto di vista della collaborazione fra di loro (comunicazione o nei giochi), Tomasello si \u00e8 concentrato negli ultimi anni sulla \"intenzionalit\u00e0 condivisa\". La sua teoria \u00e8 che solamente gli uomini, in tutto il regno animale, sono capaci di costruire una rete di legami e motivazioni nei gruppi che sono alla base della comunicazione; in pratica, solo il genere Homo \u00e8 capace di condividere spontaneamente informazione. La ricerca sullo sviluppo dei bambini ha dimostrato che questi mettono in atto abbastanza presto (verso un anno di et\u00e0) una serie di automatismi che permettono loro di condividere le loro esperienze: intenzioni comuni, attenzione condivisa, collaborazione, motivazioni proto-sociali e regole di gruppo.\nUno studio di Tomasello, legato a quello della nascita e dello sviluppo della collaborazione fra gli umani, \u00e8 focalizzato sull'acquisizione del linguaggio da parte dei bambini, in particolare quando \u00e8 messo in relazione con l'apprendimento e il processo di culturalizzazione. Tomasello \u00e8 critico verso il concetto di grammatica universale, portato avanti da Noam Chomsky. L'idea di una grammatica universale innata, comune a tutti gli uomini, \u00e8 sostituita da una teoria del linguaggio funzionale, basata sullo sviluppo filogenetico e ontogenetico dell'uomo: i bambini apprendono a comunicare grazie alle caratteristiche sociali innate dell'uomo e perfezionano questa capacit\u00e0 di parlare grazie al processo di apprendimento promosso dai genitori o dalla societ\u00e0. Il solo fatto che esistano pi\u00f9 di 7000 lingue diverse sulla Terra, alcune con strutture grammaticali radicalmente distinte, \u00e8 per Tomasello un altro indice dell'assenza di una grammatica codificata nel cervello sin dalla nascita.\nTomasello sostiene che gran parte delle conoscenze e delle competenze cognitive dell'uomo sono dovute a processi storico-culturali e non ad adattamenti biologici specializzati."}
{"id": "4725102", "revid": "599013", "url": "https://it.wikipedia.org/wiki?curid=4725102", "title": "Suore armene dell'Immacolata Concezione", "text": "Le Suore Armene dell'Immacolata Concezione sono un istituto religioso femminile di diritto pontificio: le suore di questa congregazione pospongono al loro nome la sigla S.A.I.C.\nStoria.\nLa congregazione fu fondata il 5 giugno 1847 a Costantinopoli da Antonio Hassun, futuro patriarca degli armeno-cattolici, e da Serpuhi Hagiantonian. La prima professione dei voti ebbe luogo il 9 dicembre 1847.\nMolte suore perirono durante il genocidio armeno (1915-1921) e l'unico convento che non venne distrutto fu la casa-madre di Costantinopoli. Per risollevare le sorti della congregazione, nel 1921 papa Pio XI decise di ospitare 400 orfane armene nella sua residenza di Castelgandolfo e chiam\u00f2 le suore per la loro cura; la casa-madre fu trasferita a Roma nel 1923.\nNel 1925 la congregazione per le Chiese orientali un\u00ec all'istituto le religiose superstiti delle comunit\u00e0 armene di Trebisonda, di Marash e di Ankara. Le costituzioni furono approvate da Pio XI l'11 giugno 1932.\nAttivit\u00e0 e diffusione.\nLe suore si dedicano all'apostolato presso le comunit\u00e0 armeno-cattoliche.\nSono presenti in Armenia, Egitto, Francia, Georgia, Giordania, Iran, Iraq, Italia, Libano, Siria, Stati Uniti d'America; la sede generalizia \u00e8 a Roma.\nAlla fine del 2008 la congregazione contava 78 religiose in 23 case."}
{"id": "4725103", "revid": "247222", "url": "https://it.wikipedia.org/wiki?curid=4725103", "title": "Ma perch\u00e9?", "text": ""}
{"id": "4725104", "revid": "62170925", "url": "https://it.wikipedia.org/wiki?curid=4725104", "title": "Suore Armene dell'Immacolata Concezione", "text": ""}
{"id": "4725106", "revid": "1318658", "url": "https://it.wikipedia.org/wiki?curid=4725106", "title": "Israel Puerto", "text": "Carriera.\nClub.\nNella stagione 2012-2013 ha giocato 2 partite in massima divisione spagnola con la maglia del . Nella stagione successiva debutta in Europa League.\nNazionale.\nCon l'Under-20 spagnola ha preso parte ai Mondiali 2013.\nStatistiche.\nPresenze e reti nei club.\n\"Statistiche aggiornate al 25 ottobre 2021.\""}
{"id": "4725107", "revid": "22356", "url": "https://it.wikipedia.org/wiki?curid=4725107", "title": "Quercylurus major", "text": "Il quercyluro (Quercylurus major) \u00e8 un mammifero carnivoro estinto, appartenente ai nimravidi. Visse nell'Oligocene inferiore (circa 32 milioni di anni fa) e i suoi resti fossili sono stati ritrovati in Francia.\nDescrizione.\nQuesto animale era di dimensioni molto grandi, e rappresenta il pi\u00f9 grande rappresentante noto dei nimravidi. La lunghezza poteva arrivare a tre metri, l'altezza a un metro, mentre il peso doveva essere compreso tra i 300 e i 400 chilogrammi. Le dimensioni, in generale, erano paragonabili a quelle di un orso bruno. \"Quercylurus\", come tutti i suoi simili, era dotato di un cranio corto, simile a quello dei felidi. I canini superiori erano relativamente allungati. Le zampe erano molto muscolose e \"Quercylurus \"doveva essere almeno parzialmente plantigrado. \nClassificazione.\nQuesto animale, descritto per la prima volta nel 1979 da Leonard Ginsburg, \u00e8 noto per fossili ritrovati nel ben noto giacimento francese di Quercy. \"Quercylurus \"\u00e8 considerato il pi\u00f9 grande dei nimravidi, un gruppo di carnivori primitivi dalle caratteristiche superficialmente simili a quelle dei felidi. \"Quercylurus \"doveva essere affine a \"Nimravus\", e secondo alcuni autori potrebbe essere semplicemente stato una specie gigante di quest'ultimo; tuttavia, la taglia molto minore (\"Nimravus \"era grande al massimo quanto un piccolo leopardo) e alcune caratteristiche permetterebbero di distinguere i due generi. Un altro genere considerato affine \u00e8 \"Dinailurictis\", anch'esso dell'Oligocene europeo, ma vissuto pochi milioni di anni dopo. \"Quercylurus \"potrebbe essere stato un diretto antenato di quest'ultimo nimravide.\nPaleobiologia.\nLe grandi dimensioni e la morfologia massiccia di \"Quercylurus \"indicano che questo animale non doveva essere un predatore particolarmente agile. \u00c8 possibile che cacciasse tramite agguati, o che integrasse la sua dieta con carogne. La morfologia degli arti, tuttavia, ha portato all'ipotesi che \"Quercylurus \"fosse in grado di arrampicarsi sugli alberi. Nel giacimento di Quercy \u00e8 noto un altro nimravide di dimensioni minori, \"Eofelis\", che occupava chiaramente un'altra nicchia ecologica."}
{"id": "4725108", "revid": "22356", "url": "https://it.wikipedia.org/wiki?curid=4725108", "title": "Quercylurus", "text": ""}
{"id": "4725109", "revid": "486946", "url": "https://it.wikipedia.org/wiki?curid=4725109", "title": "Pereslavl-Zaleski", "text": ""}
{"id": "4725110", "revid": "120118198", "url": "https://it.wikipedia.org/wiki?curid=4725110", "title": "Irisbus Crealis Neo", "text": "L'Irisbus Crealis \u00e8 un autobus prodotto dalla Irisbus Iveco (oggi diventata Iveco Bus) dal 2008. Nella sua prima versione, era un Citelis con un design rivisitato, destinato principalmente al mercato degli autobus di servizio di alto livello. Nella sua versione attuale, il Crealis \u00e8 derivato dallo Urbanway. Oltre alla facciata anteriore del Citelis, il tetto di Crealis \u00e8 carenato per nascondere i corpi installati sul tetto, compresa l'aria condizionata. Come il Civis , l'Agora e il Citelis, il Crealis \u00e8 in grado di ricevere le apparecchiature ottiche Optiguide-Optiboard commercializzate da Siemens. Il Crealis \u00e8 disponibile con motore diesel, gas naturale per veicoli, motore ibrido e filobus. Il Crealis ha vissuto due generazioni, una sotto l'era Irisbus Citelis e l'altra dal 2015 Iveco Bus Urbanway.\nCaratteristiche.\nIl Crealis \u00e8 disponibile in due diverse lunghezze: 12 metri e articolato 18 metri. Entrambe le versioni sono disponibili in versione filobus, diesel con emissioni di livello Euro 5 EEV, e da poco, in versione CNG, ovvero con trazione a Gas Naturale Compresso.\n\u00c8 possibile dotare i veicoli di un Sistema a Guida Ottica.\nLa versione diesel della seconda generazione commercializzata nel 2015 e costruita sulla base del'Urbanway, \u00e8 conforme alla normativa Euro 6d. \nVersioni.\nIl Crealis Neo \u00e8 disponibile in due lunghezze.\nCrealis 12.\n\u00c8 la versione \"normale\" dell'Iveco Bus Crealis Neo.\n\u00c8 disponibile come filobus, con motore diesel o con alimentazione a Gas Naturale Compresso (CNG).\nCrealis 18.\n\u00c8 la versione articolata dell'Iveco Bus Crelis Neo.\n\u00c8 disponibile come filobus, con motore diesel o con alimentazione a Gas Naturale Compresso (CNG).\nSono presenti veicoli di queste dimensioni in Francia, nelle citt\u00e0 di Parigi, Clermont, Rouen, Nimes, Nancy.\nQuesto modello \u00e8 stato acquistato in 49 esemplari dalla Tper di Bologna nel 2014 come sostituto dei 49 Irisbus Civis arrivati nel capoluogo emiliano ma mai entrati in servizio per il mancato benestare sulla sicurezza dei veicoli da parte del Ministero dei Trasporti.\nIl 2 febbraio 2016 il Sindaco di Bologna Virginio Merola ha inaugurato la messa in strada dei Crealis Neo nella citt\u00e0 felsinea."}
{"id": "4725111", "revid": "599013", "url": "https://it.wikipedia.org/wiki?curid=4725111", "title": "Diogo Figueiras", "text": "Caratteristiche tecniche.\nTerzino destro molto rapido gioca su entrambe le fasce, all'occorrenza pu\u00f2 giocare anche come esterno destro di centrocampo.\nCarriera.\nClub.\nCresciuto nelle giovanili del Benfica, ben presto si trasferisce al Pa\u00e7os de Ferreira. Resta due stagioni nella massima serie portoghese e il 19 luglio 2013 si trasferisce al Siviglia.\nCon la squadra andalusa esordisce il 22 agosto in occasione dell'andata dei preliminari di Europa League contro lo \u015al\u0105sk Wroc\u0142aw, partita vinta per 4-1. Nella Liga esordisce alla settima giornata in occasione del pareggio esterno (1-1) contro la Real Sociedad.\nIl 16 marzo 2014 segna il suo primo gol con la maglia del Siviglia portando la sua squadra sul momentaneo 4-0 nella sfida interna contro il Real Valladolid finita poi 4-1.\nResta in Andalusia due stagioni collezionando 46 presenze e 2 gol e vincendo due volte l'Europa League.\nPrestito al Genoa.\nIl 9 luglio 2015 passa in prestito con diritto di riscatto al .\nIl 20 settembre 2015 esordisce in Serie A con la maglia del nella sconfitta interna per 2 a 0 contro la Juventus subentrando al posto di Diego Perotti nell'intervallo. Il 29 novembre, nella sconfitta interna contro il Carpi, segna il suo primo gol in maglia rossobl\u00f9.\nRitorno al Siviglia e Olympiakos.\nIl 30 gennaio 2016 il prestito viene interrotto e il giocatore fa cos\u00ec ritorno al Siviglia. Il 18 maggio vince la sua terza Europa League consecutiva con gli spagnoli.\nIl 25 maggio seguente viene acquistato dall'Olympiakos.\nStatistiche.\nPresenze e reti nei club.\n\"Statistiche aggiornate al 17 maggio 2018.\""}
{"id": "4725120", "revid": "92723", "url": "https://it.wikipedia.org/wiki?curid=4725120", "title": "Family Tree (serie televisiva)", "text": "Family Tree \u00e8 una serie televisiva britannica-statunitense realizzata in stile falso documentario, creata da Christopher Guest e Jim Piddock.\nLa serie \u00e8 andata in onda sul canale via cavo statunitense HBO dal 12 maggio 2013 e sul canale britannico BBC Two dal luglio 2013. Il 23 gennaio 2014 la HBO cancella ufficialmente la serie.\nTrama.\nTom Chadwick \u00e8 un trentenne britannico che sta attraversando un periodo difficile della sua vita, dopo aver perso lavoro e fidanzata. Dopo la morte di una lontana prozia, che non ha mai conosciuto, Tom eredita una misteriosa scatola, contenente per lo pi\u00f9 foto e cianfrusaglie. Grazie a questi oggetti scopre un mondo fatto di personaggi e storie insolite, e inizia un percorso alla ricerca di s\u00e9 stesso e delle origini della propria famiglia.\nProduzione.\nLa serie \u00e8 scritta interamente da Christopher Guest e Jim Piddock, mentre gli otto episodi che compongono la prima stagione sono diretti da Guest. La serie \u00e8 girata con la tecnica del falso documentario con dialoghi improvvisati dagli attori, che pi\u00f9 volte interrompono le storie per parlare direttamente in camera."}
{"id": "4725124", "revid": "1318658", "url": "https://it.wikipedia.org/wiki?curid=4725124", "title": "Basket Club K\u00fcsnacht-Erlenbach", "text": "Il Basket Club K\u00fcsnacht-Erlenbach (detta anche BCKE) e conosciuti con il nome di Goldcoast Wallabies, sono una squadra di pallacanestro dilettantistica svizzera, fondata nel 1972, che attualmente milita in LNB.\nIl nome attuale deriva dalla fusione, avvenuta nel 1996, con il Basketballclub Erlenbach."}
{"id": "4725126", "revid": "732240", "url": "https://it.wikipedia.org/wiki?curid=4725126", "title": "Universit\u00e0 di Tbilisi", "text": ""}
{"id": "4725131", "revid": "1910023", "url": "https://it.wikipedia.org/wiki?curid=4725131", "title": "Pizzino (Taleggio)", "text": "Pizzino \u00e8 una frazione del comune di Taleggio; si trova nella omonima valle.\n\u00c8 il punto di partenza di numerosi percorsi escursionistici e mulattiere. Ospita la chiesa parrocchiale dedicata a Sant'Ambrogio Dottore, che ricopre il ruolo di chiesa madre della val Taleggio\nStoria.\nGli storici ipotizzano che l'insediamento di Pizzino nasce nell'et\u00e0 del bronzo come testimoniato dal ritrovamento di 2 frammenti di ceramica provenienti da una giara per la conservazione di derrate alimentari. Si pensa che tale popolazione provenisse dalla Valsassina, per poi stanziarsi definitivamente nei pressi di Pizzino. Nel medioevo Pizzino diventa campo di battaglia tra Guelfi e Ghibellini come testimoniato nella localit\u00e0 Corna dove ci sono i resti di un castello medioevale guelfo, utilizzato come roccaforte per le battaglie. Le vicende principali ruotano attorno alla chiesa parrocchiale di Sant'Ambrogio Dottore, la quale nel 1700 dopo numerosi accordi tra parrocchie si divide in altre piccole comunit\u00e0 perdendo lo status di unica chiesa della Valle ma pur rimanendo chiesa madre della Valle Taleggio. Durante la II Guerra Mondiale ci sono degli atti vandalici e rastrellamenti da parte delle truppe nazi-fasciste. Tali eventi consistevano nel bruciare e provocare danno alle attivit\u00e0 ricettive della zona come quella nel giugno 1944 che interess\u00f2 un'osteria della zona. Tutti questi eventi furono causati dalla massiccia quantit\u00e0 di Partigiani che popolavano e si nascondevano nei boschi della Valle che trovando vitto e alloggio soggiornavano presso tali attivit\u00e0. Nel 2010 Pizzino festeggia il millenario della sua chiesa parrocchiale e l'evento fu presieduto dal vescovo di Bergamo Francesco Beschi. Ci furono concerti organizzati e messe nei vari oratori e santuari della Valle.\nMonumenti e luoghi di interesse.\nIl campanile.\nNel 1776 per la costruzione del campanile venne interamente smantellato e demolito il vecchio castello medioevale sulla Corna di Pizzino.\nCultura.\nFilmografia.\nNel 2016 a Pizzino venne girato il film \"Ombra e il Poeta\" diretto da Gianni Caminiti ed ambientato interamente in valle. La location principale \u00e8 la \"Corna di Pizzino: la antica roccaforte Guelfa smantellata nel 1800 per la costruzione del campanile."}
{"id": "4725135", "revid": "767487", "url": "https://it.wikipedia.org/wiki?curid=4725135", "title": "Dave Okumu", "text": "\u00c8 conosciuto specialmente per essere il frontman del gruppo acclamato dalla critica The Invisible. Il loro album di esordio, pubblicato nel marzo 2009, venne selezionato per il Premio Mercury (2009) e nominato \"Album iTunes dell'Anno\".\nBiografia.\nFiglio del professore Washington Okumu, attivista pacifista di nazionalit\u00e0 keniana, trascorse l'infanzia a Vienna, circondato da appassionati di musica, fino a quando, all'et\u00e0 di dieci anni, dovette stabilirsi con la famiglia in Gran Bretagna, dove il padre si rifugi\u00f2 in esilio. Dapprima inizi\u00f2 a studiare la tromba, ma presto si risolse ad imparare a suonare la chitarra. Bench\u00e9 non si ritenesse in grado di suonare il jazz, frequent\u00f2 le lezioni del chitarrista jazz John Parricelli e inizi\u00f2 ad esercitarsi nel genere. Incontr\u00f2 il batterista Tom Skinner e il bassista Tom Herbert; entrambi sarebbero divenuti in seguito suoi stretti compagni e collaboratori. Dopo aver studiato Francese e Politica all'Universit\u00e0 di Edimburgo, Okumu fece ritorno a Londra dove entr\u00f2 a far parte dell'associazione dei Tomorrow\u2019s Warriors, fondata dal bassista Gary Crosby, che forniva ai giovani musicisti di talento l'opportunit\u00e0 di intraprendere una carriera nell'ambito del jazz.\nInizi\u00f2 a comporre musica e venne incoraggiato ad eseguire la sua composizione \"Thieves Without Loot\" al London Jazz Festival. Per questa occasione, si unirono a Okumu sia Skinner che Herbert, oltre al tastierista Nick Ramm e al sassofonista Jason Yarde. In seguito, incontr\u00f2 i jazzisti Scandinavi Benita Haastrup (batterista) e Anders Jormin (bassista), suonando pi\u00f9 volte con loro.\nOkumu venne coinvolto in numerosi gruppi, talvolta come leader o co-leader; fra di essi ci sono F-IRE Collective, Jade Fox, una band influenzata dal periodo fusion di Miles Davis, e Foot Fooler, un gruppo composto da 12 membri creato da Skinner e ispirato pure esso ad alcuni aspetti della musica di Davis. Fra gli altri con cui Okumu ha suonato ci sono la Mask Orchestra di Colin Towns, John Taylor, Jean Toussaint, e le cantanti Eska Mtungwazi, Terri Walker e Norma Winstone. Egli ha lavorato pure con il figlio di Taylor e Winstone, il batterista Leo Taylor. Musicista avventuroso e all'avanguardia, nei primi anni 2000 Okumu era effettivamente uno dei pi\u00f9 promettenti jazzisti della nuova generazione.\nIn seguito, il suo amore per la musica lo port\u00f2 a suonare ed effettuare registrazioni con numerosi altri musicisti, come Amy Winehouse, St. Vincent, Jane Birkin, Sara Creative Partners, Brigitte Fontaine, Theo Parrish, Tony Allen, King Sunny Ad\u00e9, Omar, Matthew Herbert, Dani Siciliano, Toddla T, Bilal, Jack De Johnette, e Anna Calvi.\nDave inizi\u00f2 a lavorare con Jessie Ware nel 2010, quando produsse e collabor\u00f2 alla stesura del suo album d'esordio, Devotion, che venne in seguito riconosciuto come Album dell'Anno (2012) dal Premio Mercury.\nOkumu continua a lavorare con numerosi artisti come produttore e compositore, con sede a Londra dove ha il suo studio con gli amici Tom Herbert e Leo Taylor, coi quali forma la band The Invisible."}
{"id": "4725138", "revid": "743418", "url": "https://it.wikipedia.org/wiki?curid=4725138", "title": "Metodo delle microlenti gravitazionali", "text": ""}
{"id": "4725146", "revid": "729019", "url": "https://it.wikipedia.org/wiki?curid=4725146", "title": "Ematoma subdurale", "text": "L'ematoma o emorragia subdurale \u00e8 un versamento di sangue, solitamente conseguente a un trauma cranico, che va a localizzarsi nelle meningi, in particolare tra la dura madre e l'aracnoide.\nL\u2019ematoma subdurale acuto \u00e8 una patologia frequente nei pazienti che hanno subito un trauma stradale od una caduta di una certa importanza e pu\u00f2 causare, nonostante la rimozione chirurgica, dei danni cerebrali permanenti di varia gravit\u00e0 dovuti principalmente all\u2019effetto massa che l\u2019ematoma stesso ha sul tessuto cerebrale.\nLe cause non traumatiche dell'ematoma sono spesso conseguenza di alterazioni della coagulazione del sangue. Formato da sangue venoso, se va a comprimere le strutture del sistema ventricolare pu\u00f2 bloccare il deflusso del liquor dando origine all'idrocefalo ostruttivo.\nLa diagnosi pu\u00f2 essere accertata tramite una semplice TC cranica senza mezzo di contrasto che evidenzier\u00e0, nel caso di un ematoma subdurale acuto un\u2019area iperdensa (cio\u00e8 pi\u00f9 chiara rispetto al tessuto cerebrale circostante) a forma di falce, adiacente alla teca cranica.\nNel caso in cui l\u2019ematoma subdurale sia cronico si evidenzier\u00e0 un\u2019area ipodensa (cio\u00e8 pi\u00f9 scura rispetto al tessuto cerebrale circostante).\nEssendo l\u2019ematoma subdurale un\u2019emergenza sanitaria di una certa importanza, per la diagnosi effettiva la risonanza magnetica non \u00e8 indicata di routine poich\u00e9 presenta dei tempi di esecuzione nettamente maggiori rispetto alla tomografia computerizzata e non \u00e8 accessibile a tutti i pazienti (quali ad esempio persone portatrici di pacemaker).\nIl trattamento pu\u00f2 essere chirurgico e non. Sta al neurochirurgo valutare, tramite l\u2019osservazione degli esami diagnostici eseguiti, la reale necessit\u00e0 di un intervento chirurgico di rimozione dell\u2019ematoma.\nLa sintomatologia dell\u2019ematoma subdurale acuto pu\u00f2 variare da una semplice nausea, disorientamento, vertigini, a sintomi ben pi\u00f9 gravi quali le alterazioni dello stato di coscienza e il coma.\nNel caso il paziente affetto da ematoma subdurale non sia cosciente o presenti alterazioni neurologiche importanti, per valutare la gravit\u00e0 della situazione, oltre agli esami di imaging radiologico, si pu\u00f2 utilizzare la scala del Glasgow Coma Scale; quest\u2019ultima \u00e8 correntemente utilizzata dal personale medico per la valutazione dello stato di coscienza dei pazienti che abbiano subito dei traumi, ed \u00e8 una scala a punti in cui si valutano la risposta verbale, oculare e motoria. Il punteggio massimo \u00e8 15 ed il minimo 3. Un paziente con un GCS minore o uguale ad 8 \u00e8 un paziente affetto da un grave trauma cranico."}
{"id": "4725148", "revid": "827882", "url": "https://it.wikipedia.org/wiki?curid=4725148", "title": "Hit Mania Dance Estate 1998", "text": "Hit Mania Dance Estate 1998 \u00e8 una raccolta di 40 successi da ballare pubblicata su due CD e due MC (denominati \"vol.1\" e \"vol.2\") durante l'estate del 1998. \u00c8 la prima compilation della collana Hit Mania a contenere una bonus track ed \u00e8 stata mixata dal DJ Mauro Miclini. Il prezzo di vendita del doppio CD era di L. 43.000. Pubblicata il 7 luglio 1998, \u00e8 entrata nella Superclassifica di TV Sorrisi e Canzoni il 3 agosto 1998: il 21 settembre 1998 si trovava al 9\u00ba posto, mentre il 28 settembre 1998 \u00e8 scesa al 14\u00ba posto. La copertina \u00e8 stata progettata da Gorial.\nTracce.\nVol. 1\nVol. 2"}
{"id": "4725166", "revid": "125866356", "url": "https://it.wikipedia.org/wiki?curid=4725166", "title": "Javi Gracia", "text": "Carriera.\nGiocatore.\nClub.\nNativo di Pamplona, centrocampista, dal 1989 gioca per tre anni nel , la squadra riserve dell', con cui non debutter\u00e0. Nel 1992 passa al , con cui realizza 12 gol in 38 partite di Segunda Divisi\u00f3n, in un campionato chiuso con la promozione della squadra in Primera Divisi\u00f3n dopo un'assenza di quarant'anni dalla massima categoria.\nNel 1993 viene acquistato dal , squadra di massima serie in cui militer\u00e0 per due anni prima di trasferirsi alla , altra compagine della massima categoria, di cui vestir\u00e0 la maglia per quattro anni. Nel 1999 torna in Segunda Divisi\u00f3n, al , aiutando la squadra a risalire in prima serie dopo un anno di assenza.\nDopo due altre stagioni e mezza nelle file del Villarreal in massima serie, nel febbraio 2003 passa al , club di seconda categoria con cui chiude la carriera nel giugno seguente. Conta 229 presenze e 17 reti in Primera Divisi\u00f3n.\nNazionale.\nConta 3 presenze con la nazionale spagnola Under-20 e una presenza con la nazionale spagnola Under-21.\nAllenatore.\nLa sua carriera di allenatore inizia nel 2004, come tecnico delle giovanili del .\nIl 27 luglio 2020 viene nominato allenatore del , alla cui guida subentra a Voro, che passa a ricoprire il ruolo di suo vice.\nL'anno seguente sostituisce Xavi sulla panchina dell'Al-Sadd Sports Club in Qatar."}
{"id": "4725168", "revid": "298229", "url": "https://it.wikipedia.org/wiki?curid=4725168", "title": "N\u00faria Picas", "text": ""}
{"id": "4725169", "revid": "174925", "url": "https://it.wikipedia.org/wiki?curid=4725169", "title": "D\u012bk\u1e63\u0101", "text": "D\u012bk\u1e63\u0101 (devanagari \u0926\u0940\u0915\u094d\u0937\u093e), sostantivo femminile sanscrito traducibile come \"consacrazione\", \"iniziazione religiosa\", indica nelle tradizioni religiose dell'India un generico rituale iniziatico, o anche una consacrazione a un evento religioso o di grande importanza.\nGeneralit\u00e0.\nEtimologicamente \"d\u012bk\u1e63\u0101\" si fa derivare dal verbo \"d\u012bk\u015b\" (\"consacrare\"), oppure dalla radice \"d\u0101\" (\"dare\") pi\u00f9 \"k\u1e63i\" (\"distruggere\").\nLa \"d\u012bk\u1e63\u0101\" (\"iniziazione\") \u00e8 impartita da un guru, seguendo un preciso rituale che varia a seconda della tradizione e dell'iniziazione stessa. Spesso questo rituale prevede l'uso di mantra dedicati, e pu\u00f2 avvenire in vari modi: facendo uso del tatto (\"spar\u015ba d\u012bk\u1e63\u0101\"); del pensiero (\"smara\u1e47a d\u012bk\u1e63\u0101\"); dello sguardo (\"cak\u1e63u d\u012bk\u1e63\u0101\").\nOgni iniziazione segna il passaggio da uno stadio a un altro ritenuto spiritualmente superiore. Fondamentale \u00e8 il ruolo del guru, del maestro spirituale cio\u00e8, come del resto fondamentale e spiritualmente molto intimo \u00e8 il rapporto stesso fra il maestro e il discepolo: \u00e8 il guru che decide quando il discepolo \u00e8 pronto per un ulteriore passo, \u00e8 il guru che conoscendo il discepolo sa come praticare la \"d\u012bk\u1e63\u0101\".\nCi\u00f2 \u00e8 soprattutto vero nelle tradizioni tantriche, dove si ritiene che l'adepto rischi la propria salute mentale quando egli opera senza la guida del maestro.\nLe iniziazioni nel vedismo e brahmanesimo.\nNel brahmanesimo, come in tutte le successive tradizioni religiose dell'induismo, fondamentale \u00e8 la cerimonia di iniziazione alla vita spirituale, l'\"upanayana\", in cui l'adoscelente \u00e8 introdotto allo studio dei \"Veda\", essendo tenuto alla castit\u00e0 e all'obbedienza al suo guru.\nLe iniziazioni nelle tradizioni dell'induismo.\nNella tradizione dello \u015aaivasiddh\u0101nta abbiamo tre successive iniziazioni: alla vita spirituale (\"s\u0101dh\u0101ra\"); ai rituali (\"nir\u0101dh\u0101ra\"); alla liberazione. Nelle tradizioni dello Shivaismo kashmiro che si servono della manipolazione della kundalini, esiste un rituale purificatorio iniziale, la \"sam\u0101yi d\u012bk\u1e63\u0101\"; e la \"putraka d\u012bk\u1e63\u0101\", che il guru impartisce all'adepto che ritiene pronto all'illuminazione.\nLe tradizioni tantriche.\nCome si \u00e8 accennato, nelle tradizioni tantriche il ruolo del guru \u00e8 determinante: qui il guru \u00e8 molto pi\u00f9 che un padre spirituale, egli \u00e8 colui che pu\u00f2 porre in contatto il discepolo (\"\u015bi\u1e63ya\") con l'Assoluto, renderlo sensibile alla Realt\u00e0 Ultima. Le varie iniziazioni sono viste come passi verso la liberazione, fasi di una catarsi progressiva.\nI membri delle tradizioni tantriche sono organizzati in comunit\u00e0 ristrette e riservate, e l'ingresso in una setta \u00e8 possibile soltanto attraverso uno specifico rito iniziatico. Nelle tradizioni del Kula queste sette sono detti \"circoli\" (\"chakra\"); pi\u00f9 circoli formano una \"famiglia\" (\"kula\"), contraddistinta dall'uso comune di specifici testi, divinit\u00e0 e cerimoniali. Facendo riferimento al \"Mah\u0101nirv\u0101\u1e47a Tantra\" (\"Tantra della grande liberazione\"), lo storico delle religioni francese Jean Varenne cos\u00ec riassume le fasi della cerimonia iniziatica.Il supplice viene preparato con un bagno purificatore, mentre il suo guru offre un sacrificio a Ganapati, il dio che allontana gli ostacoli favorendo il percorso. Il supplice si presta quindi all'adorazione del guru, come se questi fosse una divinit\u00e0. Successivamente il maestro lo conduce nel circolo presentandolo agli altri membri, fra cui il Signore del circolo (\"chakre\u015bvara\") (che pu\u00f2 essere il guru stesso). Il circolo si presta a una \"p\u016bj\u0101\", una cerimonia complessa di adorazione della Dea. La cerimonia prevede l'uso di mantra, yantra tracciati sul suolo, e offerte che consistono anche di sostanze ritenute non ortodosse nel brahmanesimo: bevande alcoliche e carne. Ha quindi luogo l'iniziazione propriamente detta. Il supplice riceve un'aspersione rituale (\"abhisheka\"), il maestro gli comunica quindi il suo nuovo nome in quanto membro della setta, e gli \"impone\" un mantra personalizzato. Seguono la distribuzione di doni da parte del nuovo membro ai partecipanti, che insieme bevono la bevanda precedentemente consacrata. Concludono la cerimonia altre \"p\u016bj\u0101\", e se la setta lo brevede, anche unioni sessuali (\"maithuna\").\nVa menzionata, fra le altre iniziazioni, la \"vedhamay\u012b d\u012bk\u1e63\u0101\", l'iniziazione mediante \"perforazione\", tipica delle tradizioni del Kula e dei N\u0101tha. Il maestro e il discepolo si pongono seduti l'uno di fronte all'altro, faccia a faccia condividendo i respiri, interpretati come \"soffi vitali\" (\"pr\u0101\u1e47a\"). Il maestro, in tal modo, lascia fluire la propria energia divina nel corpo sottile del discepolo, col fine di \"perforare\" i suoi chakra, attivarli cio\u00e8 affinch\u00e9 Ku\u1e47\u1e0dalin\u012b possa risalire dal primo all'ultimo chakra. La descrizione di molte delle cerimonie di iniziazione in uso presso le tradizioni tantriche sono riportate nel \"Tantr\u0101loka\", opera del filosofo indiano Abhinavagupta (X \u2013 XI sec.).\nUn'iniziazione molto importante \u00e8 l'\"\u0101c\u0101rya d\u012bk\u1e63\u0101\", quella che consacra il discepolo come guru egli stesso, successore cio\u00e8 in grado di trasmettere ad altri discepoli la tradizione e impartire le necessarie \"d\u012bk\u1e63\u0101\" ad altri discepoli. \u00c8 cos\u00ec, da maestro a discepolo-maestro (\"parampar\u0101\", lett.: \"uno dopo l'altro\"), che la tradizione si tramanda, secondo quella catena nota col nome di \"samprad\u0101ya\"."}
{"id": "4725171", "revid": "838137", "url": "https://it.wikipedia.org/wiki?curid=4725171", "title": "Deossiuridina", "text": "Deossiuridina o deoxiuridina \u00e8 un nucleoside pirimidinico. La molecola \u00e8 simile nella struttura all'uridina, ma priva del gruppo 2'idrossile sulla porzione ribosio, sostituito da un atomo di idrogeno.\nSono state sintetizzate molte molecole che derivano dalla deossiuridina e fra queste la idoxuridina e la trifluridina, studiate per le loro propriet\u00e0 antivirali ed utilizzate come farmaci per il trattamento topico, in oftalmologia, delle infezioni da herpes simplex virus, ed in particolare nelle cheratiti da HSV.\nI composti derivati dalla deossiuridina interferiscono con la sintesi del DNA virale e possono essere utilizzati come substrato per la DNA polimerasi virale, portando alla formazione di DNA 'difettoso' in quanto le molecole vengono incorporate nel filamento di DNA sostituendo molte delle normali basi di timidina.\nAltri utilizzi.\nIn medicina di laboratorio si utilizza il test di soppressione alla deossiuridina per diagnosticare una anemia megaloblastica dovuta a deficit di vitamina B12 e folati."}
{"id": "4725172", "revid": "253269", "url": "https://it.wikipedia.org/wiki?curid=4725172", "title": "Janel Moloney", "text": "Biografia.\nJanel Moloney \u00e8 nata nel sobborgo di Woodland Hills, in California, ed \u00e8 la nipote dell'attrice Christine Ebersole. Ha frequentato il corso quadriennale di recitazione alla SUNY Purchase. \nDurante la campagna presidenziale del 2004 negli Stati Uniti, Moloney \u00e8 stato un attivo sostenitore della campagna presidenziale di John Kerry e ha fatto apparizioni pubbliche per suo conto.\nCarriera.\nHa partecipato a molte serie televisive, tra cui \"E.R. - Medici in prima linea\", \"Sports Night\", \"Le avventure di Brisco County\" e \"La signora in giallo\". \nIl successo arriva nel 1999, con la partecipazione alla serie televisiva \"West Wing - Tutti gli uomini del Presidente\", dove interpretava Dony Moss, assistente del vice-capo del personale della Casa Bianca, Josh Lyman. Originariamente era accreditata come guest-star (pur comparendo in tutti gli episodi della prima stagione). Dalla seconda stagione in poi, \u00e8 stata inclusa nel cast principale. Per la sua interpretazione ha ricevuto due nomination agli Emmy Award, una nel 2002 e una nel 2004.\nDal 2014 al 2017 ha preso parte alla serie tv The Leftovers - Svaniti nel nulla.\nTeatro.\nNel 2007, ha fatto il suo debutto Off-Broadway palco del Playwrights Horizons, dove ha interpretato Teresa nella produzione \"100 Saints You Should Know\", scritto da Kate Fodor e diretto da Ethan McSweeny. \u00c8 apparsa nella commedia Off-Broadway, \"Love, Loss, and What I Wore\" tra settembre e ottobre 2011.\nVita privata.\nL'attrice si \u00e8 sposata con il compositore Marcelo Zarvos e il 14 febbraio 2010 \u00e8 diventata madre di Julian Francesco Zarvos."}
{"id": "4725173", "revid": "287204", "url": "https://it.wikipedia.org/wiki?curid=4725173", "title": "Diksa", "text": ""}
{"id": "4725174", "revid": "506294", "url": "https://it.wikipedia.org/wiki?curid=4725174", "title": "Diksha", "text": ""}
{"id": "4725176", "revid": "780783", "url": "https://it.wikipedia.org/wiki?curid=4725176", "title": "Crono delle Nazioni 2013", "text": "La Crono delle Nazioni 2013, trentaduesima edizione della corsa e valida come evento dell'UCI Europe Tour 2013 categoria 1.1, si svolse il 20 ottobre 2013 su un percorso di 57\u00a0km. Fu vinta dal tedesco Tony Martin che giunse al traguardo con il tempo di 1h10'48\", alla media di 48,3\u00a0km/h.\nAl termine della gara, 23 ciclisti risultarono classificati."}
{"id": "4725177", "revid": "88740", "url": "https://it.wikipedia.org/wiki?curid=4725177", "title": "Giuseppe Errante", "text": "Biografia.\nNacque a Trapani, in Sicilia. Fece un periodo di apprendistato nello studio dello scultore trapanese Domenico Nolfo, poi studi\u00f2 a Palermo sotto Gioacchino Martorana. Nel 1784 si era trasferito a Roma. Nel 1791 era impiegato nei lavori alla Reggia di Caserta. In quegli anni a Napoli frequent\u00f2 il paesaggista Jakob Philipp Hackert.\nArrivato a Milano nel 1795, con il favore del generale francese Andrea Massena, present\u00f2 nel 1806 nel corso della visita di Napoleone, alla Pinacoteca di Brera una serie di dipinti di contenuto mitologico e allegorico. Antonio Rancati e Giovanni Bigatti furono i suoi due principali e promettenti allievi.\nSi stabil\u00ec a Roma nel 1810. Oltre a soggetti storici, dipinse ritratti, in cui era particolarmente dotato. Mor\u00ec in quella citt\u00e0 nel 1821, ed \u00e8 sepolto nella chiesa romana di San Salvatore.\nUno dei suoi studenti a Roma fu il ritrattista catanese Giuseppe Gandolfo.\nOpera.\nInizialmente influenzato dal tardo barocco siciliano, segu\u00ec poi lo studio della pittura di Correggio e l'eclettismo classico di Anton Raphael Mengs. Molte delle sue opere si trovano in una collezione privata francese. La sua opera principale \u00e8 l'affresco della cupola delle anime del purgatorio nella chiesa Santa Maria dell'Orazione e Morte a Civitavecchia (1788).\nConsiderevoli sono l'affresco \"Nozze di Cupido con Psiche\" nel Palazzo Altieri a Roma (1793) e la \"Natura morta con fucili e pistole\" al Museo Regionale Agostino Pepoli a Trapani."}
{"id": "4725178", "revid": "767487", "url": "https://it.wikipedia.org/wiki?curid=4725178", "title": "The Nemesis", "text": "The Nemesis (titolo di lavorazione \"The Brand of Man\") \u00e8 un cortometraggio muto del 1915 interpretato e diretto da Henry King.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di 20 minuti - usc\u00ec nelle sale statunitensi il 1\u00ba maggio 1915."}
{"id": "4725182", "revid": "767487", "url": "https://it.wikipedia.org/wiki?curid=4725182", "title": "Evans Cycles", "text": "Evans Cycles \u00e8 una grande catena inglese di negozi di biciclette. Fu aperto nel centro di Londra da un ciclista londinese, Frederick Evans, che vinse un premio dal pi\u00f9 grande club ciclistico Britannico per la migliore invenzione in ambito ciclistico del 1925. Nel 1939 lasci\u00f2 il negozio nelle mani del suo manager per entrare a far parte della Royal Air Force a causa dell'inizio della guerra. Mor\u00ec in un incidente stradale nel 1944. Da quel momento il negozio e l'intero business nazionale che dipendevano da lui, hanno avuto diversi proprietari. Adesso \u00e8 di propriet\u00e0 della Active LCC.\nLa storia.\nIl primo negozio fu aperto nel 1921 in Kennington High Street a Londra, con il nome di F.W. Evans Cycles. Dopo lo scoppio della guerra, nel 1939 si un\u00ec alla Royal Air Force e dovette lasciare tutto nelle mani del suo manager. Evans mor\u00ec in un incidente stradale nel 1944.\nNel 1950, l'attivit\u00e0 fu acquistata da Joseph Smith. Allora, il negozio vendeva sia biciclette che giocattoli. Nel 1970 Smith cedette l'attivit\u00e0 a suo figlio Gary. Lui modific\u00f2 il negozio trasformandolo in un'attivit\u00e0 specializzata nella vendita delle biciclette. Dopo pi\u00f9 di 50 anni a Kennington Road, il negozio fu spostato a Waterloo.\nDurante gli anni 90, Gary lavor\u00f2 con Mike Race, il padrone della catena di negozi Croydon, per far in modo che il suo franchising andasse sotto il controllo della F.W. Evans Cycles. Durante questo periodo fu lanciato il catalogo per ordini postali della Evans Cycles. Questo richiese un centro di distribuzione che, successivamente, fu aperto in Leatherhead nel Surrey. L'apertura della nuova sede coincise con il lancio del sito web della Evans Cycles.\nSviluppi.\nIl volume d'affari divent\u00f2 insostenibile per la sede di Leatherhead. Per questo motivo, l'ufficio direzionale e la sede della distribuzione furono trasferiti a Gatwick, in Sussex, che \u00e8 tuttora la sede della azienda.\nL'azienda apriva nuovi punti vendita con un ritmo di tre filiali per anno fino al 2006, anno in cui ne furono aperti sei. Nel 2004 Evans Cycles inizi\u00f2 ad aprire sedi anche nel sud-est dell'Inghilterra, con una filiale a Castelford in Yorkshire. Furono aperti altri 8 negozi nel 2007.\nL'ultimo negozio aperto \u00e8 quello di Plymouth, a sud ovest del Regno Unito.\nProprietari.\nI negozi Evans Cycles, sono ora un marchio registrato: Evans Holding Ltd.\nNel 2008 la quota di maggioranza \u00e8 stata acquistata dalla Active LLP. La famiglia Smith continua ad avere una parte delle quote e una parte manageriale attraverso Mike Rice."}
{"id": "4725184", "revid": "640277", "url": "https://it.wikipedia.org/wiki?curid=4725184", "title": "Mulin de' Fossi", "text": ""}
{"id": "4725187", "revid": "767487", "url": "https://it.wikipedia.org/wiki?curid=4725187", "title": "Nanjing Ladies Open 2013", "text": "Il Nanjing Ladies Open 2013 \u00e8 stato un torneo professionistico di tennis femminile giocato sul cemento. \u00c8 stata la 1\u00aa edizione del torneo, che fa parte del WTA Challenger Tour 2013. Si \u00e8 giocato a Nanchino in Cina dal 26 ottobre al 3 novembre 2013.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Zhang Shuai ha sconfitto in finale Ayumi Morita che si \u00e8 ritirata sul punteggio di 6-4\nDoppio.\n Misaki Doi / Xu Yifan hanno sconfitto in finale Jaroslava \u0160vedova / Zhang Shuai per 6\u20131, 6\u20134."}
{"id": "4725188", "revid": "1543377", "url": "https://it.wikipedia.org/wiki?curid=4725188", "title": "Gaio Fabio Dorso Licino", "text": "Biografia.\nGaio era probabilmente nipote di Marco Fabio Dorsuo, console nel 345 a.C.; fu a sua volta eletto console nel 273 a.C. con Gaio Claudio Canina, al suo secondo consolato.\nGaio mor\u00ec proprio durante l'anno del suo consolato. In tale anno furono fondate le colonie di Cosa e di Paestum; inoltre il re d'Egitto Tolomeo II Filadelfo invi\u00f2 una ambasciata a Roma ."}
{"id": "4725189", "revid": "1543377", "url": "https://it.wikipedia.org/wiki?curid=4725189", "title": "Campionati mondiali di ginnastica artistica 2014", "text": "I Campionati mondiali di ginnastica artistica 2014 sono la 45\u00aa edizione dei mondiali di ginnastica artistica. Si sono svolti a Nanning, in Cina, dal 3 al 12 ottobre 2014.\nQuesta edizione dei mondiali avvicina alle qualificazioni per le olimpiadi di Rio 2016: le prime 24 Nazionali al termine delle gare di qualificazione a squadre disputeranno poi la qualificazione olimpica vera e propria ai Mondiali di Glasgow 2015; le migliori 8 di tale competizione otterranno direttamente il pass, le altre 8 si contenderanno gli ultimi 4 posti al Test Event 2016 nella citt\u00e0 brasiliana."}
{"id": "4725191", "revid": "149485", "url": "https://it.wikipedia.org/wiki?curid=4725191", "title": "Campionati mondiali di ginnastica artistica 2015", "text": "I Campionati mondiali di ginnastica artistica 2015 sono la 46\u00aa edizione dei mondiali di ginnastica artistica. Si sono svolti al SSE Hydro di Glasgow, nel Regno Unito, dal 23 ottobre al primo novembre.\nQuesta edizione dei mondiali \u00e8 stata la prima parte delle selezioni per le olimpiadi di Rio 2016; a questa edizione partecipano i primi 24 team classificatisi a Nanning 2014: le migliori 8 squadre otterranno direttamente la qualificazione ai giochi olimpici, le 8 seguenti si contenderanno gli ultimi 4 posti al Test Event pre-olimpico di Rio de Janeiro 2015.\nDati i risultati del concorso a squadre di Nanning 2014, si qualificano con la squadra completa le nazionali di: Australia, Austria, Belgio, Brasile, Canada, Cina, Corea del Nord, Corea del Sud, Francia, Germania, Giappone, Gran Bretagna, Grecia, Italia, Messico, Paesi Bassi, Polonia, Romania, Russia, Spagna, Svezia, Svizzera, Ungheria, USA. Gli altri paesi potranno portare massimo tre ginnaste per nazione.\nRisultati (in dettaglio).\nFemminile.\nCorpo libero femminile.\nA causa di un infortunio al braccio, Erika Fasana si \u00e8 ritirata dalla finale ed \u00e8 stata sostituita da Shang Chunsong. Inoltre, la ginnasta svizzera Giulia Steingruber ha subito un infortunio al ginocchio alla finale al volteggio il giorno prima, rendendola incapace di partecipare alla finale del corpo libero. \u00c8 stata sostituita da Lieke Wevers dei Paesi Bassi."}
{"id": "4725192", "revid": "599013", "url": "https://it.wikipedia.org/wiki?curid=4725192", "title": "Suore assisiati di Maria Immacolata", "text": "Le Suore Assisiati di Maria Immacolata (in inglese \"Assisi Sisters of Mary Immaculate\") sono un istituto religioso femminile di diritto pontificio: le suore di questa congregazione pospongono al loro nome la sigla A.S.M.I.\nStoria.\nLa congregazione fu fondata il 2 aprile 1942 a Cherthala, nell'arcieparchia di Ernakulam, dal sacerdote Joseph Thomas Kandathil.\nFu canonicamente eretto il 2 aprile 1949 e fu aggregato all'ordine cappuccino il 3 novembre 1956.\nAttivit\u00e0 e diffusione.\nLe suore si dedicano al lavoro in lebbrosari, ospedali, orfanotrofi, case per donne in difficolt\u00e0 e ad altre opere di carit\u00e0.\nOltre che in India, sono presenti in Germania, Italia e in Africa; la sede generalizia \u00e8 a Cherthala.\nAlla fine del 2008 la congregazione contava 681 religiose in 97 case."}
{"id": "4725193", "revid": "62172709", "url": "https://it.wikipedia.org/wiki?curid=4725193", "title": "Suore Assisiati di Maria Immacolata", "text": ""}
{"id": "4725194", "revid": "124123", "url": "https://it.wikipedia.org/wiki?curid=4725194", "title": "Gregory Chaitin", "text": "\u00c8 noto per i contributi alla metamatematica, tra cui la definizione della costante di Chaitin.\nBiografia.\nGregory John Chaitin nasce a Chicago nel 1947. Figlio di emigranti argentini \u00e8 considerato uno dei fondatori della filosofia digitale. A partire dagli anni sessanta ha contribuito alla teoria algoritmica dell'informazione che si occupa della complessit\u00e0 dei programmi, arricchendo la teoria dell'informazione di Claude Shannon con la teoria della computabilit\u00e0 di Alan Turing. Gregory Chaitin \u00e8 conosciuto per di pi\u00f9 per le sue ricerche sulla complessit\u00e0 algoritmica e per i teoremi limitativi, tra questi troviamo l'ampliamento del teorema dell'incompletezza di Kurt G\u00f6del. All'et\u00e0 di quarantotto anni incassa la laurea honoris causa dall'universit\u00e0 pubblica statunitense con sede a Oronto, in Maine e nel 2002 riceve il titolo di professore onorario dall'Universit\u00e0 di Buenos Aires in Argentina. Al presente Gregory Chaitin \u00e8 un professore ospite presso il dipartimento di Computer Science dell'Universit\u00e0 di Auckland in Nuova Zelanda e presidente onorario della commissione scientifica del Valpara\u00edso Complex System Institute (Cile). Chaitin ha pubblicato molteplici libri e diversi articoli, alcuni di questi reperibili integralmente anche in rete. \u00c8 stimato come programmatore, come matematico, come fisico e come filosofo digitale.\nTeorema di Chaitin.\nDopo le tesi di Kurt G\u00f6del, i matematici sono diventati consapevoli del fatto che la loro materia peccava di diverse limitazioni. Gregory Chaitin ha scovato nel simbolo della costante numerica Omega il concetto chiave per confermare l'incompletezza della sua disciplina. Chaitin cercando di calcolare le probabilit\u00e0 che ha un programma informatico generato casualmente di fermarsi (il problema della fermata di Alan Turing) si \u00e8 reso conto che quel numero \u00e8 definito ma non pu\u00f2 essere calcolato. Omega, evocativamente chiamato anche numero di Chaitin rappresenta la somma delle probabilit\u00e0 che ha quel programma di arrestarsi.\nFilosofia digitale.\nIl computer, afferma Chaitin, \u00e8 un nuovo meraviglioso concetto filosofico e matematico; un'idea rivoluzionaria, un congegno pratico, capace di modificare la societ\u00e0. A parer di Chaitin l'universo \u00e8 scritto in un linguaggio informatico e i suoi caratteri sono i bit. Il filosofo mostra una visione moderna dell'idea Pitagorica la quale identifica nel numero il principio di tutte le cose. Tutto \u00e8 algoritmo. La metafisica permette a Chaitin di giungere con la sua filosofia digitale all'esattezza e all'essenzialit\u00e0 degli oggetti. La sostanza di un oggetto \u00e8 il suo contenuto di informazione algoritmica. Leibniz architetta il codice binario e Chaitin lo fa elevare a linguaggio dell'universo."}
{"id": "4725196", "revid": "830939", "url": "https://it.wikipedia.org/wiki?curid=4725196", "title": "Disfatta di Wembley (1953)", "text": ""}
{"id": "4725198", "revid": "287204", "url": "https://it.wikipedia.org/wiki?curid=4725198", "title": "Jean-Victor Traore", "text": ""}
{"id": "4725199", "revid": "300067", "url": "https://it.wikipedia.org/wiki?curid=4725199", "title": "Jean Victor Traore", "text": ""}
{"id": "4725200", "revid": "300067", "url": "https://it.wikipedia.org/wiki?curid=4725200", "title": "Jean Victor Traor\u00e9", "text": ""}
{"id": "4725201", "revid": "247222", "url": "https://it.wikipedia.org/wiki?curid=4725201", "title": "Bob Brookmeyer Small Band", "text": "The Bob Brookmeyer Small Band \u00e8 un doppio album live di Bob Brookmeyer, pubblicato nel 1978 dall'etichetta Gryphon Records.\nIl disco fu registrato dal vivo nei giorni 28 e 29 luglio del 1978 al \"Sandy's Jazz Revival\" a Beverly nel Massachusetts (Stati Uniti).\nNel 1999 fu stampato in un CD dalla DCC Compact Classics contenente otto brani, nel 2006 dalla stessa Gryphon Records (sempre con otto tracce) con il titolo\n\"Live at Sandy's Jazz Revival\"."}
{"id": "4725206", "revid": "767487", "url": "https://it.wikipedia.org/wiki?curid=4725206", "title": "The Acid Test (film 1915)", "text": "The Acid Test \u00e8 un cortometraggio muto del 1915. Il nome del regista non viene riportato nei credit.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche statunitensi il 20 febbraio 1915."}
{"id": "4725210", "revid": "73843", "url": "https://it.wikipedia.org/wiki?curid=4725210", "title": "Garanti Koza WTA Tournament of Champions 2013", "text": "Il Garanti Koza WTA Tournament of Champions 2013 \u00e8 stato un torneo di tennis giocato sul cemento indoor. \u00c8 stata la 5\u00aa edizione dell'evento precedentemente chiamato \"Commonwealth Bank Tournament of Champions\", che fa parte della categoria International nell'ambito del WTA Tour 2013. Il torneo si \u00e8 giocato a Sofia in Bulgaria all'Armeets Arena tra il 29 ottobre e il 3 novembre 2013.\nFormat del torneo.\nIl torneo \u00e8 composto da 8 giocatrici (di cui due wild card) divise in due gruppi con la formula del round robin. Vi partecipano le giocatrici che hanno vinto almeno un torneo WTA International con il ranking pi\u00f9 elevato.\nPunti e montepremi.\nIl montepremi del Garanti Koza WTA Tournament of Champions 2013 ammonta a 750,000\u00a0$.\nCampionessa.\n Simona Halep ha sconfitto in finale Samantha Stosur per 2-6, 6-2, 6-2."}
{"id": "4725211", "revid": "128695", "url": "https://it.wikipedia.org/wiki?curid=4725211", "title": "Garanti Koza WTA Tournament of Champions", "text": ""}
{"id": "4725212", "revid": "128695", "url": "https://it.wikipedia.org/wiki?curid=4725212", "title": "Qatar Airways Tournament of Champions 2013", "text": ""}
{"id": "4725222", "revid": "181699", "url": "https://it.wikipedia.org/wiki?curid=4725222", "title": "Georg Hirth", "text": "Egli \u00e8 noto per aver fondato la rivista culturale \"Jugend\", nel 1896, che fu il veicolo promotore dell'Art Nouveau.\nBiografia.\nStudi\u00f2 economia a Gotha e a Lipsia e dopo una carriera come giornalista fond\u00f2 la rivista \"Jugend \u2013 M\u00fcnchner illustrierte Wochenschrift f\u00fcr Kunst und Leben\" (in italiano: \"Giovent\u00f9: rivista illustrata settimanale di arte e stile di vita di Monaco di Baviera\"). Questa pubblicazione, che rifletteva gli ideali di modernismo che circolavano in quell'epoca fra gli artisti, fu strumentale per promuovere lo stile Art Nouveau in Germania. Come risultato, il nome della rivista venne adottato, nel linguaggio comune tedesco, come nome dello stile che promuoveva: \"Jugendstil\" (\"stile Jugend\"). Hirth coni\u00f2 anche il termine \"Secessione\" per rappresentare lo spirito dei vari e moderni movimenti reazionari del tempo. Mor\u00ec a Tegernsee nel 1916."}
{"id": "4725226", "revid": "253269", "url": "https://it.wikipedia.org/wiki?curid=4725226", "title": "Vanessa Ray", "text": "\u00c8 conosciuta per aver interpretato i ruoli di CeCe Drake (Charlotte DiLaurentis) nella serie TV \"Pretty Little Liars\" e di Eddie in \"Blue Bloods\".\nBiografia.\nInfanzia e adolescenza.\nNata a Livermore, in California, e cresciuta a Washington, Vanessa \u00e8 figlia di James e Valerie Liptak, entrambi attori di teatro. Suo padre \u00e8 un musicista e ha spesso prodotto musica per i teatri locali di Vancouver.\nCarriera.\nTra il 2009 e il 2010 \u00e8 nel cast della soap opera americana \"Cos\u00ec gira il mondo\".\nTra il 2011 e il 2012 compare in 8 episodi della serie \"Suits\".\nTra il 2012 e il 2016 compare in \"Pretty Little Liars\". Appare per la prima volta nell'episodio 3x07. Compare in totale in 17 episodi della serie.\nDal 2013 compare inoltre nella serie \"Blue Bloods\", nel ruolo di Eddie. Il suo personaggio passa da ricorrente nella quarta stagione a regolare a partire dalla quinta stagione.\nVita privata.\nVive e lavora tra New York e Los Angeles. Nel 2003 si \u00e8 sposata con Derek James Baynham. I due hanno divorziato nel 2007. Nel marzo 2015 annuncia il suo fidanzamento con il musicista Landon Beard. Il 14 giugno successivo, Vanessa e Landon si sono sposati."}
{"id": "4725228", "revid": "729019", "url": "https://it.wikipedia.org/wiki?curid=4725228", "title": "Stazione di San Gottardo (Monserrato)", "text": "La stazione di San Gottardo, gi\u00e0 \"stazione di Monserrato Gottardo\", \u00e8 una fermata ferroviaria e tranviaria a servizio del comune di Monserrato, posta lungo la ferrovia Cagliari-Isili (di cui \u00e8 capolinea) e sul tracciato delle linee 1 e 2 della rete tranviaria di Cagliari, entrambe gestite dall'ARST.\nStoria.\nLa nascita dell'impianto si ricollega al progetto di riconversione tranviaria del tracciato cagliaritano della Cagliari-Isili portato avanti negli anni 2000 dalle Ferrovie della Sardegna: con la decisione di chiudere al traffico ferroviario la porzione di linea tra gli scali di Cagliari Piazza Repubblica e Monserrato, fu avviata anche la costruzione di un terminal di interscambio ferrotranviario nell'area ovest dei depositi di quest'ultimo impianto, destinata originariamente al passaggio dei binari della mai ultimata ferrovia Monserrato-San Paolo. \nI lavori, avviati nel 2004, furono completati nel 2007 e la fermata fu attivata ufficialmente il 17 marzo 2008, data di apertura della tranvia cagliaritana nonch\u00e9 di spostamento del capolinea ferroviario dalla fermata di Largo Gennari al nuovo impianto, denominato originariamente \"Monserrato Gottardo\", nome che muter\u00e0 in \"San Gottardo\" nel decennio successivo.\nIn seguito nel 2010 (anno di passaggio della struttura all'ARST) furono avviati i lavori di costruzione della linea tranviaria che dalla fermata conduce sino al Policlinico ed alla cittadella universitaria di Monserrato, lavori che compresero inoltre la realizzazione di un fabbricato viaggiatori a servizio dell'utenza dell'impianto, la cui costruzione fu avviata nel 2011. Il 14 febbraio 2015 tale tronco tranviario \u00e8 stato aperto all'esercizio, mentre il successivo 3 aprile \u00e8 stata inaugurata la linea 2 della tranvia, frutto della trasformazione del tronco ferroviario tra lo scalo e quello di Settimo San Pietro in linea promiscua ferroviaria e tranviaria. Negli stessi giorni veniva aperto al pubblico il fabbricato viaggiatori della fermata.\nStrutture e impianti.\nLa fermata dispone di 3 binari per servizio viaggiatori, tutti a scartamento da 950\u00a0mm, di cui 2 dedicati al servizio tranviario e uno per il servizio ferroviario. L'accesso dei passeggeri ai mezzi \u00e8 possibile grazie a due banchine, una situata al lato del binario tranviario pi\u00f9 esterno, e l'altra tra il secondo binario utilizzato dai tram e quello ferroviario. Entrambe dotate di pensiline, le banchine sono accessibili ai portatori di disabilit\u00e0. Tutti i binari sono inoltre attrezzati con linea aerea per l'alimentazione elettrica dei tram.\nDal punto di vista tranviario la fermata \u00e8 di tipo passante, inoltre i tram dallo scalo possono accedere al raccordo per le relative rimesse situate a ridosso del binario ferroviario della fermata (il CRM).\nLa fermata \u00e8 dotata di un fabbricato viaggiatori, a pianta rettangolare e con pareti con superfici in vetro.\nMovimento.\nPer quanto concerne il servizio ferroviario la stazione \u00e8 servita da treni regionali svolti da ARST, societ\u00e0 interamente partecipata dalla Regione Autonoma della Sardegna, la quale ha in carico anche la gestione della tranvia di Cagliari. I tram in direzione Piazza Repubblica e Policlinico partono con una frequenza di 10 minuti, fatte salve le prime corse del mattino; alcune corse hanno inoltre capolinea nello scalo. Per quanto concerne la linea 2 della rete tranviaria (di cui lo scalo \u00e8 capolinea con la stazione di Settimo San Pietro) sono effettuate corse con una frequenza oscillante tra i 20 ed i 30 minuti, fatte salve le fasce di impiego ferroviario di questo tronco.\nServizi.\nL'area dedicata al traffico passeggeri \u00e8 dotata di un impianto di videosorveglianza. Sono presenti in loco anche una biglietteria automatica ed una sala d'attesa, quest'ultima ospitata nel fabbricato viaggiatori, nel quale sono ubicate anche le ritirate.\nInterscambi.\nA pochi metri dalla fermata e dal suo fabbricato viaggiatori in via di realizzazione, in via San Gottardo osservano fermata gli autoservizi suburbani del CTM (linee 8 ed 8A, M, QSA) per Cagliari e hinterland, e quelli interurbani svolti dall'ARST."}
{"id": "4725232", "revid": "838137", "url": "https://it.wikipedia.org/wiki?curid=4725232", "title": "Zonisamide", "text": "Zonisamide \u00e8 una sulfonamide, un derivato benzisossazolico, che possiede attivit\u00e0 anticonvulsivante simile a quella della fenitoina e della carbamazepina. Come farmaco viene utilizzato in terapia adiuvante negli adulti affetti da crisi epilettiche ad esordio parziale, ma anche negli spasmi infantili, nelle convulsioni proprie della sindrome di Lennox-Gastaut, nelle mioclonie e nelle crisi generalizzate tonico-cloniche. In Italia il farmaco \u00e8 prodotto e venduto dalla societ\u00e0 farmaceutica Eisai Limited con il nome commerciale di \"Zonegran\" nella forma farmaceutica di capsule rigide contenenti 50\u00a0mg oppure 100\u00a0mg di principio attivo.\nChimica.\nLa molecola si presenta con aspetto di cristalli aghiformi bianchi, insapori e inodori. Il composto \u00e8 moderatamente solubili in acqua, nel cloroformio e in n-esano. Facilmente solubile nel metanolo, nell'etanolo, nell'etile acetato e nell'acido acetico.\nFarmacodinamica.\nStudi sperimentali hanno evidenziato che il farmaco aumenta la soglia di eccitabilit\u00e0 dei neuroni e ne riduce la scarica e la propagazione degli impulsi.&lt;br&gt;\nL'attivit\u00e0 antiepilettica della zonisamide sembrerebbe dovuta alla riduzione dei movimenti transmembrana degli ioni sodio e calcio, verosimilmente per un'azione sui rispettivi canali voltaggio-dipendenti. Quet'azione determina un rallentamento dei processi di depolarizzazione della membrana e della comparsa del potenziale d'azione e riduce la possibilit\u00e0 di diffusione delle scariche epilettiche, ostacolando l'insorgenza di attivit\u00e0 epilettica.&lt;br&gt;\nIl composto \u00e8 dotato anche di debole attivit\u00e0 sull'anidrasi carbonica.\nFarmacocinetica.\nA seguito di somministrazione per via orale zonisamide viene assorbita in modo pressoch\u00e9 totale dal tratto gastro-intestinale.\nLa biodisponibilit\u00e0 assoluta della molecola \u00e8 pari al 100%, e non viene influenzata dall'assunzione di cibo.\nLa concentrazione plasmatica massima (Cmax)viene normalmente raggiunta entro 2-6 ore dall'assunzione.\nIn seguito a somministrazione orale di 200, 400 e 800\u00a0mg si ottengono picchi plasmatici di 2\u00a0\u00b5g/ml, 5\u00a0\u00b5g/ml e 12\u00a0\u00b5g/ml rispettivamente.\nZonisamide si lega nella misura del 38-40% alle proteine plasmatiche umane.\nLa concentrazione raggiunta dal farmaco all'interno dei globuli rossi \u00e8 superiore a quella plasmatica. \nLo steady-state viene ottenuto in circa 10 giorni. \nL'emivita plasmatica \u00e8 di 50-68 ore. \nZonisamide viene metabolizzata per acetilazione o per rottura dell'anello isossazolico (da parte del CYP3A4) e glucuronazione.\nLa principale via di escrezione dei metaboliti di zonisamide e del farmaco immodificato \u00e8 attraverso le urine.\nIl farmaco viene eliminato dall'organismo principalmente attraverso l'emuntorio renale ed in misura minore con le feci. La molecola viene escreta nel latte materno.\nUsi clinici.\nZonisamide \u00e8 utilizzata nel trattamento delle epilessie refrattarie ad altre terapie, in particolare nelle forme caratterizzate da attacchi parziali, assenze e crisi miocloniche.\nTrattamenti off-label.\nDate le forti propriet\u00e0 anoressizzanti viene talvolta impiegato, in casi selezionati, per ridurre l'appetito in pazienti gravemente obesi.\nTrattamento del Parkinson.\nZonisamide pu\u00f2 essere utilizzata nei soggetti con malattia di Parkinson e tremori essenziali.\nDiscinesia tardiva.\nIn uno studio clinico in aperto zonisamide ha attenuato i sintomi di discinesia tardiva.\nObesit\u00e0.\nEsistono anche studi sull'efficacia del composto nel trattamento dell'obesit\u00e0. La molecola sembra comportare significativi effetti positivi sulla perdita di peso corporeo.\nDosi terapeutiche.\nNegli adulti il dosaggio orale iniziale \u00e8 di 100\u2013200\u00a0mg/die, che pu\u00f2 essere aumentato, se necessario, a 200\u2013400\u00a0mg/die. \nIl dosaggio massimo giornaliero non deve essere oltrepassare i 600\u00a0mg. \nNei bambini si somministrano 2\u20134\u00a0mg/kg/die incrementabili a 4\u20138\u00a0mg/kg/die, se necessario. \nLa dose massima giornaliera non deve superare i 12\u00a0mg/kg.\nEffetti collaterali e indesiderati.\nIl trattamento con zonisamide pu\u00f2 indurre sonnolenza, senso di affaticamento, atassia, cefalea, vertigini, irritabilit\u00e0, agitazione psicomotoria, e stato confusionale acuto. \nSono anche stati descritti diversi effetti avversi gastrointestinali quali anoressia e nausea, vomito, dolore addominale, diarrea o costipazione. \nIl farmaco pu\u00f2 causare anche calo ponderale, difficolt\u00e0 di memoria, diplopia, alopecia e litiasi renale.&lt;br&gt;\nSono possibili anche disturbi cutanei quali prurito, rash cutaneo, orticaria.\nControindicazioni.\nZonisamide \u00e8 controindicata in caso di ipersensibilit\u00e0 nota al principio attivo ed ai sulfamicidi, oppure ad uno qualsiasi degli eccipienti utilizzati nella preparazione farmacologica.\nGravidanza e allattamento.\nNelle donne in stato di gravidanza il farmaco deve essere impiegato solamente dopo aver valutato attentamente il rapporto rischio/beneficio. Studi condotti su animali hanno messo in evidenza tossicit\u00e0 riproduttiva. Nei figli di madri trattate con farmaci ad attivit\u00e0 antiepilettica il rischio di difetti alla nascita \u00e8 aumentato di 2-3 volte. I difetti riportati con maggiore frequenza sono: labioschisi, malformazioni cardiache e vascolari, difetti del tubo neurale.&lt;br&gt;\nLa Food and Drug Administration ha inserito zonisamide in classe C per l'uso in gravidanza. In questa classe sono inseriti i farmaci i cui studi riproduttivi sugli animali hanno rilevato effetti dannosi sul feto (teratogenico, letale o altro) oppure quei farmaci per cui non sono disponibili studi controllati sull'uomo e talvolta n\u00e9 sull'uomo n\u00e9 sull'animale.\nAvvertenze.\nDurante il trattamento si consiglia di effettuare il monitoraggio periodico della funzionalit\u00e0 epatica e renale. Quando si renda necessario la terapia con zonisamide deve essere interrotta gradualmente. Poich\u00e9 il farmaco pu\u00f2 indurre sonnolenza il paziente non dovrebbe svolgere attivit\u00e0 che richiedono attenzione e concentrazione."}
{"id": "4725240", "revid": "599013", "url": "https://it.wikipedia.org/wiki?curid=4725240", "title": "Icu", "text": ""}
{"id": "4725246", "revid": "15756", "url": "https://it.wikipedia.org/wiki?curid=4725246", "title": "Battaglia delle alture del Tugela", "text": "La battaglia delle alture del Tugela si svolse dal 14 al 28 febbraio 1900 nel territorio a nord ed a sud del fiume Tugela, in Natal durante la seconda guerra boera e fu il momento decisivo della lunga campagna organizzata dall'esercito britannico per liberare le truppe assediate a Ladysmith fin dall'ottobre 1899.\nDopo gravi sconfitte e ripetuti fallimenti, il comandante della forza campale britannica, il generale Redvers Buller, riusc\u00ec, a partire dal 14 febbraio 1900, a conquistare con una serie di attacchi e di lente manovre aggiranti, le colline a sud del fiume Tugela, quindi nella seconda parte della battaglia, iniziata il 22 febbraio, le truppe britanniche assaltarono e occuparono dopo lunghi e violenti scontri anche le creste a settentrione del fiume, sloggiando finalmente dalle loro forti posizioni difensive i \"commando\" boeri guidati dall'abile generale Louis Botha.\nLa battaglia termin\u00f2 il 28 febbraio 1900 con la vittoria finale britannica e la ritirata generale dei boeri che rinunciarono a continuare l'assedio di Ladysmith e ripiegarono verso nord e verso ovest. Il generale Buller entr\u00f2 in Ladysmith alla testa delle sue truppe il 1\u00ba marzo 1900 e incontr\u00f2 il comandante della guarnigione assediata, generale George Stuart White, mettendo fine alla fase della guerra pi\u00f9 difficile per i britannici.\nAssedio di Ladysmith.\nLa seconda guerra boera era iniziata in modo disastroso per l'esercito britannico soprattutto nella regione del Natal; la cospicua forza campale al comando del generale George Stuart White, appena sbarcata nella colonia, era stata sorpresa dall'improvvisa offensiva di numerose colonne boere del Transvaal e dello Stato Libero d'Orange che, al comando dei generali Piet Joubert e Martinus Prinsloo, avevano invaso da diverse direzioni il Natal settentrionale. Le truppe britanniche d'avanguardia al comando del generale William Penn Symons, schierate in posizioni troppo avanzate, avevano dovuto ripiegare precipitosamente il 21 ottobre 1899, mentre la forza campale principale del generale White, dopo alcuni successi locali, era stata duramente sconfitta il 30 ottobre 1899 (il \"luned\u00ec nero\", \"mournful monday\") nella battaglia di Ladysmith. Il generale White era rimasto fermo con le sue forze e il 2 novembre 1899 era stato respinto dentro Ladysmith che era stata subito assediata dai \"commando\" boeri. Oltre 13.000 soldati britannici furono quindi bloccati all'interno della citt\u00e0 e sottoposti al fuoco dell'artiglieria nemica ed a crescenti privazioni materiali.\nIl generale Redvers Buller, comandante in capo del grande corpo di spedizione inviato dall'Impero britannico in Sud Africa dopo l'inizio della guerra, aveva quindi dovuto trasferirsi subito in Natal con una parte delle sue forze, stabilizzare inizialmente la situazione e quindi organizzare una grande offensiva verso nord in direzione di Ladysmith per cercare di liberare al pi\u00f9 presto la guarnigione del generale White. Mentre il generale Buller concentrava le sue truppe intorno al centro ferroviario di Estcourt, i boeri, dopo una pericolosa incursione a sud, che era sembrata mettere in pericolo anche il porto di Durban, si erano schierati a difesa della linea del fiume Tugela a sud di Ladysmith che, grazie all'andamento tortuoso del corso d'acqua ed alla presenza di una serie di aspre catene montuose, era facilmente difendibile. Il generale Louis Botha aveva preso il comando delle forze boere sul Tugela, mentre una parte dei \"commando\" continuavano l'assedio di Ladysmith.\nIl primo tentativo del generale Buller di superare le difese del Tugela e raggiungere Ladysmith ebbe luogo il 15 dicembre 1899 e termin\u00f2 con un grave fallimento; nella battaglia di Colenso i britannici furono respinti con serie perdite e dovettero rinunciare ad attraversare il fiume a Colenso lungo la strada diretta per Ladysmith, sotto il fuoco dei miliziani boeri attestati nelle trincee scavate sulla riva settentrionale. Il generale Buller, depresso e pessimista, dovette cedere il comando supremo al feldmaresciallo Frederick Roberts ma mantenne la guida delle truppe in Natal, la cosiddetta \"Natal Field Force\", e, dopo l'arrivo di una divisione di rinforzo, fece un nuovo tentativo nel gennaio 1900 di sbloccare la guarnigione di Ladysmith che nel frattempo era sottoposta ad un duro assedio e aveva dovuto respingere un pericoloso assalto in massa boero il 6 gennaio 1900.\nLa battaglia di Spion Kop del 23 e 24 gennaio 1900 si concluse con una nuova sconfitta britannica; a causa di alcuni errori tattici e della violenta reazione dei boeri del generale Botha, una manovra di aggiramento a occidente di Colenso non ebbe successo e il generale Buller decise di rinunciare a proseguire l'operazione e fece ripiegare le truppe a sud del Tugela. Un terzo tentativo si concluse con un nuovo rovescio nella battaglia di Vaal Kranz il 7 febbraio 1900; i britannici si ritirarono di nuovo. Dopo questi fallimenti, il comandante delle forze britanniche del Natal era esposto a forti critiche da parte dei dirigenti politico-militari e anche di parte delle truppe e degli ufficiali subordinati del suo esercito; il feldmaresciallo Roberts invit\u00f2 il generale Buller alla prudenza ed a mantenere un atteggiamento difensivo. Il comandante della forza campale del Natal considerava invece che fosse necessario effettuare al pi\u00f9 presto un nuovo tentativo per sbloccare la guarnigione di Ladysmith che, estenuata e sfibrata, reclamava da molte settimane un aiuto. Nonostante le sconfitte, il generale Buller ritenne di aver finalmente individuato il settore pi\u00f9 favorevole per attaccare le linee boere sul Tugela e di aver compreso la migliore tattica da seguire per raggiungere il successo.\nPiani e schieramenti.\nDopo il fallimento dell'attacco diretto lungo la strada maestra da Colenso a Ladysmith e delle manovre aggiranti a occidente attraverso il Tugela, il generale Buller decise di organizzare una vasta manovra di aggiramento a oriente, dove il corso del fiume correva incassato tra aspre colline. Le difficolt\u00e0 orografiche della zona avevano fatto in un primo tempo escludere questo settore come possibile obiettivo, ma dopo le infelici esperienze precedenti il comandante britannico ritenne inevitabile cercare di aprirsi un varco in questo territorio. I boeri occupavano a sud del Tugela una serie di colli rocciosi irregolari e fratti, coperti di cespugli; il pi\u00f9 importante di queste elevazioni del terreno era il Hlangwane che sbarrava la riva meridionale del fiume; questo colle tuttavia era dominato dai colli pi\u00f9 orientali: il \"Colle verde\", il \"Cingolo\" e il \"monte Cristo\".\nIl generale Buller aveva compreso che nella guerra moderna, caratterizzata dalla potenza di fuoco e dalle posizioni trincerate, le vecchie tattiche basate sul rapido attacco decisivo, erano ormai superate; la battaglia di nuovo tipo si sarebbe invece prolungata per molti giorni e sarebbe stata caratterizzata da una lunga serie di combattimenti collegati secondo precisi piani strategici. Era inoltre richiesta una profonda modifica delle tattiche della fanteria; i reparti avrebbero dovuto dispiegarsi in ordine sparso, avrebbero dovuto sfruttare le caratteristiche del terreno e ricercare il riparo migliore, era importante una maggiore capacit\u00e0 di iniziativa individuale dei soldati; infine era decisiva una stretta e costante cooperazione dell'artiglieria che avrebbe dovuto fornire un appoggio sistematico di fuoco alla fanteria durante tutte le varie fasi della campagna.\nIl comandante della forza campale del Natal quindi decise di attaccare metodicamente, impiegando le nuove tattiche, le colline presenti a sud del Tugela che avrebbero dovuto essere conquistate una dopo l'altra sfruttando soprattutto la notevole potenza della sua artiglieria pesante e campale. La \"Natal Field Force\" era costituita in questa fase da circa 30.000 soldati, raggruppati nella 2\u00aa Divisione al comando del generale Neville Lyttelton e nella 5\u00aa Divisione del generale Charles Warren; erano disponibili oltre cinquanta pezzi di artiglieria compresi i cannoni navali da 12 libbre e da 4,7 pollici e i due cannoni della Royal Garrison Artillery da 5 pollici appena arrivati. I soldati britannici della \"Natal Field Force\" in questa fase della guerra erano ormai veterani esperti delle tattiche boere; i reparti avevano sofferto dure perdite negli ultimi tre mesi, 3.400 uomini tra morti, feriti e dispersi, e il morale aveva sofferto per le continue avanzate e ritirate, ma nel complesso la truppa era combattiva e manteneva la fiducia nel generale Buller.\nIl 12 febbraio 1900 ebbe inizio la nuova offensiva con una ricognizione preliminare di reparti irregolari della \"South African Light Horse\" sul \"colle degli Ussari\", a sud del \"colle verde\"; il generale Buller si rec\u00f2 personalmente in cima al colle per osservare il terreno; le difese boere del generale Botha si estendevano su un lungo tratto della linea del Tugela, mentre altri \"commando\" erano presenti in un grande \"laager\" sul monte Bulwana e mantenevano l'assedio di Ladysmith. Dopo la ricognizione il generale Buller fece ripiegare la cavalleria irregolare. Nel frattempo la situazione generale stava evolvendo sempre pi\u00f9 in favore dei britannici; mentre a Ladysmith la guarnigione del generale White era ancora in attesa di aiuto e, indebolita dalla carenza di vettovagliamento e dal diffondersi di tifo e dissenteria, appariva delusa e demoralizzata per il lungo assedio, sul fronte occidentale l'11 febbraio 1900 inizi\u00f2 la grande offensiva del feldmaresciallo Roberts che avrebbe presto costretto i boeri a trasferire una parte dei contingenti dello Stato Libero d'Orange dal fronte del Natal al settore del Modder per difendere la capitale Bloemfontein.\nQuarto tentativo di liberazione di Ladysmith.\nPrima fase della battaglia.\nIl 14 febbraio 1900 il generale Buller inizi\u00f2 il suo quarto tentativo di sfondare le linee del Tugela e liberare Ladysmith inviando sul \"colle degli Ussari\", a sud-est di Colenso, la brigata di cavalleria e fanteria montata del colonnello Dundonald che occup\u00f2 facilmente la posizione; quindi il comandante britannico fece schierare sul colle gran parte della sua artiglieria, tra cui i cannoni pesanti da 4,7 e 5 pollici, e inizi\u00f2 a bombardare con un costante fuoco d'artiglieria tutti i colli a sud del Tugela. Il 16 febbraio venne sferrato l'attacco principale da parte della divisione del generale Neville Lyttelton; la brigata del generale Geoffrey Barton attacc\u00f2 al centro il \"colle verde\", mentre le altre due brigate del generale Lyttelton marciarono in diagonale verso nord-est per attaccare prima il \"Cingolo\" e poi il \"monte Cristo\".\nIl 18 febbraio 1900 gli attacchi britannici ebbero successo; mentre gli \"Scots Fusiliers\" della brigata del generale Barton raggiungevano e occupavano il \"colle verde\", l'assalto del generale Lyttelton, preceduto da un intenso e preciso fuoco di artiglieria e sostenuto dal tiro delle mitragliatrici Maxim, sbaragli\u00f2 le difese boere. Dopo la conquista del \"Cingolo\" i soldati britannici proseguirono verso nord; il \"monte Cristo\" fu assaltato e conquistato dalla brigata del generale Henry Hildyard; due compagnie del reggimento \"West Yorkshire\" raggiunsero l'obiettivo per prime e riuscirono a mantenere le posizioni fino all'arrivo dei rinforzi. I boeri, timorosi di essere tagliati fuori a sud del Tugela, non opposero grande resistenza e fuggirono in disordine per cercare riparo a nord del fiume.\nIl cedimento delle difese sui colli pi\u00f9 orientali provoc\u00f2 anche l'abbandono da parte dei boeri del Hlangwane, l'altura pi\u00f9 vicina alle rive del Tugela che sovrastava Colenso; i britannici occuparono subito il colle. Il generale Buller prefer\u00ec non inseguire i boeri in fuga e fece occupare da due compagnie di fanteria la cittadina di Colenso; quindi alcuni reparti di fanteria montata attraversarono a guado il Tugela e salirono sul colle di Fort Wyle. La situazione generale delle forze britanniche tuttavia non appariva ancora del tutto favorevole e la parte pi\u00f9 difficile della battaglia doveva ancora essere combattuta. Nonostante che fossero state conquistate tutte le posizioni a sud del fiume, il generale Buller ora si trovava di fronte le aspre elevazioni del terreno della riva settentrionale che si prestavano alla difesa boera e che dominavano le due strade che conducevano da Colenso a Ladysmith. Il generale Buller ritenne inevitabile ritornare a Colenso; egli aveva esaminato la possibilit\u00e0 di attraversare il Tugela a nord-ovest scendendo dal \"monte Cristo\", ma i suoi ufficiali del genio ritennero questo percorso impraticabile per l'esercito. Il comandante in capo quindi decise di costruire un ponte di barche di fronte al Hlangwane e attraversare in quel punto prima di attaccare i colli della riva settentrionale.\nIl 21 febbraio venne costruito il ponte galleggiante e il 22 febbraio la brigata di testa del generale Arthur Wynne, appartenente alla divisione del generale Warren, pass\u00f2 sulla riva settentrionale con la missione di iniziare l'attacco ai colli quattro chilometri a nord di Colenso. Da sud-ovest e nord-est i boeri del generale Botha occupavano quattro colline; l'ultima pi\u00f9 a nord, il cosiddetto \"colle Pieters\" appariva la posizione pi\u00f9 importante delle difese. Alcuni ufficiali criticarono la decisione del generale di attraversare il Tugela in quel punto e di attaccare in un terreno apparentemente cos\u00ec sfavorevole, serrato tra il fiume e i versanti delle colline; essi consideravano la situazione tattica fortemente svantaggiosa per i britannici. Le favorevoli notizie provenienti dal fronte occidentale e le informazioni di una ritirata dei \"commando\" boeri dello Stato Libero d'Orange, rafforzarono tuttavia l'ottimismo del generale Buller che il 21 febbraio comunic\u00f2 per eliografo al generale White a Ladysmith che credeva di dover affrontare solo delle retroguardie e che contava di raggiungere la guarnigione assediata entro due giorni.\nSeconda fase della battaglia.\nIl generale Buller aveva progettato di attaccare i quattro colli delle riva settentrionale in successione uno dietro l'altro, mantenendo uno stretto coordinamento tra le sue forze, ma lo sviluppo della battaglia fu molto pi\u00f9 difficile del previsto; i boeri non erano affatto in ritirata e si batterono duramente a difesa delle alture, ritardando la conclusione finale dello scontro. Il generale Botha era stato incitato dal presidente del Transvaal Paul Kruger a perseverare e continuare a resistere nonostante il cedimento delle difese a sud del Tugela.\nIl 22 febbraio 1900 l'attacco della brigata del generale Wynne ai due colli pi\u00f9 occidentali a nord del Tugela, i cosiddetti \"colle a ferro di cavallo\" e \"colle di Wynne\", fu duramente contrastato dai boeri che mantennero un intenso fuoco di fucileria dall'alto del lieve declivio dell'altura; i britannici subirono il tiro nemico ed ebbero forti perdite, l'avanzata continu\u00f2 con difficolt\u00e0. Infine al giungere della notte, la brigata del \"Lancashire\" del generale Wynne raggiunse una solida posizione sulle creste principali dei due colli, ma era esausta dopo aver subito oltre 500 perdite e lo stesso generale Wynne era rimasto ferito e venne sostituito prima dal colonnello Crofton e poi dal generale Walter Kitchener. L'attacco al colle successivo del 23 febbraio da parte della brigata irlandese del generale Alan Fitzroy Hart, dipendente dalla divisione del generale Lyttelton, contro quello che venne denominato il \"colle di Hart\", fu ancora pi\u00f9 difficile e rischi\u00f2 di trasformarsi in un disastro per i britannici.\nIl generale Buller aveva attraversato il Tugela con il suo stato maggiore ed era rimasto esposto al fuoco dei boeri; la situazione non appariva facile per le sue truppe; i soldati sul \"colle di Wynne\" era sotto la pressione del nemico schierato sui lati dell'altura; il comandante in capo era determinato a continuare l'attacco impiegando la brigata del generale Hart. Il generale Hart era un ufficiale rigido, dal grande coraggio personale ma strettamente aderente alle vecchie tattiche dell'attacco frontale in schieramento serrato; il generale Lyttelton lo avrebbe criticato aspramente per la sua imprudenza durante la battaglia. L'attacco della brigata irlandese del 23 febbraio fu preceduto dal fuoco dell'artiglieria che tuttavia, sparando dalla riva meridionale del Tugela, non raggiunse con efficacia le posizioni boere sulle alture; inoltre le truppe britanniche dovettero percorrere prima di raggiungere le posizioni d'attacco uno stretto sentiero lungo il fiume esposto al tiro dei fucilieri boeri che inflissero sensibili perdite ancora prima dell'inizio dell'attacco. Il generale Hart, soprannominato \"generale Testa-su\", guid\u00f2 personalmente i suoi uomini esponendosi coraggiosamente al fuoco avversario ma decise che le truppe marciassero in colonne serrate.\nI soldati della brigata dovettero anche attraversare un torrente in piena passando, sotto il fuoco nemico, su un ponte ferroviario; infine i battaglioni di testa irlandesi arrivarono al crepuscolo ad una posizione riparata ai piedi del \"colle di Hart\"; le truppe erano in grave ritardo. Nonostante che fosse ormai imminente il calare del sole e che gli altri battaglioni fossero ancora indietro, il generale Hart, irritato dal ritardo ed intenzionato ad attaccare, decise di sferrare subito l'assalto al colle con i reparti sul posto senza attendere l'arrivo di tutti i battaglioni assegnati alla brigata. L'attacco fu quindi sferrato nella serata del 23 febbraio, inizialmente solo dal reggimento \"Inniskillings\", che non pot\u00e9 neppure avere il sostegno dell'artiglieria. Dopo violenti combattimenti sulle pendici rocciose del colle, l'assalto, diretto dal generale Hart, si concluse con un insuccesso; gli \"Inniskillings\" vennero respinti anche al secondo assalto ma il generale ordin\u00f2 un terzo attacco con il sostegno di alcune compagnie appena arrivate dei reggimenti irlandesi \"Connaughts Rangers\" e \"Royal Dublins Fusiliers\". I boeri, nascosti tra le rocce, mantennero un efficace fuoco di fucileria sulle truppe britanniche che furono bloccate sulla falsa cresta del colle dal tiro dei boeri schierati sulla linea di cresta vera e subirono perdite molto elevate. Durante la notte gli irlandesi rimasero fermi sotto il fuoco nemico; al mattino i superstiti, dopo aver abbandonato i feriti, ridiscesero il colle; gli \"Inniskillings\" avevano subito la perdita del 72% degli ufficiali e del 27% dei soldati. Fortunatamente per i britannici, al mattino del 24 febbraio arrivarono altri due battaglioni assegnati alla brigata del generale Hart; il \"Durham Light Infantry\" e la \"Rifle Brigade\" ripartirono all'attacco, portarono sostegno agli irlandesi ed evitarono la disfatta sul \"colle di Hart\", riuscendo a raggiungere una precaria posizione sulle creste pi\u00f9 basse dell'altura.\nCedimento delle difese boere.\nDopo il cruento combattimento, il generale Buller decise, nonostante le proposte del generale Hart intenzionato a riprendere gli attacchi al colle, di modificare i suoi piani per cercare superare con una manovra aggirante lo sbarramento boero sulle colline dominanti il corso del Tugela. Dopo una nuova ricognizione del terreno, il colonnello Sandbach comunic\u00f2 che riteneva possibile iniziare un nuovo passaggio del Tugela trasferendo il ponte galleggiante pi\u00f9 a nord, circa 1.600 metri a valle delle cascate del fiume, attraverso il quale si sarebbe potuto far passare i cannoni ed alcune brigate che, procedendo lungo un angusto sentiero avrebbero raggiunto le colline pi\u00f9 a nord del complesso delle alture della riva settentrionale. Il generale Buller quindi decise di adottare un nuovo piano e sferrare un attacco a tenaglia a sud, da ovest verso est, con la divisione del generale Lyttelton e da nord dove tre brigate della divisione del generale Warren avrebbero attaccato, dopo il passaggio del fiume, le alture del \"colle di Hart\", del \"colle della ferrovia\" e del \"colle Pieters\" da est verso ovest.\nDopo i sanguinosi scontri sul \"colle di Wynne\" e sul \"colle di Hart\", centinaia di feriti delle due parti erano rimasti abbandonati sul terreno senza cure; quindi nella notte del 24 febbraio il generale Buller e il generale Botha concordarono una tregua per assistere i soldati. L'armistizio dur\u00f2 per sei ore nella giornata del 25 febbraio e permise alle due parti di soccorrere i feriti ed evacuare i caduti; si verificarono anche incontri tra i soldati delle due parti; al tramonto del 25 ottobre la tregua ebbe termine. Il generale Buller diede inizio alla fase finale della battaglia al mattino del 27 febbraio quando la brigata del generale Geoffrey Barton attravers\u00f2 il Tugela sul ponte galleggiante e inizi\u00f2 a marciare lungo lo stretto sentiero in direzione del \"colle Pieters\", la pi\u00f9 settentrionale delle alture posta due miglia pi\u00f9 a nord. La fanteria britannica raggiunse le posizioni di partenza per l'attacco al Pieters alle ore 12.00, mentre l'artiglieria del colonnello Parsons apriva il fuoco con grande efficacia dalla riva meridionale del Tugela per sostenere l'attacco. Il generale Botha aveva ipotizzato che dopo le gravi perdite subite sul \"colle di Hart\" i britannici avrebbero rinunciato a continuare la battaglia; il comandante boero comunic\u00f2 al presidente Kruger che era possibile una ritirata generale nemica; egli quindi venne colto di sorpresa dall'attacco britannico al \"colle Pieters\" che era debolmente presidiato dai boeri.\nLa brigata del generale Barton attacc\u00f2 il \"colle Pieters\" subito dopo aver completato la difficile marcia sull'aspro terreno roccioso; sostenuta dal fuoco dell'artigleria che organizz\u00f2 per la prima volta uno schema innovativo di sbarramento mobile davanti alle truppe in avanzata, la fanteria britannica riusc\u00ec a raggiungere la sommit\u00e0 del colle. Dopo questo successo iniziale, tuttavia la situazione delle truppe del generale Barton divenne difficile a causa dell'arrivo di rinforzi boeri che il generale Botha aveva radunato per contenere l'avanzata nemica. I cannoni del colonnello Parsons non potevano raggiungere con il loro tiro le posizioni sulla sommit\u00e0 del \"colle Pieters\" per sostenere la fanteria, quindi i boeri riuscirono a bloccare i nemici di fronte allo sperone pi\u00f9 settentrionale del colle; anche un attacco sferrato alle ore 14.00 da reparti di riserva del \"Royal Scots Fusiliers\" e del \"Royal Dublin Fusiliers\" venne respinto. La posizione dei britannici sul \"colle Pieters\" divenne precaria sotto il fuoco dei boeri schierati sul vicino \"colle della ferrovia\".\nIl momento decisivo della battaglia ebbe inizio alle ore 15.00 quando la brigata del generale Walter Kitchener pass\u00f2 a sua volta all'attacco del \"colle della ferrovia\"; i reggimenti britannici \"West Yorkshires\", \"South Lancashires\" e \"Royal Lancaster\" riuscirono a conquistare, attaccando il colle dal lato orientale a partire dalle pendici del \"colle Pieters\", tutte le creste dominanti. La fanteria sbaragli\u00f2 con un assalto finale alla baionetta la resistenza dei boeri che diedero segno di cedimento; la cima del \"colle della ferrovia\" venne raggiunta e occupata alle ore 17.00; alcuni gruppi di combattenti boeri si arresero. Infine, dopo la costituzione di salde posizioni sulle cime del \"colle Pieters\" e del \"colle della ferrovia\", il generale Buller sferr\u00f2 l'ultimo attacco con la brigata del generale Charles Norcott contro il \"colle di Hart\". L'assalto finale britannico venne appoggiato dal violento ed efficace tiro dei cannoni pesanti navali da 4,7 pollici che inflissero dure perdite ai boeri esposti sul terreno roccioso al fuoco dell'artiglieria. I difensori superstiti si batterono fino all'ultimo; un gruppo venne bloccato dietro una trincea protetta da un muro di pietra, e, dopo aver subito il tiro dei cannoni britannici, venne infine sopraffatto dall'assalto dei soldati della \"Rifle Brigade\" e del \"East Surrey\" che occuparono finalmente anche il \"colle di Hart\". Entro la serata del 27 febbraio i britannici avevano conquistato tutti e tre i colli principali della riva settentrionale; la \"Natal Field Force\" aveva subito quel giorno la perdita di 100 morti e circa 400 feriti, ma anche le perdite boere erano state pesanti e la loro capacit\u00e0 di resistenza era ormai crollata; nonostante i tentativi del generale Botha di riorganizzare le sue forze, i \"commando\" avevano ceduto e avevano dato inizio alla ritirata generale.\nBilancio e conclusioni.\nAl mattino del 28 febbraio 1900 le truppe britanniche posizionate sui colli della riva settentrionale del Tugela poterono osservare la disordinata ritirata di tutte le forze nemiche; i boeri abbandonarono le loro posizioni nel disordine ma con grande rapidit\u00e0; anche la guarnigione assediata di Ladysmith vide la partenza dei \"commando\" che avevano bloccato per mesi la citt\u00e0. I boeri rinunciarono ad ogni ulteriore resistenza ma riuscirono a ritirarsi senza difficolt\u00e0; il generale Buller rinunci\u00f2 ad inseguire il nemico con la cavalleria e prefer\u00ec dirigersi subito verso Ladysmith, dopo aver inviato un telegramma al generale White in cui annunciava che il nemico era stato \"disfatto\" e che era in \"ritirata completa\".\nLe prime truppe britanniche a raggiungere Ladysmith furono i reparti di cavalleria del tenente colonnello Hubert Gough che giunsero alle ore 18.00 del 28 febbraio; la colonna di soccorso era stata gi\u00e0 avvistata dalla guarnigione ed un'atmosfera di entusiasmo si era diffusa tra i soldati e la popolazione che avevano sopportato il lungo assedio. Il generale White accolse personalmente i soccorritori e si incontr\u00f2 subito con il tenente colonnello Gough; il 1\u00ba marzo arriv\u00f2 lo stesso generale Buller che il giorno seguente guid\u00f2 una sfilata delle sue truppe di fronte ai reggimenti schierati della guarnigione di Ladysmith. In realt\u00e0 nonostante l'apparente atmosfera di fierezza patriottica e coesione nazionale, tra gli ufficiali e le truppe britanniche delle due forze campali del Natal era molto diffuso il malcontento e le recriminazioni reciproche.\nIl generale Buller era esposto alle dure critiche da parte di alcuni dei suoi generali per i precedenti fallimenti e soprattutto da parte di alcuni importanti ufficiali della guarnigione di Ladysmith che gli imputavano il grave ritardo della liberazione della citt\u00e0. Anche tra le truppe non mancarono incomprensioni; i soldati della \"Natal Field Force\" rilevarono che le truppe assediate apparivano in buone condizioni e non molto provate dall'assedio durante il quale non avevano subito molti danni o perdite, mentre i reparti della guarnigione di Ladysmith si lamentarono per la lentezza dei soccorsi nonostante la grande superiorit\u00e0 numerica e materiale britannica.\nDurante la lunga e dura serie di combattimenti della battaglia delle alture del Tugela i britannici subirono circa 2.000 perdite tra morti, feriti e dispersi mentre i boeri, pur sconfitti, lamentarono perdite inferiori e riuscirono a ripiegare verso nord e verso ovest senza essere intralciati dalla cavalleria nemica. Il generale Buller mostr\u00f2 maggiore determinazione e capacit\u00e0 rispetto alle fallimentari offensive precedenti e riusc\u00ec finalmente a sfondare la barriera difensiva costituita dalle truppe boere del generale Botha. Il comandante britannico, nonostante alcuni errori tattici, la lentezza e l'esitazione dell'avanzata, il mancato inseguimento del nemico, raggiunse l'obiettivo di sbloccare la guarnigione assediata. La liberazione di Ladysmith e il salvataggio delle truppe del generale White avvennero in contemporanea con la grande vittoria del feldmaresciallo Roberts alla battaglia di Paardeberg e segnarono una delle svolte decisive della guerra anglo-boera, rappresentando inoltre dal punto di vista propagandistico per l'opinione pubblica britannica uno degli eventi pi\u00f9 famosi e importanti del conflitto in Africa del Sud."}
{"id": "4725248", "revid": "116086597", "url": "https://it.wikipedia.org/wiki?curid=4725248", "title": "Mercury Monterey", "text": "La Monterey \u00e8 un'autovettura full-size prodotta dalla Mercury dal 1952 al 1974.\nDurante il periodo in cui fu prodotta condivise il corpo vettura con la Marquis, la Park Lane e la Montclair. I corpi vettura della Monterey e della Marquis avevano un passo ed una lunghezza maggiore della Ford Galaxie, della Ford Custom e della Ford LTD prodotta per il mercato nordamericano. Durante il periodo in cui fu prodotta, la Monterey fu alternativamente collocata, nella gamma Mercury, come ammiraglia, come vettura media oppure alla base dell'offerta dei modelli full-size. La Monterey fu l'unico modello Mercury ad essere prodotto ininterrottamente durante tutti gli anni sessanta. Usc\u00ec di produzione nel 1974. Nel model year 2004 la Mercury riutilizz\u00f2 il nome Monterey per una variante della Ford Freestar. Questa Monterey differiva dal modello d'origine per alcune caratteristiche estetiche e per l'equipaggiamento.\nLa Monterey venne prodotta a Saint Louis, nel Missouri. Il motore era montato anteriormente e la trazione era posteriore. \nLe origini.\nLa Monterey \u00e8 stata introdotta nel 1950 come allestimento al top di gamma della Mercury Eight coup\u00e9. Il motivo tale per cui venne lanciata sui mercati risiedeva nel tentativo della Ford di contrastare le hard-top coup\u00e9 della General Motors, che furono introdotte l'anno precedente.\nL'equipaggiamento offerto di serie comprendeva gli interni in pelle, i tappetini in lana, il cruscotto a due colori, le carenature sulle aperture delle ruote posteriori e due specchi retrovisori. Erano disponibili due colori speciali. Di questa prima Monterey ne vennero venduti per\u00f2 pochi esemplari.\nLa prima serie: 1952\u20131954.\nNel 1952 la Mercury oper\u00f2 un restyling sulla propria gamma. In occasione di questo restyling la superficie vetrata fu aumentata del 18%. Nell'anno citato, la Monterey divent\u00f2 un modello a parte. Al debutto era disponibile in versione berlina quattro porte e cabriolet due porte. L'impianto di riscaldamento ed il sistema di ventilazione erano posizionati dietro il volante ed erano azionati da leve.\nLa versione familiare quattro porte venne aggiunta alla gamma nel 1953. Nello stesso anno una Monterey cabriolet di colore rosso fu il quaranta milionesimo esemplare prodotto dal gruppo Ford. La Monterey era dotata di un motore V8 da 4,2 L e la scelta dei campi era concentrata su due trasmissioni, una manuale a tre rapporti ed una automatica a tre marce. Nel 1954 il modello fu oggetto di modifiche minori. \nLa seconda serie: 1955\u20131956.\nNel 1955 la Monterey perse il suo status di ammiraglia della Mercury. Il suo posto fu infatti preso dalla Montclair. Ora le sospensioni erano a giunto sferico ed i freni vennero potenziati.\nAll'esordio venne offerto un motore V8 da 4,8 L, mentre dal 1956 alla motorizzazione fu aggiunto un propulsore V8 da 5,1 L. Sempre nel 1956 vennero introdotti il volante a calice, mentre la chiusura di sicurezza delle portiere venne compresa nell'equipaggiamento standard. I cambi furono sempre manuale a tre rapporti o automatico a tre merce. \nLa terza serie: 1957\u20131958.\nNel 1957 tutte le Mercury full-size vennero aggiornate. Nell'occasione, le dimensioni dei corpi vettura aumentarono, e la Monterey non fu un'eccezione. Il telaio venne rivisto; come conseguenza il pavimento dell'abitacolo si abbass\u00f2, e ci\u00f2 forni alla Monterey un aspetto pi\u00f9 largo e ribassato. Per questa serie di Monterey non venne offerta la versione familiare.\nAnche i motori vennero ingranditi. L'offerta dei propulsori ora prevedeva dei V8 da 5,1 L, 6 L, \n6,3 L e 7 L. Vennero confermati i cambi della generazione precedente. \nLa quarta serie: 1959\u20131960.\nNel 1959 la Monterey venne aggiornata. Nell'occasione fu tolto il motore V8 da 6 L. Il resto della motorizzazione rimase immutata e rest\u00f2 identica anche l'offerta dei cambi. \nLa quinta serie: 1961\u20131964.\nLe vetture full-size della Mercury vennero completamente riviste nel 1961. I corpi vettura, gli interni ed il telaio erano sostanzialmente i medesimi di quelli impiegati sugli altri modelli del gruppo Ford. Ci\u00f2 che distingueva le varie vetture erano i differenti tipi di allestimento che erano disponibili.\nLa Montclair e la Park Lane vennero tolte dai listini e la Meteor fu aggiunta alla base della gamma. Per tale motivo, la Monterey torn\u00f2 nuovamente al top dell'offerta della Mercury.\nIl motore offerto di serie era un V8 da 4,8 L, mentre come opzioni erano presenti in listino un V8 da 5,8 L ed un V8 da 6,4 L.\nNel 1962 la Monterey fu spostata, nella gamma Mercury, in una posizione intermedia. Per colmare una lacuna che si era creata, fu lanciata la \"Monterey 6\", che era caratterizzata da un motore a sei cilindri in linea da 3,7 L. Questa versione fu per\u00f2 offerta solo nell'anno in questione.\nNel 1963 fu invece introdotto un motore V8 da 6,7 L. Il propulsore a sei cilindri in linea, quello da 4,8 L ed il motore da 5,8 L furono tolti dai listini, mentre il propulsore da 6,4 L divent\u00f2 l'unit\u00e0 motrice installata di serie. Pi\u00f9 precisamente, la versione con carburatore doppio corpo era installata come equipaggiamento standard, mentre quella a carburatore quadruplo corpo era offerta tra le opzioni. Nel 1963 la Monterey ridivenne il modello pi\u00f9 economico della gamma Mercury di vetture full-size dopo il ritorno in listino della Montclair e della Park Lane. La calandra ed i fanali posteriori vennero aggiornati. Il motore da 6,7 L venne invece sostituito da un propulsore V8 da 7 L.\nOltre ai cambi gi\u00e0 disponibili per le serie precedenti, fu aggiunta all'offerta una trasmissione manuale a quattro rapporti. \nLa sesta serie: 1965\u20131968.\nLa Mercury full-size furono ridisegnate nel 1965 e la Monterey non fu un'eccezione. I motori disponibili furono dei V8 da 6,4 L, 6,7 L, 7 L. La tipologia di cambio era la medesima di quella della serie precedente. Nel 1967 il modello venne aggiornato.\nLa settima serie: 1969\u20131974.\nNel 1969 la Monterey fu oggetto di un restyling, nell'occasione del quale vennero aumentate le dimensioni. La linea ora richiamava quella della Lincoln Continental anche se, rispetto alla serie precedente, cambi\u00f2 poco.\nI motori disponibili furono dei V8 da 6,4 L, 6,6 L, 7 L e 7,5 L. Nel 1972 tutti i propulsori del gruppo Ford furono modificati in modo tale da permettere l'utilizzo della benzina senza piombo. Nello stesso anno citato, il servosterzo ed servofreno applicato ai freni anteriori diventarono di serie. Nel 1973 furono riprogettati i paraurti con l'intento di renderli conformi alle nuove norme federali sulla sicurezza, le quali prevedevano che questi componenti fossero in grado di assorbire urti fino a 5 miglia orarie. I tipi di cambio disponibili erano manuale a tre o quattro rapporti oppure automatico a quattro marce.\nLa Monterey usc\u00ec di produzione nel 1975. Nell'anno citato fu lanciata sui mercati la Grand Marquis. Quest'ultima, che era un allestimento della Marquis, si colloc\u00f2 al top della gamma Mercury. La Marquis, a sua volta, prese invece il posto lasciato libero dalla Monterey. \nLa Monterey degli anni duemila.\nDall'autunno del 2003 \u00e8 stata offerta una variante della Ford Freestar che venne chiamata Mercury Monterey. Differiva dal modello d'origine per alcune caratteristiche estetiche e per l'equipaggiamento. La vettura era alimentata da un motore V6 da 4,2 L e 204 CV di potenza, ed \u00e8 uscita di produzione nel 2006."}
{"id": "4725252", "revid": "767487", "url": "https://it.wikipedia.org/wiki?curid=4725252", "title": "The Acid Test (film 1914 Victor)", "text": "The Acid Test \u00e8 un cortometraggio muto del 1914. Il nome del regista non viene riportato nei credit del film prodotto dalla Victor Film Company.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche USA il 16 marzo 1914."}
{"id": "4725256", "revid": "22356", "url": "https://it.wikipedia.org/wiki?curid=4725256", "title": "Eofelis", "text": "L'eofelide (gen. Eofelis) \u00e8 un mammifero carnivoro estinto, appartenente ai nimravidi. Visse tra l'Eocene superiore e l'Oligocene inferiore (circa 35 - 30 milioni di anni fa) e i suoi resti fossili sono stati ritrovati in Francia.\nDescrizione.\nQuesto animale era solitamente delle dimensioni di una piccola lince, anche se le specie pi\u00f9 grandi dovevano raggiungere dimensioni doppie. \"Eofelis \"possedeva un corpo allungato e zampe pi\u00f9 corte di quelle degli odierni felidi, ma l'aspetto generale del corpo e del cranio richiamavano i felidi attuali. \u00c8 probabile che \"Eofelis \"fosse almeno parzialmente plantigrado.\nClassificazione.\n\"Eofelis \"\u00e8 stato descritto per la prima volta nel 1938 da Mikl\u00f3s Kretzoi, sulla base di fossili ritrovati nella zona di Quercy, in Francia. I fossili provengono dalle vecchie collezioni del giacimento, ed \u00e8 impossibile stabilire se siano ascrivibili a terreni dell'Eocene superiore o dell'Oligocene inferiore. La specie tipo, Eofelis edwardsii, \u00e8 nota per numerosi resti di animali di taglia paragonabile a quella di una piccola lince. Una revisione del genere operata nel 2000 ha messo in luce la presenza di un'altra specie, E. giganteus, grande circa il doppio della precedente e pi\u00f9 rara.\n\"Eofelis \"\u00e8 un rappresentante dei nimravidi, un gruppo di carnivori estinti dalla morfologia molto simile a quella dei felidi, ma con alcune caratteristiche pi\u00f9 primitive. Nel giacimento di Quercy \u00e8 stato individuato un altro genere di nimravidi, \"Quercylurus\", di dimensioni molto maggiori."}
{"id": "4725257", "revid": "1305772", "url": "https://it.wikipedia.org/wiki?curid=4725257", "title": "Palazzo Capra", "text": "Storicamente legati alla famiglia Capra a Vicenza vi sono diversi edifici:"}
{"id": "4725262", "revid": "287204", "url": "https://it.wikipedia.org/wiki?curid=4725262", "title": "Perissodus", "text": "Perissodus \u00e8 un genere di pesci d'acqua dolce appartenenti alla famiglia Cichlidae, sottofamiglia Pseudocrenilabrinae.\nDistribuzione e habitat.\nEntrambe le specie sono endemiche del lago Tanganica.\nTassonomia.\nAl genere appartengono 2 specie:"}
{"id": "4725263", "revid": "61051", "url": "https://it.wikipedia.org/wiki?curid=4725263", "title": "Aeroporto di Castiadas", "text": ""}
{"id": "4725264", "revid": "767487", "url": "https://it.wikipedia.org/wiki?curid=4725264", "title": "The Bliss of Ignorance", "text": "The Bliss of Ignorance \u00e8 un cortometraggio muto del 1915. Il nome del regista non viene riportato nei credit.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 27 marzo 1915."}
{"id": "4725265", "revid": "1305772", "url": "https://it.wikipedia.org/wiki?curid=4725265", "title": "Palazzo Thiene (disambigua)", "text": ""}
{"id": "4725275", "revid": "767487", "url": "https://it.wikipedia.org/wiki?curid=4725275", "title": "Voi assassini", "text": "Voi assassini (\"Illegal\") \u00e8 un film del 1955 diretto da Lewis Allen.\nTrama.\nIl procuratore distrettuale Victor Scott riesce a far condannare alla sedia elettrica Ed Clary, per un crimine di cui si scoprir\u00e0 non esserne stato l'autore. Dopo le dimissioni e un periodo di depressione, confortato soltanto dall'alcol, riprende il posto di semplice avvocato civile. Il boss Frank Garland cerca di servirsi di Scott per aggirare la legge, ma l'avvocato non si lascia corrompere. Garland ordina a Ray Borden, suo fido, di fare fuori Scott; la notizia viene intercettata da Ellen, moglie di Borden nonch\u00e9 cara amica di Scott. Borden lo viene a sapere, tenta di uccidere la moglie, ma ella si difende uccidendolo a colpi di pistola. Accusata di omicidio colposo, ne prende le sue difese lo stesso Scott, che mentre si dirige in tribunale viene ferito da un colpo di pistola dagli uomini di Garland. Barcollante, entra in tribunale, fa testimoniare un'importante testimone e riesce a provare l'innocenza di Ellen e la colpevolezza di Garland. Vincendo la sua ultima causa, Scott si accascia al suolo morendo.\nProduzione.\nIl film, prodotto dalla Warner Bros., \u00e8 un rifacimento dei precedenti \"The Mouthpiece\" (1932) e \"L'uomo che parl\u00f2 troppo\" (1940).\nDistribuzione.\nDistribuito nelle sale statunitensi il 28 ottobre 1955, \u00e8 uscito in Italia nel dicembre dello stesso anno.\nColonna sonora.\nLa traccia principale \u00e8 \"Too Marvelous for Words\" scritta da Johnny Mercer (testo) e Richard A. Whiting (musica) nel 1937, qui suonata col pianoforte da Jayne Mansfield.\nCuriosit\u00e0.\nIl personaggio di Garland possiede un'importante collezione di quadri: si possono vedere opere di Paul Gauguin, Edgar Degas, Carolus-Duran e della moglie del regista, Gladys Lloyd."}
{"id": "4725276", "revid": "287204", "url": "https://it.wikipedia.org/wiki?curid=4725276", "title": "\u00c9va T\u00f3falvi", "text": "Biografia.\nIn Coppa del Mondo ha ottenuto il primo risultato di rilievo il 9 gennaio 1997 a Ruhpolding (75\u00aa) e ha ottenuto la prima vittoria, nonch\u00e9 primo podio, il 18 dicembre 2008 a Hochfilzen. Nella sua migliore stagione, quella 2008-2009, chiuse all'undicesimo posto in classifica generale e al secondo in quella di individuale.\nIn carriera ha preso parte a sei edizioni dei Giochi olimpici invernali, (31\u00aa nella sprint, 11\u00aa nell'individuale), (61\u00aa nella sprint, 52\u00aa nell'individuale), (70\u00aa nella sprint, 19\u00aa nell'individuale, 14\u00aa nella staffetta), (14\u00aa nella sprint, 19\u00aa nell'inseguimento, 24\u00aa nella partenza in linea, 11\u00aa nell'individuale, 10\u00aa nella staffetta), (22\u00aa nella sprint, 21\u00aa nell'individuale, 26\u00aa nell'inseguimento, 20\u00aa nella partenza in linea) e (81\u00aa nella sprint, 84\u00aa nell'individuale), e a tredici dei Campionati mondiali (6\u00aa nell'individuale a Pokljuka 2001 il miglior piazzamento).\nFu alfiere della Romania durante la tre edizioni delle Olimpiadi invernali: , e .\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale"}
{"id": "4725277", "revid": "287204", "url": "https://it.wikipedia.org/wiki?curid=4725277", "title": "Eva Tofalvi", "text": ""}
{"id": "4725278", "revid": "126257", "url": "https://it.wikipedia.org/wiki?curid=4725278", "title": "Mercury Sable", "text": ""}
{"id": "4725279", "revid": "339392", "url": "https://it.wikipedia.org/wiki?curid=4725279", "title": "Ente per le Nuove Tecnologie, l'Energia e l'Ambiente", "text": ""}
{"id": "4725282", "revid": "767487", "url": "https://it.wikipedia.org/wiki?curid=4725282", "title": "Today and Tomorrow (film 1915)", "text": "Today and Tomorrow \u00e8 un cortometraggio muto del 1915. Il nome del regista non \u00e8 noto.\nOttavo episodio di \"Who Pays?\", serie che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 31 maggio 1915. Tutti e dodici i film della serie sono conservati negli archivi dell'UCLA Film and Television."}
{"id": "4725284", "revid": "256896", "url": "https://it.wikipedia.org/wiki?curid=4725284", "title": "Comitato Nazionale per l'Energia Nucleare", "text": ""}
{"id": "4725289", "revid": "339392", "url": "https://it.wikipedia.org/wiki?curid=4725289", "title": "Distretto direttivo", "text": ""}
{"id": "4725291", "revid": "124841209", "url": "https://it.wikipedia.org/wiki?curid=4725291", "title": "Weronika Nowakowska", "text": "In seguito al matrimonio ha aggiunto al proprio il cognome del coniuge e gareggia come Weronika Nowakowska-Ziemniak.\nBiografia.\nIn Coppa del Mondo ha esordito il 7 dicembre 2007 a Hochfilzen (51\u00aa) e ha ottenuto il primo podio il 21 dicembre nella medesima localit\u00e0 (3\u00aa).\nIn carriera ha preso parte a tre edizioni dei Giochi olimpici invernali, (36\u00aa nella sprint, 28\u00aa nell'inseguimento, 21\u00aa nella partenza in linea, 5\u00aa nell'individuale, 12\u00aa nella staffetta), (7\u00aa nella sprint, 31\u00aa nell'individuale, 20\u00aa nell'inseguimento, 19\u00aa nella partenza in linea, 10\u00aa nella staffetta) e (34\u00aa nella sprint, 30\u00aa nell'inseguimento, 21\u00aa nell'individuale), e a cinque dei Campionati mondiali, vincendo due medaglie."}
{"id": "4725292", "revid": "104458", "url": "https://it.wikipedia.org/wiki?curid=4725292", "title": "Weronika Nowakowska-Ziemniak", "text": ""}
{"id": "4725293", "revid": "104458", "url": "https://it.wikipedia.org/wiki?curid=4725293", "title": "Agnieszka Grzybek", "text": ""}
{"id": "4725294", "revid": "111319", "url": "https://it.wikipedia.org/wiki?curid=4725294", "title": "Agnieszka Cyl", "text": "Biografia.\nIn Coppa del Mondo ha esordito il 1\u00ba dicembre 2006 a \u00d6stersund (75\u00aa) e ha ottenuto il primo podio il 21 dicembre a Hochfilzen (3\u00aa).\nIn carriera ha preso parte a un'edizione dei Giochi olimpici invernali, (42\u00aa nella sprint, 25\u00aa nell'inseguimento, 23\u00aa nella partenza in linea, 7\u00aa nell'individuale, 12\u00aa nella staffetta) e a cinque dei Campionati mondiali (6\u00aa nella staffetta a Pyeongchang 2009 il miglior piazzamento)."}
{"id": "4725296", "revid": "287204", "url": "https://it.wikipedia.org/wiki?curid=4725296", "title": "Sofia Domeij", "text": "Biografia.\nCarriera nello sci di fondo.\nInizi\u00f2 praticando lo sci di fondo. Prese parte ai Mondiali juniores di Asiago 1996; in Coppa del Mondo esord\u00ec il 23 novembre 1996 a Kiruna (73\u00aa) e ottenne il miglior piazzamento 7 dicembre 2003 a Dobbiaco (4\u00aa).\nCarriera nel biathlon.\nDal 2005-2006 si dedic\u00f2 al biathlon; in Coppa del Mondo esord\u00ec il 26 novembre 2005 a \u00d6stersund (96\u00aa) e ottenne l'unico podio il 14 gennaio 2009 a Ruhpolding (2\u00aa).\nNella sua carriera da biatleta ha preso parte a un'edizione dei Giochi olimpici invernali, (41\u00aa nella sprint, 41\u00aa nell'inseguimento), e a tre dei Campionati mondiali (5\u00aa nella staffetta a Pyeongchang 2009 il miglior piazzamento)."}
{"id": "4725303", "revid": "123409916", "url": "https://it.wikipedia.org/wiki?curid=4725303", "title": "Ja'far al-Kalbi II", "text": "Appartenente alla dinastia islamica sciita-ismailita dei Kalbiti di Sicilia, regnanti sull'Emirato di Sicilia, fu successore del padre Y\u016bsuf al-Kalb\u012b che, malato, gli cedette il potere.\nBiografia.\nAnche durante il suo regno, nell'Emirato di Sicilia miglior\u00f2 il grado di benessere iniziato con i suoi predecessori Kalbiti, si raggiunse un altissimo livello di benessere economico, commerciale e sociale che si riverber\u00f2 anche in una fioritura delle arti e della letteratura.\nDal punto di vista militare, venne rafforzata al massimo la potenza della flotta navale della Sicilia, che divenne una potenza di tutto rispetto nel Mediterraneo. \nNella politica interna, Ja\u02bffar II rispolver\u00f2, dopo pi\u00f9 di un millennio, il titolo di Re (in arabo Malik) di Sicilia, reputandolo pi\u00f9 appropriato per l'Isola, memore del fatto che la Sicilia era stato un regno nell'antichit\u00e0. Il legame dell'Emirato di Sicilia con Il Cairo, sia formalmente sia sostanzialmente, fu dovuto da legami religiosi.\nAmante della pace, egli prefer\u00ec la vita agiata ai disagi delle spedizioni militari, trascorrendo il suo tempo nell'ozio e nel benessere del suo Parco della Favara (\"faww\u0101ra\" = \"sorgente\") in cui dispose l\u2019edificazione di Maredolce a Palermo, noto ancora ai tempi di Ruggero II come \"Qa\u1e63r Ja\u02bffar\" (il palazzo di Ja\u02bffar), circondato da poeti e artisti di ogni sorta. Lui stesso fu un fine poeta, scrittore e filologo esperto. \nIl periodo di regno di Ja\u02bffar II rappresenta il momento di massima espansione e influenza per l'Emirato di Sicilia. Palermo, \"Balarm\" in siculo-arabo, raggiunse sotto Ja\u02bffar II grandi splendori e si colm\u00f2 di parchi reali coltivati a palma da dattero.\nL'autorit\u00e0 dell'emiro Ja\u02bffar II fu contestata nel 1015 da suo fratello \u02bfAl\u012b, che raccolse un esercito di schiavi africani di colore, cercando di rovesciarlo. Il tentativo fall\u00ec e \u02bfAl\u012b fu catturato e giustiziato e per punizione tutte le genti dell'Africa subsahariana presenti in Sicilia furono cacciate.&lt;br&gt;\nIl suo visir Hasan Ibn Muhammad inaspr\u00ec enormemente la pressione fiscale, soprattutto a danno del ceto aristocratico e questo rese molto impopolare Ja\u02bffar II.\nNel 1019, Palermo si rivolt\u00f2 contro i Kalbiti; venne assaltato il loro palazzo e vennero uccisi il visir e il Gran Ciambellano; Ja\u02bffar II e il padre, il vecchio emiro Y\u016bsuf, che aveva rinunciato nel 998 al potere in seguito a una patologia che lo aveva reso infermo, vennero risparmiati ma furono costretti a riparare in Egitto. Il trono dell'Emirato di Sicilia venne affidato ad A\u1e25mad II, fratello di Ja\u02bffar.\nA Ja\u02bffar il Kalbita \u00e8 intitolata una strada alle porte di Palermo nel cuore nel quartiere Brancaccio, denominata \"via Emiro Giafar\"."}
{"id": "4725306", "revid": "205250", "url": "https://it.wikipedia.org/wiki?curid=4725306", "title": "Gwena\u00ebl Kerl\u00e9o", "text": "Biografia.\nNel 1996, dopo aver studiato presso il conservatorio di Brest, ha registrato il suo primo album \"Terre celte\". Dall'incontro con musicisti di jazz \u00e8 nato il suo secondo album, \"Chemin de brume\". Il suo terzo album \u00e8 divenuto noto al di fuori della Francia, e l'ha portata a tenere concerti in Italia, Svizzera, Germania, Ungheria e Russia.\nPer due anni ha suonato in coppia con il violoncellista Patrick Langot, poi ha creato nel 2008 il duo \"Dorn ha dorn\" con la violinista Shane Lestideau.\nNel 2009 ha pubblicato il suo quarto album, Pevar, che coinvolge molti musicisti, tra cui Loic Troel, Yann Queff\u00e9l\u00e9ant, Yvon Molard, Franck Fagon."}
{"id": "4725307", "revid": "93556", "url": "https://it.wikipedia.org/wiki?curid=4725307", "title": "M\u014dri Terumoto", "text": " che visse fra l'epoca Sengoku ed i primi anni del periodo Edo. Membro del consiglio dei cinque reggenti, fu uno dei comandanti di supporto dell'armata occidentale durante la battaglia di Sekigahara, non partecipando mai di persona allo scontro.\nBiografia.\nM\u014dri Terumoto nacque con il nome \"Kotsumaru\", figlio di M\u014dri Takamoto ed erede del grande M\u014dri Motonari. Takamoto mor\u00ec nel 1563 e Motonari, sebbene avesse pi\u00f9 di 60 anni, fu costretto a governare fino a quando Kotsumaru non raggiunse la maggiore et\u00e0.. In quella che sembra essere stata una prima cerimonia della virilit\u00e0, Kotsumaru prese il nome \"Terumoto\" (\"Teru\" proveniente dallo sh\u014dgun, Ashikaga Yoshiteru) e assunse il comando. Quando Motonari mor\u00ec nel 1571, Terumoto eredit\u00f2 un enorme regno che si estendeva da Buzen nel Ky\u016bsh\u016b fino ai confini di Harima e Bizen, una potente marina (all'epoca la pi\u00f9 forte del Giappone) e il supporto di due abili zii: Kobayakawa Takakage e Kikkawa Motoharu. Il rivale storico dei M\u014dri, il clan Amago, era stato distrutto nel 1566 e Motonari lasci\u00f2 istruzioni che il clan si accontentasse di ci\u00f2 che aveva e rinunciasse ad ulteriori espansioni. Terumoto segu\u00ec le istruzioni del defunto nonno. \nA parte le scaramucce nel Ky\u016bsh\u016b contro il clan \u014ctomo e la penetrazione graduale pi\u00f9 a est, i primi anni del dominio di Terumoto trascorsero senza sconvolgimenti. Nel 1575 i M\u014dri e gli Ukita di Bizen si allearono e Kobayakawa Takakage, assieme a Ukita Naoie, sconfisse la famiglia Mimura di Bingo, estendendo l'influenza M\u014dri; progressi simili furono fatti sulla costa settentrionale del Ch\u016bgoku quando Kikkawa Motoharu si scontr\u00f2 con i servitori Amago guidati da Yamanaka Shikanosuke. Ma in quel periodo si verificarono grandi cambiamenti a Kyoto che avrebbero avuto un impatto significativo sul futuro del M\u00f4ri. \nNel 1568 Oda Nobunaga aveva posto Ashikaga Yoshiaki nella posizione di sh\u014dgun, ma quest'ultimo iniziava a risentirsi della pesantezza del suo patrono. Yoshiaki, cos\u00ec racconta la storia, aveva segretamente cercato l'assistenza di potenti clan al di fuori dei confini di Nobunaga, e questo includeva i M\u014dri. Prima della sua morte Motonari non si era dichiarato amico di Nobunaga cos\u00ec il giovane Terumoto sfid\u00f2 apertamente Nobunaga. I M\u014dri vennero trascinati nella guerra di Ishiyama Hongan-ji, una roccaforte religiosa a Settsu che Nobunaga assediava dal 1570. L'ammiraglio di Nobunaga, K\u016bki Yoshitaka, aveva interrotto le rotte marittime di Hongan-ji e manteneva un blocco navale al largo della costa. Terumoto ordin\u00f2 alla sua flotta, comandata da Murakami Takayoshi, di dirigersi verso le acque al largo di Settsu e, una volta l\u00ec, la marina sconfisse Yoshitaka e apr\u00ec le linee di rifornimento di Hongan-ji. Colpito da questa perdita Nobunaga ordin\u00f2 la costruzione di sei enormi navi da guerra (presumibilmente dotate di almeno una forma di rivestimento metallico sui lati) e una volta completate nel 1578, i sei leviatani furono inviati nel mare interno. Armati di cannoni, le navi da guerra incontrarono la marina M\u014dri vicino al luogo della battaglia precedente. In questa seconda battaglia di Kizugawaguchi Yoshitaka si vendic\u00f2 e allontan\u00f2 i M\u014dri riuscendo a reimporre il blocco della roccaforte. Un ulteriore tentativo da parte dei M\u014dri di rompere il blocco l'anno successivo fu respinto, e nel 1580 Hongan-ji si arrese.\nA quel punto Terumoto ebbe un problema pi\u00f9 grande. La sconfitta di Takeda Katsuyori a Nagashino nel 1575 e la morte di Uesugi Kenshin nel 1578 permisero a Nobunaga di concentrarsi a ovest e quindi sui M\u014dri, inviando due grandi armate nella regione di Ch\u016bgoku. Toyotomi Hideyoshi marci\u00f2 lungo la parte meridionale della regione (il San'y\u014dd\u014d) mentre Akechi Mitsuhide attaccava dalle vie a nord (il San'ind\u014d). Il progresso fu lento. Mentre la famiglia Ukita di Bizen cambi\u00f2 alleanza, un certo numero di roccaforti M\u014dri resistettero eroicamente. Bessho Nagaharu di Harima resistette nel castello di Miki fino al 1580 e Kikkawa Tsuneie resistette per 200 giorni nel castello di Tottori (provincia di Inaba). Entrambi i castelli cedettero solo sull'orlo della fame.\nNel 1578 Hideyoshi cattur\u00f2 il castello di Kozuki ad Harima e lo consegn\u00f2 ad Amago Katsuhisa, che, supportato dal famoso Yamanaka Yukimori, sperava di ripristinare il defunto clan Amago al potere a Izumo. Terumoto mand\u00f2 gli zii a riconquistare il castello che durante l'assedio di K\u014dzuki spezzarono ogni tentativo degli Amago di ritornare all'antico splendore. Questo fu un raro caso di iniziativa M\u014dri durante la guerra. Terumoto non possedeva l'acume tattico del padre Takamoto. Possedeva qualcosa del dono manipolativo di Motonari, ma non l'intelligenza di usarlo saggiamente.\nNel 1582 una sconfitta dei M\u014dri sembr\u00f2 inevitabile. Hideyoshi si era fatto strada nella provincia di Bitch\u016b e aveva assediato il castello di Takamatsu. Shimizu Muneharu (un ex servitore Mimura) difendette duramente Takamatsu, ma la sua perdita avrebbe aperto la strada alla provincia di Bingo e, successivamente, ad Aki, la casa dei M\u014dri. Terumoto non aveva guidato un'armata in guerra per quasi sei anni per sfidare apertamente gli invasori e non mostrava segni di volerlo fare.\nHideyoshi sapeva che Takamatsu sarebbe stato un duro assedio e che pesanti perdite avrebbero giovato solo al M\u014dri, quindi fece ricorso a uno stratagemma. Deviando le acque di un fiume vicino inond\u00f2 i terreni del castello rendendo Takamatsu un'isola fradicia. Terumoto organizz\u00f2 una forza di soccorso, ma esitava ad attaccare direttamente Hideyoshi. Shimizu, da parte sua, rispose a un'offerta di Hideyoshi il quale avrebbe risparmiato la vita ai suoi uomini e si \u00e8 suicid\u00f2 dopo aver ordinato alla guarnigione di arrendersi. A questo punto critico il destino intervenne dalla parte dei M\u014dri. Hideyoshi intercett\u00f2 un messaggio di Akechi Mitsuhide destinato a Terumoto contenente la notizia che Nobunaga era morto. Venuto a conoscenza della morte del potente signore Oda, Hideyoshi negozi\u00f2 un trattato di pace con i M\u014dri, prendendo come bottino le province di H\u014dki, Mimasaka e Bitch\u016b ma lasciando ai M\u014dri con il resto della regione di Ch\u016bgoku (salvo Bizen che fu data agli Ukita). Probabilmente sollevato dall'evidente generosit\u00e0 di Hideyoshi, Terumoto concord\u00f2, permettendo a Hideyoshi di accelerare la propria corsa a sconfiggere Akechi Mitsuhide prima di chiunque altro.\nDopo l'avvento di Hideyoshi quale nuovo reggente, i M\u014dri ne divennero tra i pi\u00f9 stretti sostenitori. Terumoto invi\u00f2 i \"Due fiumi\" (Kobayakawa e Kikkawa) per guidare le truppe per Hideyoshi nelle sue invasioni di Shikoku (1585) e nella campagna di Ky\u016bsh\u016b (1587). Nel 1590 invi\u00f2 navi per aiutare Hideyoshi a sconfiggere il clan H\u014dj\u014d. Quando Hideyoshi invase la Corea nel 1592, Terumoto stesso guid\u00f2 una \"divisione\" di soldati, anche se sembra che gran parte del suo tempo sia stato occupato combattendo i partigiani coreani.\nSekigahara.\nPrima che Toyotomi Hideyoshi morisse nel 1598, Terumoto fu nominato uno dei cinque reggenti incaricati di agire come amministratori fino a quando il giovane Toyotomi Hideyori non avesse raggiunto la maggiore et\u00e0. Dei cinque (che includevano anche Tokugawa Ieyasu, Ukita Hideie, Maeda Toshiie e Uesugi Kagekatsu) Terumoto si classific\u00f2 al secondo posto dietro Tokugawa con un reddito annuo di quasi 1,2 milioni di \"koku\".\nInevitabilmente, il governo postumo di Hideyoshi inizi\u00f2 a frantumarsi, e la discordia si divise in due fazioni: Tokugawa da una parte e Ishida Mitsunari dall'altra. Nel 1599 i due schieramenti si stavano delineando, e inizialmente Terumoto pens\u00f2 di schierarsi con i Tokugawa. Sfortunatamente per Terumoto e per i M\u014dri, ascolt\u00f2 il suo vecchio consigliere, Ankokuji Ekei. Manipolatore di lunga data, Ekei convinse Terumoto che Ieyasu avesse intenzione di diseredare il giovane Hideyori. Quando Terumoto si dichiar\u00f2 per Ishida Mitsunari, quest'ultimo, per motivi politici, nomin\u00f2 Terumoto il \"comandante in capo\" delle forze occidentali riunite. Terumoto mostr\u00f2 poco entusiasmo per il suo nuovo ruolo e non riusc\u00ec a cogliere le redini del comando, vacillando anche mentre i suoi comandanti principali discutevano, dando il tempo ai Tokugawa di organizzarsi. Alla fine Mitsunari disse a Terumoto di stabilirsi nel castello di Osaka e di rimanere l\u00ec, rendendo il comando dell'esercito di Terumoto abbastanza nominale. L'errore di questa decisione sarebbe diventato evidente il 21 ottobre, quando le forze si incontrarono nella battaglia di Sekigahara.\nLe armate dei M\u014dri (che includeva M\u014dri Terumoto, M\u014dri Hidemoto e Kikkawa Hiroie) era la pi\u00f9 grande dell'esercito di Mitsunari, ma nella battaglia vera e propria, non si mosse. Nel castello di Osaka, Terumoto era stato convinto da Hiroie che il miglior modo di agire era non fare nulla, probabilmente perch\u00e9 entrambi consideravano Mitsunari una causa persa, o almeno una per cui non valeva la pena combattere. Hiroie lasci\u00f2 che questo messaggio raggiungesse Ieyasu, il quale sugger\u00ec che l'inazione avrebbe portato ricompense se le forze orientali avessero vinto. Ma le cose andarono diversamente. Sebbene Tokugawa avesse inizialmente indicato che avrebbe onorato la sua parola, questo sembra essere stato solo un modo per convincere Terumoto ad arrendersi al potente castello di Osaka. Una volta conclusa la campagna e, con il castello in mano dei Tokugawa, Ieyasu dichiar\u00f2 che era dovere di un guerriero combattere, in particolare il cosiddetto \"comandante in capo\" di un esercito. Documenti vennero ritrovati nel castello di Osaka che provavano un coinvolgimento di Terumoto nella formazione delle armate occidentali molto pi\u00f9 profondo di quello che si pensasse. Le terre di Terumoto furono quindi gravemente ridotte e addirittura alcune di queste furono trasferite ai Kikkawa. Alla fine Terumoto rest\u00f2 con propriet\u00e0 del valore di 360.000 \"koku\" e fu costretto a rinunciare ad Aki, la casa M\u014dri per secoli. Il suo comportamento durante la battaglia caus\u00f2 risentimento a numerosi vassalli e questo lo port\u00f2 al ritiro.\nSi ritiene che fosse un generale sotto la media dentro e fuori dal campo di battaglia, mancando di motivazione e volont\u00e0. Nonostante l'enorme potere ebbe un impatto limitato in questi ultimi anni del periodo Sengoku, poich\u00e9 spesso fece combattere i suoi subordinati e i membri minori del clan. Molti storici ritengono che se i M\u014dri avessero combattuto a Sekigahara molto probabilmente Ieyasu sarebbe stato sconfitto. Tuttavia gest\u00ec bene il suo dominio e riusc\u00ec a tenere unito con successo il clan anche quando il feudo venne ridotto a un terzo. \nMor\u00ec nel 1625 e gli succedette il figlio M\u014dri Hidenari.\nFamiglia.\nSi dice che Terumoto avesse una concubina che agiva da assassina."}
{"id": "4725309", "revid": "287204", "url": "https://it.wikipedia.org/wiki?curid=4725309", "title": "Mori Terumoto", "text": ""}
{"id": "4725323", "revid": "62176346", "url": "https://it.wikipedia.org/wiki?curid=4725323", "title": "Abhij\u00f1\u0101na\u015b\u0101kuntala", "text": ""}
{"id": "4725324", "revid": "62176348", "url": "https://it.wikipedia.org/wiki?curid=4725324", "title": "S\u016bdraka", "text": ""}
{"id": "4725325", "revid": "62176353", "url": "https://it.wikipedia.org/wiki?curid=4725325", "title": "Shudraka", "text": ""}
{"id": "4725330", "revid": "125441677", "url": "https://it.wikipedia.org/wiki?curid=4725330", "title": "Ernesto Emanuele Oblieght", "text": "Biografia.\nNato \"Obladt, Ern\u0151\", primogenito del rabbino Sigismondo Samuele Obladt, si trasferisce in Italia ancor giovane. Negli anni '60 dell'Ottocento si stabilisce a Firenze, dove apre un'agenzia pubblicitaria ed ottiene la gestione della quarta pagina (quella delle inserzioni commerciali), di numerosi quotidiani.\nNel 1870 si trasferisce a Roma, appena diventata capitale, dove fonda la Societ\u00e0 Generale Italiana per la pubblicit\u00e0 ed acquista villa Flaminia, gi\u00e0 Massani, che sar\u00e0 poi il campo di prova della prima linea tranviaria elettrica romana. La sua proficua attivit\u00e0 spinse Collodi, l'autore di Pinocchio, a dire che \u00abil giornalismo \u00e8 un pretesto per vendere la quarta pagina\u00bb, frase che coglie lo scopo vero di Oblieght: far guadagnare i giornali, assumerne il controllo e trovarsi quindi la porta aperta col mondo politico, dal quale ottenere appalti ed affari, cosa che puntualmente avviene.\nNel 1877 ottiene la concessione per la prima linea tranviaria di Roma, lungo la via Flaminia ed esercitata con la trazione a cavalli. Sempre lungo la via Flaminia acquista circa 32.000\u00a0m\u00b2 di terra, che rivende poi sia alle aziende di trasporto che ai privati. Nel campo dei trasporti \u00e8 ricordato anche quale primo concessionario della funicolare del Vesuvio.\nNel campo dei giornali \u00e8 stato proprietario dei periodici Il Bersagliere, IlDiritto, Libert\u00e0 e Italia, e grande azionista de Il Fanfulla.\nNel 1879 acquista il suo periodico pi\u00f9 importante, il Pungolo, ma iniziano anche a circolare delle voci su alcuni dietro le quinte delle sue attivit\u00e0. Oblieght viene accusato di essere il prestanome di alcuni politici di primo piano della sinistra storica quali Agostino Depretis e Benedetto Cairoli. Oblieght acquistava quotidiani in perdita, ma cos\u00ec operando si assicurava appoggi politici in grado introdurlo in nuovi settori di investimento.\nLo scandalo scoppia nel 1882. Figura chiave fu Paul Eug\u00e8ne Bontoux. Gi\u00e0 funzionario delle ferrovie austroungariche, dove si era occupato di questioni finanziarie, dopo un periodo presso la banca Rothschild di Parigi aveva fondato nel 1878 la banca Union G\u00e9n\u00e9rale. Vicino agli ambienti clericali, si era fatto promotore di un progetto di riorganizzazione della stampa cattolica italiana anche attraverso l'acquisto di un consistente numero di testate. Ma allorch\u00e9 il governo austriaco, i primi giorni del gennaio 1882, rifiut\u00f2 il permesso alla costituzione di una banca marittima a Trieste, l'Union G\u00e9n\u00e9rale inizi\u00f2 un rapidissimo declino; nel giro di pochi giorni le azioni crollarono e la banca arriv\u00f2 presto al fallimento.\nVenne accertato che Oblieght intendeva rivendere tutte le propriet\u00e0 e partecipazioni della sua societ\u00e0, acquisite col beneplacito e spesso col denaro dei politici, al banchiere francese. Lo scandalo assunse tuttavia rilievo particolare non solo per il tentativo di scalata politica alla propriet\u00e0 di giornali, ma per la modalit\u00e0 con cui avvenne. Per la prima volta emerse che il controllo della pubblicit\u00e0 poteva favorire l'acquisizione della propriet\u00e0 dei giornali. Il piccolo impero era nato proprio rastrellando concessioni pubblicitarie e aveva potuto compiere il salto decisivo grazie all'accordo che gli affidava il traffico pubblicitario. Non furono estranei alla vicenda, n\u00e9 potevano esserlo, appoggi e aiuti politici, ma un aspetto cruciale fu proprio il nesso tra pubblicit\u00e0 e controllo dei giornali.\nNegli anni seguenti Oblieght prosegu\u00ec comunque la sua attivit\u00e0 finanziaria. Fu appaltatore del prestito emesso in occasione dell'Esposizione di Torino del 1884 e nel circuito dell'affarismo romano e, in particolare, vicino all'aristocrazia fondiaria e speculatrice gravitante intorno alla Banca Romana (della quale nel 1893, al momento della liquidazione dopo il grave scandalo, figurava tra i principali creditori)."}
{"id": "4725331", "revid": "757396", "url": "https://it.wikipedia.org/wiki?curid=4725331", "title": "Krep\u0161inio klubas Dz\u016bkija Alytus", "text": "Il K.K. Dz\u016bkija Alytus \u00e8 una societ\u00e0 cestistica avente sede nella citt\u00e0 di Alytus, in Lituania. Fondata nel 2012, gioca nel campionato lituano.\nGioca le partite interne nella Alytaus Arena che ha una capacit\u00e0 di 5.500 spettatori."}
{"id": "4725346", "revid": "392684", "url": "https://it.wikipedia.org/wiki?curid=4725346", "title": "Sascha Schneider", "text": "Biografia.\nNato a San Pietroburgo da genitori tedeschi, trascorse la sua infanzia a Zurigo. A undici anni si produsse, giocando, una lesione permanente alla schiena, un incidente che \u00e8 all'origine della sua futura ricerca della bellezza fisica ideale. Dopo la morte del padre la famiglia si trasfer\u00ec a Dresda, dove nel 1889 entr\u00f2 all'Accademia di Belle Arti. \nRicevette presto le prime commissioni di pitture decorative e nel 1895 conobbe Max Klinger, che lo influenz\u00f2 e lo aiut\u00f2 professionalmente. Negli anni seguenti Schneider visit\u00f2 la Finlandia, l'Italia, l'Egitto e Parigi. Nel 1903 incontr\u00f2 l'allora famoso scrittore Karl May, divenendo l'illustratore delle copertine dei suoi libri \"Winnetou\", \"Old Surehand\", \"Am Rio de la Plata\". Un anno dopo, nel 1904, grazie all'interessamento di Klinger, Schneider venne nominato professore alla \"Gro\u00dfherzoglich-S\u00e4chsische Kunstschule\" di Weimar e inizi\u00f2 a decorare l'Hoftheater di Weimar e la nuova Universit\u00e0 di Jena.\nDurante questo periodo visse assieme al pittore Hellmuth Jahn. Jahn inizi\u00f2 a ricattare Schneider minacciandolo di rendere pubblica la sua omosessualit\u00e0, punibile ai sensi dell'articolo 175 del codice penale tedesco. Schneider decise allora di lasciare la Germania trasferendosi in Italia, dove l'omosessualit\u00e0 non era considerata reato, stabilendosi nel 1908 a Firenze. Qui Schneider conobbe il pittore Robert Spies con il quale intraprese un viaggio nelle montagne della catena del Caucaso. \nDurante la sua permanenza in Italia Schneider mut\u00f2 la sostanza della sua produzione, che pass\u00f2 dalle atmosfere inquietanti e demoniache di matrice simbolista del periodo giovanile alle forme chiuse e calme che si rifacevano all'antico, in particolare, per quanto attiene alla scultura, all'estetica neoclassica del contemporaneo Adolf von Hildebrand. Nel 1912 il rifiuto del Museo Albertinum di Dresda di acquistare un suo \"Ragazzo al bagno\", accusandolo di \u00ab incitamento alla sodomia \u00bb, convinse Schneider a tralasciare quasi del tutto la scultura, mentre in pittura adott\u00f2 i pastelli a olio consigliatigli dal loro creatore, il chimico premio Nobel Wilhelm Ostwald.\nAll'inizio della prima guerra mondiale, Schneider torn\u00f2 in Germania a Hellerau, nelle vicinanze di Dresda, poi si trasfer\u00ec nella vicina Loschwitz e nel 1919 fond\u00f2 a Dresda il Kraft-Kunst-Institut, una palestra di cultura fisica che era pure uno studio di pittura dove i ginnasti posavano come modelli nelle sedute di nudo. La sezione maschile dell'Istituto ebbe molto successo, non cos\u00ec la sezione femminile, creata due anni dopo, che dovette chiudere dopo un solo anno. \nSchneider, che era affetto da diabete mellito, nell'agosto del 1927 venne colpito da coma diabetico durante un viaggio in nave, morendo a Swinem\u00fcnde. Fu sepolto nel cimitero di Loschwitz.\nNel 1933 i nazisti distrussero le opere di Schneider conservate a Berlino, mentre durante la Seconda guerra mondiale i bombardamenti anglo-americani distrussero le sue decorazioni murali."}
{"id": "4725354", "revid": "247222", "url": "https://it.wikipedia.org/wiki?curid=4725354", "title": "Back Again (Bob Brookmeyer)", "text": "Back Again \u00e8 un album di Bob Brookmeyer che fu pubblicato dalla Sonet Records nel 1979.\nIl disco fu registrato il 23-25 maggio del 1978 al \"CI Studio\" di New York."}
{"id": "4725356", "revid": "62748", "url": "https://it.wikipedia.org/wiki?curid=4725356", "title": "Carl von Piloty", "text": ""}
{"id": "4725357", "revid": "767487", "url": "https://it.wikipedia.org/wiki?curid=4725357", "title": "\u00c9mile Lesmann", "text": "Carriera.\nNazionale.\nHa collezionato una presenza con la propria Nazionale."}
{"id": "4725359", "revid": "767487", "url": "https://it.wikipedia.org/wiki?curid=4725359", "title": "Louis Bournonville", "text": "Carriera.\nNazionale.\nHa collezionato una presenza con la propria nazionale."}
{"id": "4725362", "revid": "253269", "url": "https://it.wikipedia.org/wiki?curid=4725362", "title": "Isabel Jewell", "text": "Biografia.\nIsabel Jewell crebbe in un ranch del Wyoming e divenne un'abile cavallerizza. Comp\u00ec gli studi all'Hamilton College nel Kentucky e lavor\u00f2 per alcuni anni al seguito di compagnie di giro, prima di debuttare a Broadway nel 1930. Conquist\u00f2 un certo successo partecipando alle rappresentazioni di \"Up Pops the Devil\" (1930) e \"Blessed Event\" (1932). Di quest'ultima commedia la Warner Brothers trasse nello stesso anno una versione cinematografica, intitolata in italiano \"La cronaca degli scandali\", nella quale l'attrice fu chiamata a interpretare il ruolo non accreditato di Dorothy Lane, una telefonista senza peli sulla lingua.\nDurante gli anni trenta, la bionda e minuta attrice apparve in numerosi film di qualit\u00e0, ma solitamente in parti secondarie. Riusc\u00ec a evitare di ridursi allo stereotipo della bionda platino e interpret\u00f2 i personaggi pi\u00f9 svariati, sia negativi come la fidanzata del gangster nei drammi \"Le due strade\" (1934), con Clark Gable e William Powell, e \"Le cinque schiave\" (1937), con Humphrey Bogart e Bette Davis, e la prostituta in \"Orizzonte perduto\" (1937), sia ragazze vittime delle vicissitudini della vita, come la piccola e patetica cucitrice che accompagna terrorizzata Ronald Colman alla ghigliottina in \"Le due citt\u00e0\" (1935).\nDopo essere apparsa nel celebre \"Via col vento\" (1939), nel ruolo di Emma Slattery, la Jewell prosegu\u00ec brillantemente la carriera anche nella prima met\u00e0 degli anni quaranta, con apparizioni nei film \"Passaggio a Nord-Ovest\" (1940), \"Una pallottola per Roy\" (1941) e gli horror a basso budget \"L'uomo leopardo\" (1943) e \"La settima vittima\" (1944), entrambi prodotti da Val Lewton.\nDopo la met\u00e0 del decennio la carriera dell'attrice declin\u00f2 bruscamente verso brevi ruoli non accreditati in film come \"La fossa dei serpenti\" (1948) e \"Infedelmente tua\" (1948), e partecipazioni a film western come \"La terra dei senza legge\" (1946) e \"Pistole puntate\" (1948), in entrambi i quali interpret\u00f2 il ruolo di Belle Starr. Dagli anni cinquanta le sue apparizioni furono prevalentemente televisive, in particolare nelle serie \"Fireside Theatre\" (1952), \"Climax!\" (1957), \"Gli intoccabili\" (1962), \"Gunsmoke\" (1965). Recit\u00f2 anche in radiodrammi come \"This is Your FBI\".\nL'ultima apparizione sul grande schermo della Jewell risale al 1972 nel B movie \"Sensualit\u00e0 morbosa\", primo film diretto dal futuro premio Oscar Curtis Hanson.\nSposata due volte, con Owen Crump e con Paul Marion, Isabel Jewell mor\u00ec a Los Angeles il 5 aprile 1972, all'et\u00e0 di 64 anni."}
{"id": "4725363", "revid": "1543377", "url": "https://it.wikipedia.org/wiki?curid=4725363", "title": "Gaio Quinzio Claudo", "text": "Biografia.\nIn taluni elenchi il suo nome \u00e8 riportato come Cesone (in latino: \"Kaeso\"). Di famiglia patrizia, fu eletto console per l'anno 271 a.C.. Il suo nome \u00e8 noto solo per i \"Fasti consulares\", ma non sono riportati eventi degni di nota legati al suo consolato."}
{"id": "4725368", "revid": "599013", "url": "https://it.wikipedia.org/wiki?curid=4725368", "title": "Charles Dujardin", "text": "Carriera.\nNazionale.\nHa collezionato una presenza con la propria Nazionale."}
{"id": "4725370", "revid": "76963", "url": "https://it.wikipedia.org/wiki?curid=4725370", "title": "Hughes de Saint-Cher", "text": "Biografia.\nUgo era nato a Saint-Cher, un sobborgo di Vienne, nel Delfinato, intorno agli inizi del XIII secolo. Studente presso l'Universit\u00e0 di Parigi, vi ha studiato filosofia, teologia e giurisprudenza, disciplina quest'ultima che ha poi insegnato nella stessa universit\u00e0.\nNel 1225 entr\u00f2 nel convento domenicano di Parigi e prese l'abito religioso dell'Ordine, di recente fondazione. Poco dopo fu nominato Priore Provinciale dell'Ordine per la Francia. Fu fatto priore del convento di Parigi nel 1230. In quegli anni contribu\u00ec a gran parte del successo dell'Ordine e si conquist\u00f2 la fiducia di papa Gregorio IX, che lo mand\u00f2 come legato pontificio a Costantinopoli nel 1233.\nNel 1244 Ugo fu creato, da papa Innocenzo IV, cardinale presbitero del titolo di Santa Sabina, la chiesa madre dell'Ordine Domenicano. Ha poi giocato un ruolo importante nel Concilio di Lione, che si tenne l'anno seguente. Ha contribuito all'istituzione della festa del Corpus Domini nel calendario generale romano. Nel 1247, su istruzioni di papa Innocenzo IV, Ugo rivisit\u00f2 la Regola carmelitana, che sant'Alberto, patriarca latino di Gerusalemme, aveva dato ai primi frati carmelitani sul Monte Carmelo. Il Papa, infatti, riteneva necessario mitigarne alcuni degli aspetti pi\u00f9 impegnativi per renderla pi\u00f9 compatibile con la vita in Europa. Queste modifiche furono approvate dallo stesso papa, in una revisione che rimase la regola per l'Ordine Carmelitano.\nDopo la morte dell'imperatore Federico II, papa Innocenzo invi\u00f2 Ugo in Germania come suo legato per l'elezione di un successore.\nSotto l'autorit\u00e0 del papa Alessandro IV, nel 1255 Ugo ha supervisionato le condanne del \"Introductorius in Evangelium aeternum\" di Gerardo da Borgo San Donnino, che promuoveva gli insegnamenti dell'abate Gioacchino da Fiore. Questi insegnamenti preoccupavano i vescovi, perch\u00e9 si erano diffusi tra l'ala \"spirituale\" dei frati francescani, a cui Gerardo apparteneva. Ha inoltre curato la condanna del \"De periculis novissimorum temporum\" di Guglielmo di St.Amour: quest'opera era espressione dell'attacco agli ordini mendicanti, che stavano ottenendo cos\u00ec tanto successo nella vita delle universit\u00e0, dove in precedenza aveva avuto l'autorit\u00e0 incontrastata il clero secolare. Ha servito come Penitenziere Maggiore della Chiesa Cattolica 1256-1262. Fu nominato cardinale vescovo di Ostia nel dicembre 1261, ma si dimise pochi mesi dopo e torn\u00f2 al suo titolo di Santa Sabina.\nEra in residenza a Orvieto con papa Urbano IV, che aveva costituito una residenza a lungo termine l\u00ec, quando mor\u00ec il 19 marzo 1263.\nOpere.\nUgo di Saint-Cher (o, eventualmente, un gruppo di studiosi sotto la sua direzione) \u00e8 stato il primo a compilare un cosiddetto \"Correctorium\", una raccolta di variante letture della Bibbia. Il suo lavoro, intitolato \"Correctio Biblie\", sopravvive in pi\u00f9 di una dozzina di manoscritti. \nNella prefazione al \"Correctio Biblie\", Ugo scrive di aver raccolto varie versioni latine, commentari biblici e cos\u00ec come i manoscritti ebraici. Per il suo approccio al testo della Bibbia \u00e8 stato criticato da William de la Mare, autore di un altro \"Correctorium\".\nCon l'aiuto di molti del suo Ordine, ha curato la prima concordanza della Bibbia (\"Concordantiae Sacrorum Bibliorum\" o \"Concordantiae S. Jacobi\"), ma \u00e8 falsa l'affermazione secondo la quale dobbiamo a lui l'attuale divisione dei capitoli della Vulgata.\nOltre un commento al \"Libro delle Sentenze\" di Pietro Lombardo, ha scritto il \"Postillae in sacram scripturam iuxta quadruplicem sensum, litteralem, allegoricum, anagogicum et moralem\", pubblicato di frequente nei secoli XV e XVI. I suoi \"Sermones de tempore et sanctis\" sono apparentemente solo estratti. Le sue opere esegetiche sono state pubblicate a Venezia nel 1754 in otto volumi."}
{"id": "4725374", "revid": "329581", "url": "https://it.wikipedia.org/wiki?curid=4725374", "title": "Cesone Quinzio Claudo", "text": ""}
{"id": "4725376", "revid": "287204", "url": "https://it.wikipedia.org/wiki?curid=4725376", "title": "Oliver Torres", "text": ""}
{"id": "4725377", "revid": "1543377", "url": "https://it.wikipedia.org/wiki?curid=4725377", "title": "Bodianus diplotaenia", "text": "Bodianus diplotaenia () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'oceano Pacifico orientale; si trova lungo le coste del Cile, dalle Isole Galapagos, Golfo di California e Isola Guadalupe. Si trova nelle zone ricche di coralli, di solito in zone con substrato roccioso. Non \u00e8 raro comunque nelle zone ricche di vegetazione acquatica, a volte anche negli estuari dei fiumi, ed \u00e8 comune in tutto il suo areale. Vive in profondit\u00e0 che variano dai 5 ai 76 m, anche se di solito resta pi\u00f9 in superficie.\nDescrizione.\nPresenta un corpo compresso lateralmente, allungato ma non molto alto. Nei giovani la testa ha una forma appuntita, con denti sporgenti ed appuntiti. La livrea cambia molto durante la vita del pesce: i giovani e le femmine sono marroni-rossicci con la gola bianca, ed il loro corpo \u00e8 attraversato da fasce nere orizzontali che partono dal muso e terminano sul peduncolo caudale. Gli occhi sono rossi, mentre la pinna caudale, che ha i raggi esterni pi\u00f9 allungati, \u00e8 gialla, come cos\u00ec la parte finale della pinna dorsale e quella della pinna anale, che \u00e8 appuntita a differenza del resto delle pinne.\nI maschi adulti, invece, sono quasi completamente neri o blu scuri, a parte un'eventuale fascia verticale pi\u00f9 chiara a met\u00e0 del corpo, e presentano delle pinne estremamente allungate, che sembrano quasi terminare con dei filamenti. Gli esemplari pi\u00f9 grossi sviluppano una gobba pi\u00f9 o meno evidente sulla fronte.\nLa lunghezza media \u00e8 intorno ai 45\u00a0cm, ma pu\u00f2 raggiungere i 76\u00a0cm e pesare fino a 9\u00a0kg.\nBiologia.\nComportamento.\n\u00c8 prevalentemente solitario; raramente si incontra in piccoli gruppi. Si nasconde negli anfratti rocciosi per dormire.\nAlimentazione.\nHa una dieta molto varia, prevalentemente carnivora che consiste sia in pesci ossei pi\u00f9 piccoli che in invertebrati acquatici come molluschi, sia bivalvi che gasteropodi, echinodermi sia ricci di mare (\"Eucidaris thouarsii\") che stelle marine, crostacei, soprattutto granchi, e vermi, di solito policheti.\nRiproduzione.\n\u00c8 un pesce oviparo e la fecondazione \u00e8 esterna. \u00c8 ermafrodita, e gli esemplari pi\u00f9 grandi sono maschi. Questi ultimi nel periodo riproduttivo formano dei territori detti lek. Non ci sono cure verso le uova da parte dei genitori dopo la deposizione.\nConservazione.\nQuesta specie \u00e8 classificata come \"a rischio minimo\" (LC) dalla lista rossa IUCN perch\u00e9 a parte l'occasionale raccolta degli esemplari pi\u00f9 giovani per l'acquariofilia non sono presenti particolari minacce."}
{"id": "4725385", "revid": "1305772", "url": "https://it.wikipedia.org/wiki?curid=4725385", "title": "Palazzo Piovene (disambigua)", "text": "Gli edifici di Vicenza storicamente legati alla famiglia Piovene sono:\nNon esistono pi\u00f9, invece:"}
{"id": "4725386", "revid": "1543377", "url": "https://it.wikipedia.org/wiki?curid=4725386", "title": "Argentina agli XI Giochi olimpici invernali", "text": "L'Argentina partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 2 atleti impegnati in una disciplina."}
{"id": "4725387", "revid": "1543377", "url": "https://it.wikipedia.org/wiki?curid=4725387", "title": "Canada agli XI Giochi olimpici invernali", "text": "Il Canada partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 47 atleti impegnati in sette discipline."}
{"id": "4725389", "revid": "1543377", "url": "https://it.wikipedia.org/wiki?curid=4725389", "title": "Stati Uniti d'America agli XI Giochi olimpici invernali", "text": "Gli Stati Uniti d'America parteciparono agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 103 atleti impegnati in dieci discipline."}
{"id": "4725390", "revid": "83531", "url": "https://it.wikipedia.org/wiki?curid=4725390", "title": "Repubblica di Cina agli XI Giochi olimpici invernali", "text": "La Repubblica di Cina partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 5 atleti impegnati in due discipline."}
{"id": "4725391", "revid": "62177410", "url": "https://it.wikipedia.org/wiki?curid=4725391", "title": "Taipei Cinese agli XI Giochi olimpici invernali", "text": ""}
{"id": "4725392", "revid": "1543377", "url": "https://it.wikipedia.org/wiki?curid=4725392", "title": "Corea del Nord agli XI Giochi olimpici invernali", "text": "La Corea del Nord partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 6 atlete impegnate in una disciplina."}
{"id": "4725393", "revid": "1305772", "url": "https://it.wikipedia.org/wiki?curid=4725393", "title": "Iceman", "text": ""}
{"id": "4725394", "revid": "73843", "url": "https://it.wikipedia.org/wiki?curid=4725394", "title": "Corea del Sud agli XI Giochi olimpici invernali", "text": "La Corea del Sud partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 5 atleti impegnati in due discipline."}
{"id": "4725395", "revid": "1543377", "url": "https://it.wikipedia.org/wiki?curid=4725395", "title": "Filippine agli XI Giochi olimpici invernali", "text": "Le Filippine parteciparono agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 2 atleti impegnati in una disciplina."}
{"id": "4725396", "revid": "4106", "url": "https://it.wikipedia.org/wiki?curid=4725396", "title": "Pizzino (frazione di Taleggio)", "text": ""}
{"id": "4725397", "revid": "73843", "url": "https://it.wikipedia.org/wiki?curid=4725397", "title": "Giappone agli XI Giochi olimpici invernali", "text": "Il Giappone partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 85 atleti impegnati in dieci discipline."}
{"id": "4725398", "revid": "72396", "url": "https://it.wikipedia.org/wiki?curid=4725398", "title": "Giuliana Camerino", "text": ""}
{"id": "4725399", "revid": "1543377", "url": "https://it.wikipedia.org/wiki?curid=4725399", "title": "Iran agli XI Giochi olimpici invernali", "text": "L'Iran partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 4 atleti impegnati in una disciplina."}
{"id": "4725400", "revid": "1543377", "url": "https://it.wikipedia.org/wiki?curid=4725400", "title": "Libano agli XI Giochi olimpici invernali", "text": "Il Libano partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 1 atleta impegnato in una disciplina."}
{"id": "4725401", "revid": "1543377", "url": "https://it.wikipedia.org/wiki?curid=4725401", "title": "Mongolia agli XI Giochi olimpici invernali", "text": "La Mongolia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 4 atleti impegnati in due discipline."}
{"id": "4725402", "revid": "1543377", "url": "https://it.wikipedia.org/wiki?curid=4725402", "title": "Australia agli XI Giochi olimpici invernali", "text": "L'Australia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 4 atleti impegnati in due discipline."}
{"id": "4725403", "revid": "110157", "url": "https://it.wikipedia.org/wiki?curid=4725403", "title": "Universit\u00e0 di Bifr\u00f6st", "text": "L'Universit\u00e0 di Bifr\u00f6st \u00e8 un'istituzione semi-privata islandese, accreditata dal Ministero islandese dell'Istruzione, situata in un campus al di fuori della capitale islandese, nei pressi di Borgarnes. Inizialmente specializzata nel Commercio e negli Affari, l'Universit\u00e0 ha ora un reparto in Diritto Commerciale e propone dei corsi interdisciplinari in Politica, Filosofia ed Economia. Circa 550 studenti vivono sul campus, e si possono aggiungere altri 700 studenti esterni. Un piccolo villaggio dello stesso nome si \u00e8 formato intorno al campus, e comprende un supermercato, una caffetteria/bar/ristorante, un albergo, una palestra, sauna, impianti sportivi e una scuola materna; la scuola elementare di Varmaland \u00e8 accessibile con una breve corsa con l'autobus.\nStoria e geografia.\nCreata nel 1918 con il nome di Samvinnusk\u00f3li, la scuola \u00e8 stata fondata a Reykjav\u00edk. Di conseguenza, si tratta di una delle pi\u00f9 vecchie istituzioni di istruzione superiore in Islanda. Bifr\u00f6st mantiene una tradizione di formazione delle grandi figure del paese. La storia dell'Universit\u00e0 vede infatti la presenza di un importante numero di figure notevoli, specialmente uomini d'affari e politici. Nel 1955, la scuola \u00e8 stata trasferita sul suo sito attuale, vicino a Borgarnes, nella parte ovest del paese.\nNei pressi di questo nuovo sito, si trovano il lago Hre\u00f0avatn, le cascate di Glanni e i vulcani Grabrok e Gr\u00e1br\u00f3karfell. Prima di diventare un'universit\u00e0, Bifr\u00f6st offriva soltanto un programma di studio della gestione, che durava due anni. Nel 1998, la costruzione di un tunnel ha permesso di ridurre il tempo di viaggio tra la capitale e Bifr\u00f6st. Questa costruzione ha permesso un aumento notevole delle domande per studiare presso l'Universit\u00e0 di Bifr\u00f6st. L'universit\u00e0 ha cambiato il suo nome nel 2006: da Bifr\u00f6st Business School, \u00e8 diventata Universit\u00e0 di Bifr\u00f6st.\nL'Universit\u00e0 \u00e8 situata nella valle del Nor\u00f0ur\u00e1rdalur, distante un'ora e mezza della capitale islandese Reykjav\u00edk, e a 30 chilometri da Borgarnes. L'accesso al Campus \u00e8 attraverso la Strada n\u00b01, che fa il giro del paese. Inoltre, un autobus che collega Reykjav\u00edk a Akureyri si ferma all'universit\u00e0 tutti i giorni della settimana. Il campus si trova in un antico campo di lava accanto a diversi edifici vulcanici, il pi\u00f9 grande di questi \u00e8 chiamato Grabrok. La sua ascensione offre una vista globale del campus di Bifr\u00f6st e del paesaggio intorno.\nUn'offerta di studi vari.\nIntorno al 2007, Bifr\u00f6st comprende quattro dipartimenti: \nIn parallelo a questi programmi, l'universit\u00e0 riceve degli studenti internazionali per un semestre o durante tutto l'anno. Essi, ovviamente, hanno dei corsi di inglese, ma hanno anche la possibilit\u00e0 di studiare la lingua locale, l'islandese."}
{"id": "4725404", "revid": "1543377", "url": "https://it.wikipedia.org/wiki?curid=4725404", "title": "Nuova Zelanda agli XI Giochi olimpici invernali", "text": "La Nuova Zelanda partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 2 atleti impegnati in una disciplina."}
{"id": "4725405", "revid": "1543377", "url": "https://it.wikipedia.org/wiki?curid=4725405", "title": "Austria agli XI Giochi olimpici invernali", "text": "L'Austria partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 40 atleti impegnati in otto discipline."}
{"id": "4725406", "revid": "1543377", "url": "https://it.wikipedia.org/wiki?curid=4725406", "title": "Belgio agli XI Giochi olimpici invernali", "text": "Il Belgio partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 1 atleta impegnato in una disciplina."}
{"id": "4725407", "revid": "830939", "url": "https://it.wikipedia.org/wiki?curid=4725407", "title": "Behrendt Pick", "text": "Biografia.\nDopo gli studi al Friedrich-Wilhelms Gymnasium di Posen nel 1880 si iscrisse alla Humboldt-Universit\u00e4t zu Berlin dove nel 1884 si laure\u00f2 in filologia classica con Theodor Mommsen presentando il lavoro \"De senatu consultis romanorum.\"\nSu consiglio di Mommsen, di cui fu uno degli allievi preferiti, prese come specializzazione epigrafia e numismatica.\nDopo un breve servizio come bibliotecario alla \"K\u00f6nigliche Bibliothek\" (ora Staatsbibliothek Unter den Linden, Pick ottenne nel 1889 la libera docenza in archeologia all'Universit\u00e0 di Zurigo e nel 1891 fu nominato assistente professore alla stessa universit\u00e0.\nNel 1893 accett\u00f2 l'incarico alla Biblioteca ducale e al M\u00fcnzkabinett di Gotha, di cui divenne direttore nel 1899.\nDal 1897 al 1931 fu professore onorario di numismatica antica alla Universit\u00e0 di Jena. Dal 1903 al 1905 ordin\u00f2 e catalog\u00f2 anche lo \u201eAkademische M\u00fcnzkabinett der Universit\u00e4t Jena\u201c.\nIl lavoro pi\u00f9 importante di Pick \u00e8 il I volume (\"Dacia und Moesia\") de \"Die Antiken M\u00fcnzen Nordgriechenlands\" (Berlino, 1898), una pubblicazione della K\u00f6niglich-Preu\u00dfische Akademie der Wissenschaften, nell'ambito del progetto Griechisches M\u00fcnzwerk.\nNel 1935 gli fu conferita la Medaglia della Royal Numismatic Society."}
{"id": "4725408", "revid": "709565", "url": "https://it.wikipedia.org/wiki?curid=4725408", "title": "Coldheart", "text": "Coldheart \u00e8 un personaggio femminile dei fumetti dell'universo Marvel, creato da Howard Mackie e Tom Lyle, che appare per la prima volta nell'albo americano \"Spider-Man\" n\u00b0 49 nel 1994 e in Italia su \"L'Uomo Ragno deluxe\" n\u00b0 6 del settembre 1995 pubblicato da Marvel Italia. Il personaggio, presumibilmente, muore nell'esplosione provocata da Nitro che causer\u00e0 lo scatenarsi degli eventi narrati nella saga Civil War.\nBiografia del personaggio.\nKateri Deseronto \u00e8 stata un agente governativo con il nome in codice: \"Coldheart\".\nDopo la morte di suo figlio, Joey, avvenuta durante una battaglia tra Hobgoblin e Spider-Man, viene congedata perch\u00e9 ritenuta mentalmente inidonea all'attivit\u00e0 operativa. A causa di ci\u00f2 penetra furtivamente nell'impianto governativo, dove aveva prestato servizio, si appropria dell'armatura costruita appositamente per lei e fugge con l'intenzione di punire alcuni \"super mostri\". Li individua in casa dell'ex-moglie di Jason Macendale, alter ego di Hobgoblin, proprio mentre questi sta portando via il proprio figlio e Spider-Man interviene per fermarlo. \"Coldheart\" irrompe nella scena, congela la ragnatela di Spidey e cos\u00ec lui cade a terra mentre Hobgoblin fugge. \"Coldheart\" manifesta i suoi propositi di giustizia/vendetta ma Spider-Man la colpisce, con un calcio in pieno volto, e si lancia all'inseguimento di Hobgoblin. Lo raggiunge nel suo covo e ingaggiano una lotta furibonda al termine della quale Hobgoblin, per sottrarsi a quella furia, scaglia una delle sue solite bombe-zucca che esplodendo scaglia fuori dal palazzo suo figlio Jay. Spider-Man si precipita per salvarlo e intanto giunge \"Coldheart\" ancora decisa a trovare vendetta. Il bambino, per\u00f2, la prega di non farlo dicendogli che Spidey lo ha salvato da suo padre e lei si lascia convincere.\nQualche tempo dopo, \"Coldheart\" viene arrestata e rinchiusa nel Raft. Coldheart era apparentemente una dei criminali fuggiti dal carcere Raft durante i fatti narrati in \"New Avengers #1-3\". Trova rifugio insieme ad altri evasi, Uomo Cobalto, Speedfreek e Nitro, a Stamford e l\u00ec vengono rintracciati dai New Warriors che vedendo la necessit\u00e0 di neutralizzare i fuggitivi, e ottenere buone riprese per il loro reality show, si lanciano all'attacco. Durante la battaglia, Nitro innesca i suoi poteri che causano l'esplosione dell'intero quartiere, compresa una scuola posta nelle immediate vicinanze, provocando oltre seicento morti tra cui moltissimi bambini. Questo evento, che diventer\u00e0 noto come la \"Tragedia di Stamford\", scatener\u00e0 una vasta protesta popolare che porter\u00e0 all'approvazione, da parte del governo, della \"legge di registrazione\" dei superumani e alla conseguente guerra civile."}
{"id": "4725409", "revid": "1543377", "url": "https://it.wikipedia.org/wiki?curid=4725409", "title": "Bulgaria agli XI Giochi olimpici invernali", "text": "La Bulgaria partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 4 atleti impegnati in due discipline."}
{"id": "4725411", "revid": "1543377", "url": "https://it.wikipedia.org/wiki?curid=4725411", "title": "Cecoslovacchia agli XI Giochi olimpici invernali", "text": "La Cecoslovacchia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 41 atleti impegnati in sei discipline."}
{"id": "4725412", "revid": "1543377", "url": "https://it.wikipedia.org/wiki?curid=4725412", "title": "Finlandia agli XI Giochi olimpici invernali", "text": "La Finlandia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 50 atleti impegnati in sei discipline."}
{"id": "4725413", "revid": "247222", "url": "https://it.wikipedia.org/wiki?curid=4725413", "title": "Bob Brookmeyer Live at the Village Vanguard", "text": "Bob Brookmeyer Live at the Village Vanguard \u00e8 un album live di Mel Lewis e Bob Brookmeyer (uscito come \"Mel Lewis and the Jazz Orchestra/Bob Brookmeyer\") fu pubblicato originariamente dall'etichetta Gryphon Records, nel 1991 fu ristampato su CD dalla label, DCC Jazz Records.\nIl concerto fu registrato nel famoso jazz club newyorkese, appunto il Village Vanguard, nel Febbraio del 1980, nel gruppo presente anche il trombettista Clark Terry."}
{"id": "4725415", "revid": "1543377", "url": "https://it.wikipedia.org/wiki?curid=4725415", "title": "Francia agli XI Giochi olimpici invernali", "text": "La Francia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 40 atleti impegnati in nove discipline."}
{"id": "4725417", "revid": "1543377", "url": "https://it.wikipedia.org/wiki?curid=4725417", "title": "Germania Est agli XI Giochi olimpici invernali", "text": "La Germania Est partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 42 atleti impegnati in sette discipline."}
{"id": "4725419", "revid": "1543377", "url": "https://it.wikipedia.org/wiki?curid=4725419", "title": "Germania Ovest agli XI Giochi olimpici invernali", "text": "La Germania Ovest partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 78 atleti impegnati in dieci discipline."}
{"id": "4725424", "revid": "1543377", "url": "https://it.wikipedia.org/wiki?curid=4725424", "title": "Gran Bretagna agli XI Giochi olimpici invernali", "text": "La Gran Bretagna partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 37 atleti impegnati in sette discipline."}
{"id": "4725425", "revid": "1543377", "url": "https://it.wikipedia.org/wiki?curid=4725425", "title": "Grecia agli XI Giochi olimpici invernali", "text": "La Grecia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 3 atleti impegnati in una disciplina."}
{"id": "4725427", "revid": "1543377", "url": "https://it.wikipedia.org/wiki?curid=4725427", "title": "Jugoslavia agli XI Giochi olimpici invernali", "text": "La Jugoslavia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 26 atleti impegnati in quattro discipline."}
{"id": "4725429", "revid": "282094", "url": "https://it.wikipedia.org/wiki?curid=4725429", "title": "Cantarone", "text": ""}
{"id": "4725431", "revid": "1543377", "url": "https://it.wikipedia.org/wiki?curid=4725431", "title": "Ungheria agli XI Giochi olimpici invernali", "text": "L'Ungheria partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 1 atleta impegnata in una disciplina."}
{"id": "4725432", "revid": "599013", "url": "https://it.wikipedia.org/wiki?curid=4725432", "title": "Den\u00eds Su\u00e1rez", "text": ""}
{"id": "4725434", "revid": "73843", "url": "https://it.wikipedia.org/wiki?curid=4725434", "title": "Liechtenstein agli XI Giochi olimpici invernali", "text": "Il Liechtenstein partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 4 atleti impegnati in due discipline."}
{"id": "4725437", "revid": "1543377", "url": "https://it.wikipedia.org/wiki?curid=4725437", "title": "Paesi Bassi agli XI Giochi olimpici invernali", "text": "I Paesi Bassi parteciparono agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 11 atleti impegnati in due discipline."}
{"id": "4725439", "revid": "282094", "url": "https://it.wikipedia.org/wiki?curid=4725439", "title": "Coarazza", "text": ""}
{"id": "4725441", "revid": "120063767", "url": "https://it.wikipedia.org/wiki?curid=4725441", "title": "Polonia agli XI Giochi olimpici invernali", "text": "La Polonia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 47 atleti impegnati in otto discipline."}
{"id": "4725443", "revid": "1543377", "url": "https://it.wikipedia.org/wiki?curid=4725443", "title": "Romania agli XI Giochi olimpici invernali", "text": "La Romania partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 13 atleti impegnati in quattro discipline."}
{"id": "4725445", "revid": "1543377", "url": "https://it.wikipedia.org/wiki?curid=4725445", "title": "Spagna agli XI Giochi olimpici invernali", "text": "La Spagna partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 3 atleti impegnati in una disciplina."}
{"id": "4725446", "revid": "282094", "url": "https://it.wikipedia.org/wiki?curid=4725446", "title": "Drappo", "text": ""}
{"id": "4725447", "revid": "767487", "url": "https://it.wikipedia.org/wiki?curid=4725447", "title": "Unione Sportiva Cremonese 2002-2003", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 2002-2003.\nStagione.\nNella stagione 2002-2003 la Cremonese ha disputato il campionato di Serie C2, girone A, classificandosi sesta con 50 punti, nel torneo che ha sancito la promozione in Serie C1, di Pavia e Novara."}
{"id": "4725448", "revid": "1543377", "url": "https://it.wikipedia.org/wiki?curid=4725448", "title": "Svezia agli XI Giochi olimpici invernali", "text": "La Svezia partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 58 atleti impegnati in nove discipline."}
{"id": "4725449", "revid": "247222", "url": "https://it.wikipedia.org/wiki?curid=4725449", "title": "Through a Looking Glass", "text": "Through a Looking Glass \u00e8 un album di Bob Brookmeyer pubblicato nel 1981 dall'etichetta Finesse Records."}
{"id": "4725450", "revid": "1543377", "url": "https://it.wikipedia.org/wiki?curid=4725450", "title": "Svizzera agli XI Giochi olimpici invernali", "text": "La Svizzera partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 52 atleti impegnati in sei discipline."}
{"id": "4725451", "revid": "1522738", "url": "https://it.wikipedia.org/wiki?curid=4725451", "title": "Mich\u00e8le Girardon", "text": "Biografia.\nAttrice dalla indiscussa bellezza, debutt\u00f2 sul grande schermo con il ruolo di una giovane sordomuta nel film \"La selva dei dannati\" (1956), per la regia di Luis Bu\u00f1uel. Due anni pi\u00f9 tardi apparve in \"Gli amanti\" (1958), sotto la direzione di Louis Malle. Negli anni successivi alterner\u00e0 apparizioni in film di grandi autori, come Andr\u00e9 Cayatte in \"Nel bene e nel male\" (1964), a interpretazioni in commedie o pellicole d'avventura come \"Le avventure di Scaramouche\" (1963), al fianco di G\u00e9rard Barray, e il peplum \"Anthar l'invincibile\" (1964).\nAll'inizio degli anni 1960 intraprese la carriera internazionale, partecipando al film d'avventura \"Hatari!\" (1962) di Howard Hawks, le cui riprese in esterni si svolsero nell'allora Tanganica, al fianco di John Wayne, Elsa Martinelli, Bruce Cabot, e del giovane connazionale G\u00e9rard Blain. Recit\u00f2 inoltre in Italia, interpretando il film \"il magnifico cornuto\" (1964), a fianco di Ugo Tognazzi.\nIn Francia ebbe una discreta popolarit\u00e0 anche presso il pubblico televisivo, per via della sua partecipazione nel 1967 alla serie \"I cavalieri del cielo\", nella quale interpretava il ruolo di Nicole, un'impiegata militare dell'aviazione francese, al fianco di Jacques Santi.\nCaduta in depressione per via della sua tormentata relazione con l'attore e nobile spagnolo Jos\u00e9 Luis de Vilallonga (che aveva conosciuto sul set del film \"Gli amanti\"), e complice il declino della propria carriera, si tolse la vita a soli 36 anni con un'overdose di sonniferi."}
{"id": "4725452", "revid": "92723", "url": "https://it.wikipedia.org/wiki?curid=4725452", "title": "Unione Sovietica agli XI Giochi olimpici invernali", "text": "L'Unione Sovietica partecip\u00f2 agli XI Giochi olimpici invernali, svoltisi a Sapporo, Giappone, dal 3 al 13 febbraio 1972, con una delegazione di 78 atleti impegnati in nove discipline."}
{"id": "4725453", "revid": "690118", "url": "https://it.wikipedia.org/wiki?curid=4725453", "title": "SK-C/28", "text": ""}
{"id": "4725454", "revid": "2138421", "url": "https://it.wikipedia.org/wiki?curid=4725454", "title": "Robert Kilwardby", "text": "Biografia.\nKilwardby studi\u00f2 presso l'Universit\u00e0 di Parigi, dove poi fu un insegnante di grammatica e di logica. Successivamente \u00e8 entrato nell'Ordine domenicano e studi\u00f2 teologia; divenne reggente all'Universit\u00e0 di Oxford, probabilmente nel 1245). Fu nominato provinciale dei domenicani per l'Inghilterra nel 1261 e nell'ottobre 1272 papa Gregorio X lo nomin\u00f2 arcivescovo di Canterbury ponendo fine alla disputa per l'elezione. Fu consacrato il 26 febbraio 1273.\nKilwardby incoron\u00f2 Edoardo I e sua moglie Eleonora come re e regina d'Inghilterra nel mese di agosto 1274, ma per il resto ebbe poca parte nella politica. Si \u00e8 invece concentrato sui suoi doveri ecclesiastici, tra cui la carit\u00e0 ai poveri e donando ai Domenicani.\nNel 1278 papa Niccol\u00f2 III lo nomin\u00f2 cardinale vescovo di Porto e Santa Rufina. Si dimise da Canterbury e lasci\u00f2 l'Inghilterra, portando con s\u00e9 documenti, registri e documenti della sede vescovile. Lasci\u00f2 l'episcopato in un profondo debito ancora una volta, dopo che il suo predecessore aveva risanato il debito. Mor\u00ec in Italia nel 1279 e fu sepolto nel convento domenicano a Viterbo.\n\u00c8 stato anche l'autore di una sintesi degli scritti dei Padri della Chiesa, organizzata in ordine alfabetico.\n\u00c8 stato affermato che Kilwardby era un avversario di Tommaso d'Aquino. Studiosi recenti, tuttavia, come Roland Hissette, hanno messo in discussione questa interpretazione.\nOpere.\nSono inclusi tra i suoi scritti alcuni commenti su Aristotele. "}
{"id": "4725455", "revid": "1305772", "url": "https://it.wikipedia.org/wiki?curid=4725455", "title": "Ch\u00fbn Quoit", "text": " Ch\u00fbn Quoit \u00e8 un dolmen (\"quoit\"), rinvenuto in Cornovaglia (Inghilterra sud-occidentale), nei pressi del villaggio di Madron (tra Pendeen, nella parrocchia civile di St Just-in-Penwith, e Morvah), e risalente al Neolitico (3500-2500 a.C.). Si tratta di uno dei dolmen meglio conservati della contea e dell'unico dell'area che abbia conservato la sua copertura originale intatta.\nEtimologia.\nIl nome \"Ch\u00fbn\" deriva dal termine in lingua cornica \"Chy-an-Woone\", che significa \"la casa in pianura\".\nDescrizione.\nIl quoit o dolmen si trova ai piedi di una collina nel mezzo di una brughiera, sotto un forte dell'Et\u00e0 del Ferro, chiamato Ch\u00fbn Castle.\nHa un'altezza di circa 2-3 metri ed \u00e8 sormontato da una pietra che misura 3,3 metri x 3 metri.\nIn origine doveva esserci una \"corte\" prima dell'entrata usata forse per riti funerari o altri riti.\nStudi.\nIl dolmen \u00e8 citato dagli studiosi nel XVII secolo, quando si parlava di un cairn del diametro di 10-12 metri.\nPer ritrovare per\u00f2 il dolmen citato in una pubblicazione bisogna aspettare un'opera di William Borlase del 1769. Nell'opera figuravano alcuni disegni del dolmen.\nUna descrizione pi\u00f9 accurata del dolmen fu fornita 103 anni dopo dal nipote di William Borlase, W.C. Borlase."}
{"id": "4725456", "revid": "281779", "url": "https://it.wikipedia.org/wiki?curid=4725456", "title": "Acad\u00e9mie Louvain", "text": "L'Accademia Universitaria di Lovanio \u00e8 una rete composta dalle tre universit\u00e0 cattoliche francofone belghe, ossia l'Universit\u00e0 di Namur (UNamur), l'Universit\u00e9 catholique de Louvain (UCL) e l'Universit\u00e0 San Luigi - Bruxelles (USL).\nSi tratta di una delle tre accademie universitarie belghe, insieme all' Accademia Vallonia-Bruxelles (che comprende l'Universit\u00e0 Libera di Bruxelles e l'Universit\u00e0 di Mons) e l'Accademia Vallonia-Europa (che comprende l'insieme dei siti universitari dell'Universit\u00e0 di Liegi, situati a Liegi, Arlon e Gembloux).\nStoria dell'accademia.\nFondata il 29 giugno 2004, la rete universitaria \u00e8 composta dalle universit\u00e0 cattoliche francofone belghe: fra queste, vi erano le FUCaM (Facolt\u00e0 Universitarie Cattoliche di Mons), le FUNDP (Facolt\u00e0 Universitarie Nostra-Signora della Pace, ossia il vecchio nome dell'UNamur), le FUSL (Facolt\u00e0 Universitarie San Luigi, oggi Universit\u00e0 San Luigi - Bruxelles) e l'UCL.\nIl 17 dicembre 2010, per rifiuto delle FUNDP, le negoziazioni iniziate il 12 marzo 2007 per fondere gli istituti precedentemente citati in un'unica universit\u00e0 vengono interrotte. Solo le FUCaM, nel 2012, diverranno parte integrante dell'UCL, con il nome di UCL-Mons."}
{"id": "4725458", "revid": "287204", "url": "https://it.wikipedia.org/wiki?curid=4725458", "title": "Chun Quoit", "text": ""}
{"id": "4725459", "revid": "282094", "url": "https://it.wikipedia.org/wiki?curid=4725459", "title": "Trinit\u00e0 (Francia)", "text": ""}
{"id": "4725467", "revid": "6923", "url": "https://it.wikipedia.org/wiki?curid=4725467", "title": "Hieracium lachenalii", "text": "Lo sparviere comune (nome scientifico Hieracium lachenalii ) \u00e8 una pianta erbacea spermatofita dicotiledone della famiglia delle Asteraceae.\nEtimologia.\nIl nome generico (\"Hieracium\") deriva dalla parola greca \"hierax\" o \"hierakion\" (= sparviere, falco). Il nome del genere \u00e8 stato dato dal botanico francese Joseph Pitton de Tournefort (1656 - 1708) rifacendosi probabilmente ad alcuni scritti del naturalista romano Gaio Plinio Secondo (23 - 79) nei quali, secondo la tradizione, i rapaci si servivano di questa pianta per irrobustire la loro vista. L'epiteto specifico (\"lachenalii\") \u00e8 stato dato in onore del botanico di Basilea W. de Lachenal.\nIl binomio scientifico della pianta di questa voce \u00e8 stato proposto dal botanico Johann Rudolf Suter (1766-1827), nella pubblicazione \"Helvetiens flora, worinn alle im Hallerischen werke enthaltenen und seither neuentdeckten Schweizer Pflanzen nach Linn\u00e9's method aufgestellt sind. 2: 145.\" del 1802.\nDescrizione.\nQuesta pianta pu\u00f2 raggiungere una altezza compresa tra 3 - 8 dm (massimo 1 metro). La forma biologica della pianta \u00e8 emicriptofita scaposa (H scap) in quanto spesso ha l'asse fiorale eretto e privo di foglie. Questa pianta \u00e8 provvista di lattice (i vasi latticiferi sono anastomizzati) e viene definita di tipo \"fillopode\" in quanto le foglie basali formano una rosetta e sono presenti alla fioritura. Inoltre i peli di questa pianta non sono piumosi.\nRadici.\nLe radici sono secondarie da rizoma.\nFoglie.\nLe foglie si dividono in basali e cauline. Entrambe le facce delle foglie sono ricoperte da poche setole e pochi peli stellati (poco pi\u00f9 densamente sotto). Il colore pu\u00f2 essere sia scuro che chiaro, spesso la superficie pu\u00f2 essere arrossata.\nInfiorescenza.\nLe infiorescenze di tipo a pannocchia sono composte da capolini peduncolati. Il peduncolo \u00e8 ricoperto da abbondanti peli stellati e pochi peli ghiandolosi. I capolini sono formati da un involucro cilindrico composto da brattee (o squame) disposte su 2 - 4 serie (interne ed esterne) in modo embricato, all'interno delle quali un ricettacolo fa da base ai fiori tutti ligulati. Le squame dell'involucro hanno una forma da larghetta a ottusa o acuta e sono da poco a densamente ghiandolose con frammisti peli stellati; il colore \u00e8 da verde-torbido a nerastro (possono essere orlate di chiaro). Il ricettacolo, nudo, cio\u00e8 privo di pagliette a protezione della base dei fiori, \u00e8 provvisto di fossette appena dentellate sul bordo. Diametro del capolino: 20 \u2013 35 m. Lunghezza dell'involucro: 8 \u2013 12\u00a0mm.\nFiore.\nI fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti.\nI frutti sono degli acheni con pappo. Gli acheni sono colorati da bruno scuri a neri, sono lunghi 3 - 3,5\u00a0mm a forma colonnare-obconica e sono ristretti alla base (e ingrossati all'apice), mentre la superficie (liscia o appena rugosa) \u00e8 provvista di 10 coste che nella parte apicale confluiscono in un orlo anulare. Il pappo \u00e8 formato da setole semplici, color bianco sporco, disposte su due serie (quelle interne sono pi\u00f9 lunghe e pi\u00f9 rigide, quelle esterne sono fragili).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza del \"Hieracium lachenalii\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). All'interno della famiglia il genere \"Hieracium\" fa parte della sottofamiglia Cichorioideae (una delle 12 sottofamiglie nella quale \u00e8 stata suddivisa la famiglia Asteraceae); mentre Cichorieae \u00e8 una delle 7 trib\u00f9 della sottofamiglia, e la sottotrib\u00f9 Hieraciinae \u00e8 una dell 11 sottotrib\u00f9 di Cichorieae. \"H. lachenalii\" appartiene a un genere estremamente polimorfo con maggioranza di specie apomittiche. Di questo genere sono descritte circa 770 specie sessuali e oltre 5200 specie apomittiche, delle quali circa 250 e pi\u00f9 sono presenti nella flora spontanea italiana.\n\"Hieracium lachenalii\" fa parte del sottogenere \"Hieracium\" (sinonimo: \"Euhieracium\"). \u00c8 il sottogenere pi\u00f9 numeroso distribuito in Eurasia e nel Nord America.\nIl numero cromosomico di \"H. lachenalii\" \u00e8: 2n = 27/36.\nIn alcuni testi, per questa specie, \u00e8 riconosciuto un diverso Autore: Carl Christian Gmelin (1762-1837).\nPolimorfia.\nLa specie di questa voce fa parte di un gruppo polimorfo (gruppo di \"H. murorum\"), la cui maggioranza delle specie sono apomittiche. A sua volta \"H. lachenalii\" pu\u00f2 essere considerato un gruppo altamente polimorfo che pu\u00f2 essere interpretato come intermediario tra \"Hieracium murorum\" e \"Hieracium laevigatum\" . Alcuni taxon collegati a questa specie (circa 105) sono sottospecie o variet\u00e0 di \"H. lachenalii\", altri (circa 50) sono considerati aggregati (o inclusi), e altri ancora sono considerati \"intermediari\" (o impropriamente \"ibridi\" in quanto queste specie essendo apomittiche non si incrociano e quindi non danno prole feconda) con altre specie. A causa di ci\u00f2 si pongono dei problemi di sistematica quasi insolubili e per avere uno sguardo d'insieme su questa grande variabilit\u00e0 pu\u00f2 essere necessario assumere un diverso concetto di specie. Nella \"Flora d'Italia\" sono proposte due nuove unit\u00e0 tassonomiche: (1) gruppo-cardinale (insieme di forme elementari di singole serie evolutive come le specie o le agamospecie con proprie combinazioni di caratteri morfologici); (2) gruppo-intermediario (insieme di specie o agamospecie che riuniscono i caratteri morfologici di due o pi\u00f9 gruppi-cardinali).\nSottospecie.\nPer questa specie sono riconosciute oltre 100 sottospecie, alcune delle quali sono presenti nella flora spontanea italiana. Il seguente elenco indica per ogni sottospecie l'Autore con l'anno di pubblicazione e la distribuzione euro-mediterranea:\nSpecie incluse.\nLe seguenti specie sono \"incluse\" nel gruppo del \"Hieracium lachenalii\":\nIntermediari (o ibridi).\nSandro Pignatti nella \"Flora d'Italia\" descrive alcuni \"intermediari\" con altri gruppi (\"bifidum\" e altri):\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4725468", "revid": "174925", "url": "https://it.wikipedia.org/wiki?curid=4725468", "title": "Accad\u00e9mie de Louvain", "text": ""}
{"id": "4725470", "revid": "199745", "url": "https://it.wikipedia.org/wiki?curid=4725470", "title": "Sparviere comune", "text": ""}
{"id": "4725481", "revid": "287204", "url": "https://it.wikipedia.org/wiki?curid=4725481", "title": "Bobby Brookmeyer and His Orchestra", "text": "Bobby Brookmeyer and His Orchestra \u00e8 un album di Bob Brookmeyer pubblicato dall'etichetta Vik Records nel 1983. Si tratta di una ripubblicazione dell'album Brookmeyer del 1957."}
{"id": "4725483", "revid": "481666", "url": "https://it.wikipedia.org/wiki?curid=4725483", "title": "Andrew L. Stone", "text": "Ha firmato la regia di oltre 30 titoli dal 1927 al 1972. \u00c8 stato accreditato anche con il nome Andrew Stone.\nBiografia.\nAndrew L. Stone nacque a Oakland, in California, il 16 luglio 1902.\nDebutt\u00f2 alla regia cinematografica con il film \"The Elegy\" del 1927.\nDiresse il suo ultimo film, \"Il grande valzer\", nel 1972. Spesso collabor\u00f2 con la moglie, la montatrice e produttrice Virginia Lively Stone (accreditata come Virginia L. Stone). Fu nominato per un Academy Award per la migliore sceneggiatura originale per il suo thriller del 1956 \"Salva la tua vita!\", di cui fu anche regista.\nMor\u00ec a Los Angeles il 9 giugno 1999. Era il padre di Christopher L. Stone, compositore di musiche per il cinema e la televisione, e Andrew L. Stone, assistente alla regia per il cinema."}
{"id": "4725485", "revid": "666484", "url": "https://it.wikipedia.org/wiki?curid=4725485", "title": "Trifluridina", "text": "Trifluridina conosciuta anche come trifluorotimidina oppure TFT, \u00e8 un farmaco antivirale utilizzato come rimedio topico principalmente in oftalmologia per il trattamento delle infezioni da herpes simplex virus di tipo 1 (HSV-1) e di tipo 2 (HSV-2), e le infezioni da vaccinia virus. In vitro la molecola inibisce anche alcuni ceppi di adenovirus.\nIn Italia la molecola \u00e8 venduta dalla societ\u00e0 farmaceutica Servier sotto forma di compresse in associazione con tipiracil (che potenzia l'azione della trifluridina). Il nome commerciale di questa formulazione \u00e8 \"Lonsurf.\"\nFarmacodinamica.\nTrifluridina \u00e8 un nucleotide pirimidinico fluorurato con struttura chimica simile a quella della timidina.\nLa molecola si comporta come un antimetabolita. I virus a DNA e gli herpes virus utilizzano la timidina nella sintesi dell'acido desossiribonucleico (DNA). Trifluridina interferisce con la sintesi del DNA virale ed incrementa il tasso delle mutazioni. La molecola viene utilizzata come substrato per la DNA polimerasi virale e porta alla formazione di DNA 'difettoso' poich\u00e9 TFT viene incorporata nel filamento di DNA sostituendo molte delle normali basi di timidina. Viene cos\u00ec inibita la formazione delle proteine codificate dal DNA del virus e ne viene quindi ostacolata quindi la replicazione.\nInibisce in modo reversibile la timidilato sintasi, un enzima richiesto per la corretta sintesi del DNA.\nFarmacocinetica.\nL'uso di trifluridina \u00e8 destinato alla somministrazione topica e dopo somministrazione per via oculare l'assorbimento sistemico appare trascurabile. Anche in presenza di difetti dell'epitelio corneale comportanti una diminuita integrit\u00e0 corneale, cos\u00ec come in caso di infiammazione stromale od uveite, si ritiene che nell'umore acqueo possano essere rilevate solo quantit\u00e0 minime della molecola.&lt;br&gt;\nL'uso di scudi corneali al collagene imbevuti di trifluridina (un sistema che, generalmente, permette un rilascio prolungato nel tempo ed un migliore assorbimento topico del farmaco) non sembra migliorare la disponibilit\u00e0 del farmaco, e quindi non \u00e8 indicato nella terapia delle cheratiti sostenute da virus sensibili.\nTossicologia.\nLa DL50 nel topo e nel ratto per via orale \u00e8 stata pari o superiore a 4379\u00a0mg/kg peso corporeo.\nStudi in vitro effettuati sui conigli hanno mostrato che trifluridina penetra la cornea intatta. \u00c8 stata infatti rilevata la presenza di 5-carbossi-2-deossiuridina (il principale metabolita della trifluridina) sul lato endoteliale della cornea.&lt;br&gt;\nQuesti dati non sono stati confermati da studi successivi ed il metabolita non \u00e8 stato rinvenuto all'interno dell'umore acqueo umano.\nIn vitro il composto \u00e8 apparso mutageno, in grado di danneggiare il DNA e determinare alterazioni geniche. Nei ratti \u00e8 stata riportata l'insorgenza di tumori maligni.\nUsi clinici.\nIl farmaco trova indicazione nel trattamento locale delle cheratiti e delle cherato-congiuntiviti causate dal virus herpes simplex.\n\u00c8 stata anche utilizzata per trattare le infezioni oculari da vaccinia virus, vale a dire per ridurre la progressione e dare inizio alla risoluzione delle infezioni corneali e congiuntivali che si verificano come complicanza delle vaccinazioni da vaiolo.\nDosi terapeutiche.\nNei soggetti adulti \u00e8 generalmente indicata l'applicazione nel sacco congiuntivale di 1 goccia di trifluridina collirio ogni 2 ore (con un massimo di 8 volte al giorno) fino a quando non si assiste alla riepitelizzazione. \nDopo la riepitelizzazione iniziale il dosaggio pu\u00f2 essere ridotto ad 1 goccia ogni 4 ore durante la veglia (con un minimo di 5 volte al giorno) \nper ulteriori 7 giorni di terapia per ridurre le recidive di infezione.\nEffetti collaterali ed indesiderati.\nLa reazione avversa pi\u00f9 frequentemente riportata durante trial clinici controllati \u00e8 stata una sensazione di bruciore, lieve e transitoria, associata alla comparsa di arrossamento dell'occhio ed edema palpebrale.\nAltre reazioni indesiderate riportate con una frequenza inferiore sono state la cheratopatia punctata superficiale, la cheratopatia epiteliale, reazioni da ipersensibilit\u00e0, edema stromale, cheratite secca ed aumento della pressione intraoculare.\nControindicazioni.\nLa trifluridina \u00e8 controindicata nei soggetti con ipersensibilit\u00e0 nota al principio attivo oppure ad uno qualsiasi degli eccipienti utilizzati nella formulazione farmaceutica.\nControindicato ai pazienti con danno renale.\nGravidanza e allattamento.\nTrifluridina non si \u00e8 dimostrata teratogena in studi su animali (ratti e conigli) quando viene somministrata per via sottocutanea. Non ci sono studi adeguati e ben controllati su donne in gravidanza. Tuttavia il farmaco pu\u00f2 essere utilizzato nelle donne in gravidanza solo se il potenziale beneficio della madre giustifica il rischio a carico del feto.&lt;br&gt;\nLa Food and Drug Administration ha inserito trifluridina in classe C per l'impiego in gravidanza. In questa classe sono inseriti farmaci i cui studi sugli animali hanno rilevato effetti dannosi sul feto, effetto teratogenico, letale o altro, e per i quali non sono disponibili studi controllati in donne oppure farmaci per i quali non sono disponibili studi n\u00e9 sull'uomo n\u00e9 sull'animale.\n\u00c8 improbabile che trifluridina venga escreta nel latte umano dopo instillazione oftalmica, sia per i bassi dosaggi utilizzati che per l'estrema brevit\u00e0 dell'emivita del farmaco (circa 12 minuti). \u00c8 comunque bene che le madri che allattano al seno evitino di utilizzare la molecola."}
{"id": "4725490", "revid": "1543377", "url": "https://it.wikipedia.org/wiki?curid=4725490", "title": "From The Secret Laboratory", "text": "From The Secret Laboratory \u00e8 un album reggae/dancehall del produttore giamaicano Lee Perry, uscito su etichette Mango Records e On-U Sound nel 1990.\nL'album \u00e8 co-prodotto da Lee Perry e Adrian Sherwood, alcune canzoni sono prodotte anche da Style Scott. Lee Perry canta tutte le canzoni accompagnato alla musica dai gruppi Dub Syndicate e Roots Radics."}
{"id": "4725497", "revid": "253269", "url": "https://it.wikipedia.org/wiki?curid=4725497", "title": "John H. Auer", "text": "Ha firmato la regia di oltre 40 titoli dal 1932 al 1958. \u00c8 stato accreditato anche con il nome John Auer.\nBiografia.\nJohn H. Auer nacque a Budapest, in Ungheria il 3 agosto 1906, e crebbe a Vienna. Fin da giovanissimo fu attore in film di produzione europea. Dopo la caduta dell'impero asburgico, si trasfer\u00ec, dopo una breve parentesi messicana, a Hollywood, dove lavor\u00f2 inizialmente per la Republic Pictures come regista, produttore e sceneggiatore. In seguito lavor\u00f2 anche a qualche produzione della RKO e della Universal e si dedic\u00f2, come produttore, anche alla realizzazione di episodi di serie televisive.\nDebutt\u00f2 alla regia cinematografica con il film messicano \"Una vida por otra\". Diresse il suo ultimo film, \"Johnny Trouble\", nel 1957.\nMor\u00ec a North Hollywood il 15 marzo 1975 e fu seppellito al Forest Lawn Memorial Park di Hollywood Hills."}
{"id": "4725501", "revid": "1573940", "url": "https://it.wikipedia.org/wiki?curid=4725501", "title": "Eucidaris thouarsii", "text": "Eucidaris thouarsii \u00e8 un riccio di mare appartenente alla famiglia Cidaridae.\nDistribuzione.\nSi trova nell'oceano Pacifico, principalmente vicino a Panama.\nDescrizione.\nSi distingue dai suoi congeneri, in particolare da \"Eucidaris tribuloides\" per le spine pi\u00f9 affusolate."}
{"id": "4725502", "revid": "1573940", "url": "https://it.wikipedia.org/wiki?curid=4725502", "title": "Eucidaris", "text": "Eucidaris \u00e8 un genere di ricci di mare appartenenti alla famiglia Cidaridae. Questo genere \u00e8 nato durante il miocene, e ora \u00e8 diffuso nelle zone tropicali dell'Indo - Pacifico, dell'Atlantico e del Mar dei Caraibi.\nTassonomia.\nIl genere comprende 5 specie:"}
{"id": "4725504", "revid": "124365923", "url": "https://it.wikipedia.org/wiki?curid=4725504", "title": "Cucina scozzese", "text": "La cucina scozzese (Scots cuisine) \u00e8 uno specifico insieme di tradizioni e pratiche culinarie della Scozia, nel Regno Unito.\nHa caratteristiche sue peculiari come delle proprie ricette, ma condivide anche molto della cucina britannica ed europea.\nLa cucina \u00e8 composta da prodotti caseari, come ad esempio il caboc o il dunlop, pesce, frutta e verdure con una notevole propensione a piatti semplici e senza specie proveniente dall'estero."}
{"id": "4725506", "revid": "690118", "url": "https://it.wikipedia.org/wiki?curid=4725506", "title": "30.5 cm SK L/50", "text": ""}
{"id": "4725508", "revid": "916580", "url": "https://it.wikipedia.org/wiki?curid=4725508", "title": "Eucidaris thouarsi", "text": ""}
{"id": "4725510", "revid": "599013", "url": "https://it.wikipedia.org/wiki?curid=4725510", "title": "Ernest Gu\u00e9guen", "text": "Carriera.\nNazionale.\nHa collezionato una presenza con la propria Nazionale."}
{"id": "4725511", "revid": "339392", "url": "https://it.wikipedia.org/wiki?curid=4725511", "title": "381 mm/50 Modello 1934", "text": ""}
{"id": "4725513", "revid": "1718925", "url": "https://it.wikipedia.org/wiki?curid=4725513", "title": "Seocho (metropolitana di Seul)", "text": "Seocho (\uc11c\ucd08\uc5ed - \u745e\u8349\u8b6f, \"Seocho-yeok\" ) \u00e8 una stazione della linea 2 della metropolitana di Seul e si trova nel quartiere di Seocho-gu, a sud del fiume Han.\nStruttura.\nLa linea passa in sotterranea, al terzo piano interrato, e dispone di due marciapiedi laterali con porte di banchina e due binari al centro. Sono presenti due aree tornelli indipendenti in base alla direzione, e quindi, una volta entrati, non \u00e8 possibile cambiare direzione senza uscire nuovamente. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4725515", "revid": "729019", "url": "https://it.wikipedia.org/wiki?curid=4725515", "title": "Bangbae (metropolitana di Seul)", "text": "Bangbae (\ubc29\ubc30\uc5ed - \u65b9\u80cc\u8b6f, \"Bangbae-yeok\" ) \u00e8 una stazione della linea 2 della metropolitana di Seul e si trova nel quartiere di Seocho-gu, a sud del fiume Han.\nStruttura.\nLa linea passa in sotterranea, al terzo piano interrato, e dispone di due marciapiedi laterali con porte di banchina e due binari al centro. Sono presenti due aree tornelli indipendenti in base alla direzione, e quindi, una volta entrati, non \u00e8 possibile cambiare direzione senza uscire nuovamente. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4725518", "revid": "729019", "url": "https://it.wikipedia.org/wiki?curid=4725518", "title": "Ren\u00e9 Jacolliot", "text": "Carriera.\nNazionale.\nHa collezionato una presenza con la propria Nazionale."}
{"id": "4725524", "revid": "599013", "url": "https://it.wikipedia.org/wiki?curid=4725524", "title": "Abel Lafouge", "text": "Carriera.\nNazionale.\nHa collezionato una presenza con la propria Nazionale."}
{"id": "4725527", "revid": "729019", "url": "https://it.wikipedia.org/wiki?curid=4725527", "title": "Nakseongdae (metropolitana di Seul)", "text": "Nakseongdae (\ub099\uc131\ub300\uc5ed - \u843d\u661f\u5788\u8b6f, \"Nakseongdae-yeok\" ) \u00e8 una stazione della linea 2 della metropolitana di Seul e si trova nel quartiere di Gwanak-gu, a sud del fiume Han.\nStruttura.\nLa linea passa in sotterranea, al terzo piano interrato, e dispone di due marciapiedi laterali con porte di banchina e due binari al centro. Sono presenti due aree tornelli indipendenti in base alla direzione, e quindi, una volta entrati, non \u00e8 possibile cambiare direzione senza uscire nuovamente. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4725540", "revid": "1318658", "url": "https://it.wikipedia.org/wiki?curid=4725540", "title": "Coppa Italia 2013-2014 (pallamano maschile)", "text": "La Coppa Italia di pallamano 2013 - 2014 \u00e8 stata la 29\u00aa edizione della coppa nazionale italiana di pallamano maschile.\nEssa \u00e8 organizzata dalla Federazione Italiana Gioco Handball.\nAlla competizione hanno partecipato otto squadre della Serie A - 1\u00aa Divisione Nazionale 2013-2014.\nLa competizione si \u00e8 svolta dal 31 gennaio al 2 febbraio 2014.\nFormula.\nIl torneo si \u00e8 disputato con la formula delle Final Eight in sede unica a Martina Franca, in provincia di Taranto.\nPer ognuno dei tre gironi della Serie A - 1\u00aa Divisione Nazionale 2013-2014 si qualificano le prime due classificate pi\u00f9 le due miglior terze al termine del girone di andata per un totale di otto club partecipanti."}
{"id": "4725542", "revid": "76963", "url": "https://it.wikipedia.org/wiki?curid=4725542", "title": "Jos\u00e9 Luis de Vilallonga", "text": "Biografia.\nNacque a Madrid da una famiglia dell'alta nobilt\u00e0 spagnola (Grandi di Spagna). Dal ramo materno, era cugino del marchese Alfonso de Portago, pilota automobilistico che mor\u00ec nell'ultima Mille Miglia competitiva. Per assecondare i desideri del padre, fervente sostenitore del generale Francisco Franco, si arruol\u00f2 a soli 16 anni, in piena guerra civile spagnola, tra i sostenitori del \"caudillo\", ma alla fine degli anni quaranta, divenuto critico e insofferente al regime, abbandon\u00f2 il servizio diplomatico scegliendo di vivere all'estero. Nel 1953 pubblic\u00f2 un primo romanzo, \"Les Ramblas finissent \u00e0 la mer\" (\"Le ramblas finiscono in mare\"), che cattur\u00f2 l'attenzione della censura militare spagnola, la quale gli viet\u00f2 di rientrare in Spagna. Vilallonga prosegu\u00ec la carriera scrivendo per vari giornali come corrispondente estero, contando sulle sue molte e altolocate amicizie in diversi paesi. Oltre a molti romanzi pubblicati in francese e poi anche in spagnolo, le sue amicizie lo coinvolsero in ruoli cinematografici. Il grande pubblico internazionale lo conosce per il ruolo del miliardario brasiliano nel film \"Colazione da Tiffany\" (1961), a fianco di Audrey Hepburn. In seguito lavorer\u00e0 in diversi paesi come la Francia, di cui parlava correntemente la lingua, e in Italia, interpretando spesso il ruolo dell'affarista senza scrupoli.\nEbbe un'amicizia con Federico Fellini e pubblic\u00f2 \"Fellini: ho sognato Anita Ekberg\", il cui contenuto riguarda una sua intervista del 1963. In seguito Fellini gli diede una parte in \"Giulietta degli spiriti\" (1965). La sua fama di donnaiolo e playboy non gli procur\u00f2 una larga simpatia popolare, per\u00f2 negli ambienti dell'alta borghesia pot\u00e9 vantare molte amicizie tra cui quella con il re Juan Carlos I di Spagna. \u00c8 stato sposato tre volte, anche se gli vengono attribuite altre due mogli, ed ebbe una relazione con la bella attrice francese Mich\u00e8le Girardon, che lasci\u00f2 per sposare un'altra donna. Poco tempo dopo la Girardon si suicid\u00f2.\nVilallonga mor\u00ec nel 2007 per cause naturali nell'isola di Maiorca. Il re Juan Carlos dichiar\u00f2 il suo rammarico per la perdita dell'amico.\nOpere.\nConsiderato l'alto numero di opere e articoli pubblicati da Vilallonga, l'elenco non \u00e8 completo."}
{"id": "4725547", "revid": "247222", "url": "https://it.wikipedia.org/wiki?curid=4725547", "title": "Oslo (Bob Brookmeyer)", "text": "Oslo \u00e8 un album di Bob Brookmeyer del 1986 pubblicato dall'etichetta Concord Jazz Records.\nIl Disco fu registrato nel Settembre del 1986 al \"Sage and Sound Recording Studio\" di Hollywood in California."}
{"id": "4725550", "revid": "15756", "url": "https://it.wikipedia.org/wiki?curid=4725550", "title": "Senatore di Roma", "text": "Il Senatore di Roma era la figura civile cui, sin dall'alto Medioevo, spettava principalmente la rappresentanza della citt\u00e0 di Roma. I poteri collegati a tale carica non furono sempre gli stessi, variando secondo il periodo storico e le modalit\u00e0 di elezione popolare o nomina papale.\nLe origini.\nTale carica inizia a comparire come rappresentante di quell\u2019\"Ordo Senatorius\" risorto come erede dello scomparso Senato romano, che se pur pare non venne mai meno anche nei periodi pi\u00f9 bui dell'Urbe, rinacque in modo definito tra il VII e VIII secolo su quanto rimaneva dell'antico \"Ordo Equestris\". Era espressione dunque di quel ristretto potentato di \"proceres\" formato da nuovi latifondisti e alti funzionari dell'Urbe (suddivisi all'interno dell'assemblea tra \"inlustres\", i senatori in senso stretto che prendevano parte alle decisioni, \"spectabiles\" e \"clarissimi\"), che costituir\u00e0 la nuova aristocrazia sorta da quanto rimaneva delle antiche famiglie senatoriali romane e da elementi bizantini e germanici pervenuti a Roma durante le guerre di riconquista contro le invasioni barbariche che devastarono Roma tra V e VI secolo, strettamente legata alla curia romana da cui questa unicamente attingeva le persone cui affidare i pi\u00f9 alti incarichi amministrativi del ducato romano, del Patrimonio di San Pietro e della Corte pontificia quali potevano essere quelli dei giudici palatini come l\"'apocrisarius\", il \"nomenclator\", o il \"vestararius\", quella del \"magister militum\", e quelle di amministratore delle varie provincie. A loro volta i membri del senato si contendevano il controllo sulle pi\u00f9 alte cariche ecclesiastiche e sullo stesso papato.\nMedioevo.\nLa prima citazione nota riguarda il potere di Teofilatto e del nipote Alberico di Roma (figlio di sua figlia Marozia), che assunse il titolo di \"Princeps atque Senator omnium Romanorum,\" esercitandolo in senso dispotico e feudale che pi\u00f9 che una rappresentanza delle istanze e degli interessi del popolo. Il titolo di \"senator\" e di \"senatrix\" fu esteso ai componenti anche femminili del casato, come segno distintivo ed esclusivo della loro appartenenza al gruppo parentale. I loro discendenti noti come Conti di Tuscolo condizionarono infatti con le loro scelte il papato per circa un secolo, redistribuendo con intenti politici e clientelari all'interno del ristretto ceto senatorio, diviso in fazioni, gli incarichi, gli uffici e le onorificenze pi\u00f9 prestigiose e redditizie.\nLa gestione aristocratica e baronale del Senato perdur\u00f2 fino alla met\u00e0 del XII secolo, sul finire del pontificato di Innocenzo II e durante quelli di Lucio II (che secondo certa storiografia avrebbe perso la vita a seguito degli scontri in Campidoglio nel 1145) ed Eugenio III (che non volendo riconoscere il nuovo ordinamento fu costretto all'esilio subito dopo la sua elezione). Il cambiamento avvenne a partire dal 1143 anche per opera di Arnaldo da Brescia che in piena et\u00e0 comunale organizz\u00f2 il desiderio dei romani ad avere un proprio organo rappresentativo quanto pi\u00f9 possibile indipendente dal papa e dal potere baronale espresso dalle poche famiglie che lo esercitavano, e insedi\u00f2 nel 1148 il primo Senato romano nel luogo ove era stata la roccaforte dei Corsi (eretta sulle rovine del Tabularium in Campidoglio da cui vennero cacciati nel 1105 da Pasquale II che ne dispose la parziale demolizione, e che di l\u00ec a seguito di un progressivo rifacimento inizi\u00f2 a denominarsi Palazzo Senatorio). Si trattava di un'oligarchia formata da circa 30 persone elette dal popolo su base rionale, le quali nominarono uno e poi pi\u00f9 spesso due o tre senatori che inizialmente presero il nome di \"patricius\" in luogo del prefetto di nomina papale.\nIl primo ad assumere la guida della rivolta di ispirazione \"repubblicana\" del 1143 fu Giordano dei Pierleoni che assunse il titolo e la carica elettiva di \"patricius\", tuttavia la prima menzione del titolo di senatore si ha nel 1148 nella persona di un certo Guido. Nel 1188 per pressioni di papa Clemente III, il senato venne costretto a concludere un patto con il quale a fronte di un formale reciproco riconoscimento, si accentuava la sovranit\u00e0 del papa stesso e si imponeva ai romani di accogliere nelle magistrature comunali i membri dell'aristocrazia locale soprattutto di estrazione feudale, fedeli al papato e ad esso legati da solidi interessi di natura economica, riconducendole nuovamente al loro controllo (Tuscolani, Colonna, Orsini, Frangipane, Pierleoni, Savelli, Cenci, Annibaldi, conti di Ceccano, Stefaneschi, Anguillara, Papareschi o Paparoni, Capocci e poche altre).\nLa nascita della nuova istituzione, che non nascose l'intenzione di controllare il territorio circostante alla citt\u00e0 inclusi i porti pi\u00f9 importanti, fu particolarmente avversata da chi ne temeva la sua crescente autorit\u00e0 e il suo prevedibile espansionismo, a partire dai pontefici e le citt\u00e0 vicine prime tra tutte Tivoli e la famiglia dei conti di Tuscolo che proprio dal senato fu condotta al suo definitivo declino decretato dalla battaglia di Prata Porci fino all'estinzione.\nNel 1191, quando il senato aveva raggiunto un prestigio tale da offuscare quello dello stesso papato, anche a causa degli eventi di quegli anni con gli scontri tra Impero e Papato per la reciproca affermazione dell'uno sull'altro, prestigio tale da costringere l'Imperatore Enrico VI a togliere la guarnigione militare stanziata presso Tuscolo con l'appoggio dei conti tuscolani verso cui poi il popolo si diresse per abbatterne le fortificazioni.\nNel momento in cui il Senato era costituito da 56 componenti, venne eletto un unico senatore nella persona di Benedetto \"Carushomo\" (volgarizzato in Carissimi) con l'intento di rafforzare la figura del Senatore, per contrastare gli effetti del trattato con il papato a causa del quale l'organo era andato affollandosi di componenti della classe baronale fedele alleata della Santa Sede grazie a secolari vincoli di natura feudale, accrescendone l'ingerenza nella gestione delle funzioni civiche, elezione che mise in difficolt\u00e0 il papa del tempo, Celestino III Orsini che faticava ad avere una solida base in Roma nel fronteggiare Enrico VI.\nDa quegli anni l'autorit\u00e0 che prima era esercitata dal Senato in maniera quasi collegiale, venne riunita in capo a una sola persona che prese il nome di \"summus senator\", che esercitava essenzialmente una funzione giudiziaria nominando egli stesso i giudici del tribunale di cui era titolare, per lo stesso periodo del suo mandato, al cui termine i membri della Camera Capitolina stilavano il giudizio di sindacato, da cui spesso tendevano a sottrarsi invocando l'immunit\u00e0 senatoria prima ancora di iniziare il mandato.\nFino al 1363 il senatore era il titolare anche del potere esecutivo ed amministrativo, dopo tale data in anni di violenti scontri tra fazioni guelfa e ghibellina, e con la classe baronale che tent\u00f2 in ogni modo di imporre persone loro fedeli, eventi che si conclusero con la morte violenta di Cola di Rienzo assassinato nel 1354 con l'intervento della famiglia dei Colonna che pi\u00f9 di ogni altra avvers\u00f2 il tribuno temendone un ridimensionamento del suo potere baronale anche all'interno della citt\u00e0, e per tentare di ovviare ai soprusi dei precedenti titolari della carica, si diede un'impronta pi\u00f9 democratica ai nuovi Statuti: l'amministrazione pass\u00f2 dal Senatore alle mani di tre Conservatori e del Priore dei Capo Rioni, di cui ne assumevano le funzioni in caso di vacanza, e in quanto costituivano il \"magistrato romano\" erano gli esclusivi responsabili dell'amministrazione cittadina, rimanendo il Senatore il giudice di un tribunale particolare per alcuni reati. L'elezione del Senatore che tornava a essere una sola persona dal 1370, avveniva per suffragio del popolo romano e doveva avere la convalida del papa detentore della sovranit\u00e0 su Roma e sul Senato.\nCon la scomparsa di Martino V, la municipalit\u00e0 ebbe nuovo impulso proprio dalla famiglia Colonna che si pose a difesa del comune soprattutto per interessi del tutto personali in avversione a Eugenio IV che come successore di Martino V ne volle cancellare alcuni atti in favore dei suoi famigliari, e fu costretto a fuggire da Roma vestito da monaco.\nSia da papa Bonifacio IX sia con l'arrivo di Martino V Colonna le funzioni del senatore e del comune vennero ulteriormente ridimensionate nella loro dipendenza dal papato, e se la famiglia del senatore poteva essere romana (fino al pontificato di Eugenio IV [1431-1447] quando venne imposta l'origine forestiera e la provenienza da una localit\u00e0 distante non meno di 70 miglia da Roma), tuttavia prima di questi anni molte volte vennero nominati a questa carica persone tutt'altro che provenienti dalla citt\u00e0 e comunque da quel momento in poi i senatori trasferirono la loro famiglia a Roma; infatti pur non essendoci espliciti vincoli sulla nazionalit\u00e0 del nominato, tra i secoli XIII e XIV vennero eletti alla carica, nonostante una costituzione pontificia che lo vietava espressamente, cardinali, sovrani, principi e anche papi (alcuni di essi furono senatore a vita), che nominarono loro vicari per l'esercizio delle funzioni.\nEt\u00e0 moderna.\nDal 1580 il senatore divenne di esclusiva nomina papale con il conseguente svuotamento di gran parte delle competenze della magistratura capitolina, pur rimanendo l'atto del giuramento nelle mani dei Conservatori. La carica inizialmente di durata semestrale, divenne poi annuale, spesso prorogata od interrotta, e solo dal 1655 divenne vitalizia.\nLa sua residenza ufficiale era il Palazzo Senatorio in Campidoglio e a lui spettava, a partire dal basso medioevo, il titolo di \"magnificus vir dominus\". L'abito senatorio in uso nel secolo XIV \u00e8 descritto in dettaglio da Felice Nerini, in \"De templo et coenobio sanctorum Bonifacii et Alexii historica monumenta\"\u2026 che lo riprende a sua volta da L.A. Muratori, come segue:\nOttocento.\nAll'indomani della Restaurazione, dopo la morte del senatore Abbondio Rezzonico, per decisione della Commissione di Stato del 15 maggio 1814, i tre conservatori della citt\u00e0 (Rinaldo Del Bufalo Della Valle, Francesco Ceva e Giovanni Battista Canali) assumono le prerogative del Senatore di Roma fino alla nomina del marchese Giovanni Patrizi.\nNel 1847 papa Pio IX estese (con \"motu proprio\" sull\"'Organizzazione del Consiglio e Senato di Roma e le sue attribuzioni\") anche alla Capitale le leggi gi\u00e0 applicate agli altri municipi dello Stato Pontificio, cosicch\u00e9 il Senatore di Roma fu investito della carica di gonfaloniere (corrispondente all'odierno sindaco). A Roma il Consiglio (organo deliberativo) era formato da 100 consiglieri (96 laici, scelti sulla base del censo e della professione esercitata, e 4 membri ecclesiastici designati dal Cardinal vicario); la Magistratura, capeggiata dal senatore e formata da 8 conservatori, svolgeva le funzioni esecutive.\nI consiglieri votarono una terna di nomi per la carica di senatore, tra i quali il papa scelse Tommaso Corsini. Corsini rimase in carica anche dopo la fuga di Pio IX a Gaeta e si dimise solo il 26 dicembre 1848. Con il precipitare degli eventi rivoluzionari del 1848-49 e la proclamazione della Repubblica Romana, il processo di riforma sub\u00ec una battuta d'arresto. Dopo il rientro del pontefice da Gaeta (12 aprile 1850), le prerogative municipali furono ridimensionate. Le nuove competenze del Consiglio e della Magistratura comunali furono precisate nell'editto del 24 novembre 1850, firmato dal cardinale Giacomo Antonelli, in attuazione del \"motu proprio\" del papa del 12 settembre 1849.\nUltimo senatore di Roma fu il marchese Francesco Cavalletti Rondinini creato nel 1865. I suoi poteri passarono alla nuova Giunta di governo presieduta da Michelangelo Caetani duca di Sermoneta, pochi giorni dopo l'arrivo dell'esercito italiano con la breccia di Porta Pia del 20 settembre 1870."}
{"id": "4725552", "revid": "73843", "url": "https://it.wikipedia.org/wiki?curid=4725552", "title": "Francia ai Giochi della IX Olimpiade", "text": "La Francia partecip\u00f2 ai Giochi della IX Olimpiade, svoltisi ad Amsterdam, Paesi Bassi, dal 28 luglio al 12 agosto 1928, con una delegazione di 255 atleti impegnati in diciassette discipline."}
{"id": "4725555", "revid": "174925", "url": "https://it.wikipedia.org/wiki?curid=4725555", "title": "Jean Henry Dunant", "text": ""}
{"id": "4725556", "revid": "73843", "url": "https://it.wikipedia.org/wiki?curid=4725556", "title": "Francia ai Giochi della X Olimpiade", "text": "La Francia partecip\u00f2 ai Giochi della X Olimpiade, svoltisi a Los Angeles, negli Stati Uniti d'America, dal 30 luglio al 14 agosto 1932, con una delegazione di 103 atleti impegnati in tredici discipline."}
{"id": "4725557", "revid": "73843", "url": "https://it.wikipedia.org/wiki?curid=4725557", "title": "Francia ai Giochi della XI Olimpiade", "text": "La Francia partecip\u00f2 ai Giochi della XI Olimpiade, svoltisi a Berlino, Germania, dal 1\u00ba al 16 agosto 1936, con una delegazione di 201 atleti impegnati in diciotto discipline."}
{"id": "4725559", "revid": "73843", "url": "https://it.wikipedia.org/wiki?curid=4725559", "title": "Francia ai Giochi della XIV Olimpiade", "text": "La Francia partecip\u00f2 ai Giochi della XIV Olimpiade, svoltisi a Londra, Regno Unito, dal 29 luglio al 12 agosto 1948, con una delegazione di 316 atleti impegnati in venti discipline."}
{"id": "4725561", "revid": "73843", "url": "https://it.wikipedia.org/wiki?curid=4725561", "title": "Francia ai Giochi della XV Olimpiade", "text": "La Francia ha partecipato ai Giochi della XV Olimpiade, svoltisi ad Helsinki, dal 19 luglio al 3 agosto 1952, \ncon una delegazione di 245 atleti, di cui 31 donne, impegnati in 18 discipline, aggiudicandosi 6 medaglie d'oro, 6 d'argento e 6 di bronzo."}
{"id": "4725564", "revid": "73843", "url": "https://it.wikipedia.org/wiki?curid=4725564", "title": "Francia ai Giochi della XVI Olimpiade", "text": "La Francia ha partecipato alle XVI Olimpiadi - svoltesi a Melbourne dal 22 novembre all'8 dicembre 1956 ed a Stoccolma dall'11 al 17 giugno dello stesso anno (solo per gli eventi equestri) \ncon una delegazione di 145 atleti, di cui 18 donne, impegnati in 16 discipline, aggiudicandosi 4 medaglie d'oro, 4 medaglie d'argento e 6 medaglie di bronzo."}
{"id": "4725565", "revid": "838137", "url": "https://it.wikipedia.org/wiki?curid=4725565", "title": "Pietro Sigismondi", "text": "Biografia.\nNasce a Villa d'Alm\u00e8, in diocesi e provincia di Bergamo, il 23 febbraio 1908 ed entra, ancora molto giovane, nel seminario diocesano, dove ha, tra i suoi insegnanti, il bergamasco Angelo Giuseppe Roncalli, il futuro papa Giovanni XXIII.\nViene inviato a Roma, fruendo di una borsa di studio intitolata a Flaminio Cerasola, come aveva fatto, anni prima, lo stesso Roncalli, e si laurea in Teologia.\nSacerdozio.\nDopo l'ordinazione sacerdotale, ricevuta il 15 agosto 1930, diviene coadiutore nella parrocchia di Sant'Alessandro in Colonna nella citt\u00e0 di Bergamo.\nDue anni dopo torna a Roma e viene ammesso alla Pontificia Accademia Ecclesiastica, laureandosi in Diritto Canonico.\nL'11 giugno 1936 diviene cameriere segreto soprannumerario, confermato il 3 marzo 1939, per poi essere nominato prelato domestico il 14 gennaio 1948.\nInizialmente viene inviato a Parigi, quale segretario di nunziatura, presso il Nunzio apostolico in Francia, prima Luigi Maglione, poi Valerio Valeri, futuri cardinali.\nNel 1939 rientra in Vaticano e lavora, durante gli anni difficili della Seconda Guerra Mondiale, presso la Sacra Congregazione degli Affari Ecclesiastici Straordinari, corrispondente all'attuale Seconda Sezione, per le Relazioni con gli Stati, della Segreteria di Stato.\nDiplomatico in Africa.\nIl 12 gennaio 1949 il delegato apostolico del Congo Belga e del Ruanda Urundi, Giovanni Battista Dellepiane, arcivescovo titolare di Stauropoli, viene trasferito a Vienna, quale internunzio apostolico in Austria, e, il successivo 16 dicembre, Pio XII lo chiama a succedergli e lo elegge arcivescovo titolare di Neapoli di Pisidia.\nViene consacrato, l'8 gennaio 1950, dal cardinale Pietro Fumasoni Biondi, prefetto della Sacra Congregazione \"de Propaganda Fide\", coadiuvato dal segretario della stessa, Celso Costantini, arcivescovo titolare di Teodosiopoli di Arcadia, poi cardinale, e da Angelo Rotta, arcivescovo titolare di Tebe di Grecia e nunzio apostolico a disposizione della Segreteria di Stato.\nNei quasi cinque anni che rimane a L\u00e9opoldville si occupa, tra l'altro, di aumentare il numero dei vicariati e delle prefetture apostoliche in cui \u00e8 diviso il paese, tra quelli con il maggior numero di cattolici nel continente africano.\nIncarichi in Curia romana.\nNel concistoro segreto del 12 gennaio 1953 Pio XII crea cardinale l'arcivescovo Celso Costantini, che, tre giorni dopo, sostituisce, quale segretario di \"Propaganda Fide\", con il nunzio apostolico in Svizzera, Filippo Bernardini, arcivescovo titolare di Antiochia di Pisidia, ma che muore il 26 agosto dell'anno seguente.\nUn mese dopo, il 27 settembre 1954, viene chiamato a ricoprire l'ufficio di segretario della Sacra Congregazione \"de Propaganda Fide\".\nIl 9 dicembre 1954 diviene consultore della Suprema Sacra Congregazione del Sant'Uffizio.\nCollabora attivamente con il cardinale prefetto di \"Propaganda\", Pietro Fumasoni Biondi, che, anziano ed ammalato, viene affiancato da un cardinale pro-prefetto, prima lo statunitense Samuel Alphonsius Stritch, dal 1\u00ba marzo al 26 maggio 1958, data della sua morte, poi l'armeno Gregorio Pietro XV Agagianian, dal 18 giugno 1958 al 18 luglio 1960, quando, sei giorni dopo la scomparsa di Fumasoni Biondi, diviene il nuovo prefetto della Sacra Congregazione \"de Propaganda Fide\".\nGiovanni XXIII lo invia a L\u00e9opoldville, poi rinominata, dal 3 maggio 1966, Kinshasa, quale suo rappresentante personale, alla cerimonia, il 30 giugno 1960, della proclamazione dell'indipendenza di quel Paese, oggi Repubblica Democratica del Congo, dopo essere stato denominato, dal 1971 al 1997, Zaire, mentre il territorio del Ruanda-Urundi, ottiene l'indipendenza il 1\u00ba luglio 1962, dividendosi negli Stati del Ruanda e del Burundi.\nIl suo nome \u00e8 incluso, il 12 luglio 1960, tra quelli dei consiglieri della Pontificia Commissione Centrale Preparatoria per il Concilio Ecumenico Vaticano II, mentre, tre anni dopo, diviene membro della Commissione \"De Missionibus\" dello stesso Concilio Ecumenico, cui partecipa tra i 1962 e il 1965.\nNei tredici anni, durante i quali ricopre l'incarico di segretario, ordina sacerdoti numerosi seminaristi stranieri, studenti a Roma, tra di essi, l'11 dicembre 1957, nella cappella del Pontificio Collegio Urbano \"de Propaganga Fide\", sia l'ugandese Emmanuel Wamala, che il giapponese Stephen Fumio Hamao, entrambi futuri cardinali.\nPartecipa, quale co-consacrante, a trenta consacrazioni episcopali, in molti casi di vescovi missionari o di rappresentanti pontifici in tali Paesi, ed inoltre dei futuri cardinali Pietro Parente, Bernardin Gantin, Giovanni Benelli.\nQuando gi\u00e0 si parla, in previsione del concistoro del 26 giugno 1967, di una sua possibile promozione al cardinalato, muore, all'et\u00e0 di 59 anni, il 25 maggio di quell'anno.\nGenealogia episcopale.\nLa genealogia episcopale \u00e8:"}
{"id": "4725566", "revid": "933835", "url": "https://it.wikipedia.org/wiki?curid=4725566", "title": "Francia ai Giochi della XVIII Olimpiade", "text": "La Francia partecip\u00f2 ai Giochi della XVIII Olimpiade, svoltisi a Tokyo, Giappone, dal 10 al 24 ottobre 1964, con una delegazione di 138 atleti impegnati in quattordici discipline."}
{"id": "4725569", "revid": "1543377", "url": "https://it.wikipedia.org/wiki?curid=4725569", "title": "Francia ai Giochi della XXI Olimpiade", "text": "La Francia partecip\u00f2 ai Giochi della XXI Olimpiade, svoltisi a Montr\u00e9al, Canada, dal 17 luglio al 1\u00ba agosto 1976, con una delegazione di 206 atleti impegnati in diciotto discipline."}
{"id": "4725572", "revid": "580197", "url": "https://it.wikipedia.org/wiki?curid=4725572", "title": "Francia ai Giochi della XXII Olimpiade", "text": "La Francia partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 121 atleti impegnati in tredici discipline."}
{"id": "4725575", "revid": "767487", "url": "https://it.wikipedia.org/wiki?curid=4725575", "title": "Unione Sportiva Cremonese 2003-2004", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 2003-2004.\nStagione.\nNella stagione 2003-2004 la Cremonese ha disputato il campionato di Serie C2, girone A, giungendo seconda dietro al Mantova e venendo promossa in Serie C1 dopo aver vinto i playoff con il Pizzighettone e l'Alto Adige."}
{"id": "4725578", "revid": "1543377", "url": "https://it.wikipedia.org/wiki?curid=4725578", "title": "Francia ai Giochi della XXIII Olimpiade", "text": "La Francia partecip\u00f2 ai Giochi della XXIII Olimpiade, svoltisi a Los Angeles, Stati Uniti, dal 28 luglio al 12 agosto 1984, con una delegazione di 238 atleti impegnati in ventuno discipline."}
{"id": "4725582", "revid": "1543377", "url": "https://it.wikipedia.org/wiki?curid=4725582", "title": "Francia ai Giochi della XXIV Olimpiade", "text": "La Francia partecip\u00f2 ai Giochi della XXIV Olimpiade, svoltisi a Seul, Corea del Sud, dal 17 settembre al 2 ottobre 1988, con una delegazione di 266 atleti impegnati in ventitr\u00e9 discipline."}
{"id": "4725585", "revid": "1543377", "url": "https://it.wikipedia.org/wiki?curid=4725585", "title": "Francia ai Giochi della XXV Olimpiade", "text": "La Francia partecip\u00f2 ai Giochi della XXV Olimpiade, svoltisi a Barcellona, Spagna, dal 25 luglio al 9 agosto 1992, con una delegazione di 339 atleti impegnati in venticinque discipline."}
{"id": "4725588", "revid": "1543377", "url": "https://it.wikipedia.org/wiki?curid=4725588", "title": "Francia ai Giochi della XXVI Olimpiade", "text": "La Francia partecip\u00f2 ai Giochi della XXVI Olimpiade, svoltisi ad Atlanta, Stati Uniti, dal 19 luglio al 4 agosto 1996, con una delegazione di 299 atleti impegnati in venticinque discipline."}
{"id": "4725591", "revid": "767487", "url": "https://it.wikipedia.org/wiki?curid=4725591", "title": "Francia ai Giochi della XXVII Olimpiade", "text": "La Francia partecip\u00f2 ai Giochi della XXVII Olimpiade, svoltisi a Sydney, Australia, dal 15 settembre al 1\u00ba ottobre 2000, con una delegazione di 336 atleti impegnati in ventotto discipline."}
{"id": "4725592", "revid": "1543377", "url": "https://it.wikipedia.org/wiki?curid=4725592", "title": "Francia ai Giochi della XXVIII Olimpiade", "text": "La Francia partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 308 atleti impegnati in ventisette discipline."}
{"id": "4725595", "revid": "400694", "url": "https://it.wikipedia.org/wiki?curid=4725595", "title": "Jet Black", "text": ""}
{"id": "4725596", "revid": "228587", "url": "https://it.wikipedia.org/wiki?curid=4725596", "title": "Step by Step", "text": ""}
{"id": "4725597", "revid": "1305772", "url": "https://it.wikipedia.org/wiki?curid=4725597", "title": "Brian Duffy", "text": ""}
{"id": "4725599", "revid": "339392", "url": "https://it.wikipedia.org/wiki?curid=4725599", "title": "New Livingston", "text": ""}
{"id": "4725601", "revid": "339392", "url": "https://it.wikipedia.org/wiki?curid=4725601", "title": "New Livingston S.p.A.", "text": ""}
{"id": "4725607", "revid": "56620", "url": "https://it.wikipedia.org/wiki?curid=4725607", "title": "Diritto normanno", "text": "Il diritto normanno fa riferimento al diritto consuetudinario dei normanni nel ducato di Normandia, portato successivamente nel Regno d'Inghilterra da Guglielmo il Conquistatore.\nSi \u00e8 sviluppato tra il X e il XIII secolo seguendo l'insediamento dei Vichinghi, e sopravvive ancora oggi attraverso i sistemi giuridici di Jersey e Guernsey nelle isole del Canale.\nStoria.\nSviluppo tra il X e il XIII secolo.\nIl diritto consuetudinario normanno comparve in Normandia all'inizio del X secolo dalla mescolanza di principi giuridici scandinavi sul diritto franco in uso proprio nell'antica Neustria, di cui una parte era stata affidata all'amministrazione del \"jarl\" Rollone.\nTrascrizione nel diritto consuetudinario normanno.\nLa fissazione di queste pratiche durante il Regno di Guglielmo il Conquistatore port\u00f2, alla met\u00e0 del XIII secolo, a un sistema unificato in due consuetudini, il \"Tr\u00e8s ancien coutumier\" (l'antica consuetudine)(1200-1245) e la \"Summa de legibus Normanniae in curia la\u00efcali\" (1235-1258), poi di diverse disposizioni del consiglio governativo conosciute col nome di \"Arresta communia de Scacario\". C'\u00e8 anche una duplice influenza del diritto romano e del diritto canonico.\nDopo la conquista francese del Ducato di Normandia.\nLe isole del Canale della Manica rimangono parte del Ducato di Normandia fino al 1204 quando il Re Filippo II Augusto conquista il ducato dal Re Giovanni d'Inghilterra. Le isole restano come possedimento personale del re in quanto parte dei possedimenti della Corona. Hanno mantenuto il diritto consuetudinario normanno e lo hanno sviluppato in parallelo con la terraferma pur con diverse evoluzioni.\nLe principali disposizioni del diritto consuetudinario di Normandia restarono in vigore fino alla Rivoluzione. Tuttavia furono costruite nel tempo dalle decisioni del Parlamento di Normandia o dalle ordinanze reali del \"Gran Consiglio\" che fanno giurisprudenza. Un'importante riforma fu adottata nel corso del XVI secolo e sintetizzata nelle opere pubblicate nel XVII secolo dall'avvocato Henry Basnage de Franquesnay (1615-1695).\nCaratteristiche originali del diritto normanno.\nLe caratteristiche che contraddistinguono il diritto normanno \u00e8 l'assenza, sul piano giuridico, di distinzioni sociali fra i Normanni che sono uguali davanti alla legge.\nIl sistema del diritto di successione escludeva le donne a causa della loro incapacit\u00e0 di trasmettere le propriet\u00e0 della famiglia e accorda un Diritto di maggiorasco per il maggiore dei fratelli che era l'unico erede - questa disposizione non \u00e8 pi\u00f9 in vigore nell'isola di Sercq, nel baliaggio di Guernesey. Deriva forse dall'usanza scandinava: \u00ab Quando nasce un figlio, il padre si avvicina al neonato, spada alla mano e, gettandola a terra, gli dice : \"Io non ti lascer\u00f2 in eredit\u00e0 alcun bene: tu non avrai che ci\u00f2 che ti potrai procurare con quest'arma\" \u00bb, questa disposizione ha dato origine all'espressione \u00ab cadetto della Normandia \u00bb per indicare una persona poco fortunata.\nAnalogamente, il sistema matrimoniale era basato sulla separazione dei beni tra i coniugi, il marito diventava proprietario di tutti i beni acquisiti durante l'unione, tuttavia era obbligato a costituire una controdote su un terzo del proprio patrimonio in caso di vedovanza della moglie, e questa terza parte non poteva entrare nella successione del marito fino alla morte della moglie.\nInfluenza sul diritto moderno.\nLa legislazione inglese ha conservato molte parti del diritto normanno, anche nelle procedure, nelle formule e nel linguaggio. Il diritto anglo-gallese \u00e8 anch'esso impregnato dal diritto normanno.\nIl diritto consuetudinario normanno ha ispirato il diritto civile delle porzioni di Normandia ancora oggi dipendenti dalla Corona britannica, tra cui l'istituto del \"clameur de haro\" che rimane in vigore a Sercq, Jersey e Guernsey, cos\u00ec come la maggior parte delle disposizioni in materia di successione. \nColoro i quali intendono esercitare la professione di avvocato o consulente legale a Guernsey (o, fino a poco tempo fa, a Jersey) devono completare un ciclo di sei mesi di studio in diritto normanno presso l'Universit\u00e0 di Caen e ottenere un \"Certificat d'\u00e9tudes juridiques fran\u00e7aises et normandes\" (certificato di studi legali francese e normanno) prima di potersi registrare al tribunale di Guernsey o di Jersey."}
{"id": "4725611", "revid": "1310927", "url": "https://it.wikipedia.org/wiki?curid=4725611", "title": "Manu Trigueros", "text": "Carriera.\nNella stagione 2012-2013 ha giocato 36 partite nella seconda serie spagnola con il Villareal, conquistando anche una promozione in massima serie; ha poi esordito in Primera Divisi\u00f3n nella stagione 2013-2014 sempre con la maglia del Villarreal.\nStatistiche.\nPresenze e reti nei club.\n\"Statistiche aggiornate all'23 novembre 2021.\""}
{"id": "4725612", "revid": "486946", "url": "https://it.wikipedia.org/wiki?curid=4725612", "title": "Fkk", "text": ""}
{"id": "4725613", "revid": "834", "url": "https://it.wikipedia.org/wiki?curid=4725613", "title": "IlD", "text": ""}
{"id": "4725616", "revid": "62180492", "url": "https://it.wikipedia.org/wiki?curid=4725616", "title": "Patricio Arabolaza Aranburu", "text": ""}
{"id": "4725622", "revid": "767487", "url": "https://it.wikipedia.org/wiki?curid=4725622", "title": "Kathy Hall", "text": "Biografia.\nKathy Hall \u00e8 stata nella squadra che ha inaugurato la storia delle Football Ferns il 25 agosto 1975, con l'esordio in AFC Women's Asian Cup. La Nuova Zelanda vinse poi quell'edizione (la prima) della manifestazione.\nAllenatrice.\nA fine carriera si dedica all'allenamento, arrivando a guidare la nazionale Under 19 del suo paese."}
{"id": "4725625", "revid": "363629", "url": "https://it.wikipedia.org/wiki?curid=4725625", "title": "Letocetum", "text": "Letocetum fu un importante insediamento e mansio (stazione di posta) della Britannia romana, posto all'incrocio tra la Watling Street, la strada romana che portava al Galles settentrionale, e la Icknield (o Ryknild) Street (l'attuale strada statale A38).\n\"Letocetum\" era ubicato in corrispondenza all'odierna cittadina di Wall, nella contea inglese dello Staffordshire.\nIl sito \u00e8 di propriet\u00e0 ed \u00e8 gestito dal National Trust for Places of Historic Interest or Natural Beauty, con il nome di \"Letocetum Roman Baths Site &amp; Museum\".\nEsso \u00e8 sotto la tutela dell'English Heritage come \"Wall Roman Site\" (sito romano di Wall).\nEtimologia.\nIl sito \u00e8 citato come \"Eocetum\" nell'Itinerario antonino e \"Lectocetum\" nella Cosmografia ravennate ed era una forma latinizzata del nome di luogo in brittonico comune che significava \"bosco grigio\", in cui \"grigio\" si riferiva forse a variet\u00e0 tipiche del paesaggio dell'area, quali il frassino e l'olmo (si confrontino l'antico gallese \"Luitcoyt\" e il medio gallese \"Caer Lwytgoed\").\nStoria.\nInsediamento originario.\nSembra probabile che un piccolo insediamento originario occupasse il sito prima dell'arrivo dei Romani, forse come stazione di posta principale sul confine tra le due trib\u00f9 britanniche dei Corieltauvi, nelle East Midlands, dei quali il successivo capoluogo tribale fu \"Ratae Corieltauvorum\" (l'odierna Leicester), e dei Cornovi, a ovest, con il loro capoluogo originario \"Uriconon\", che in seguito diede il nome all'importante citt\u00e0 romana di \"Viroconium\", presso il villaggio fortificato sul colle The Wrekin. Queste trib\u00f9 opposero poca resistenza al dominio romano.\nStazione di sosta militare.\nVerso il 50\u00a0d.C., una \"vexillatio\" romana edific\u00f2 una grande fortezza in legno sulla sommit\u00e0 della collina (nei pressi del sito dell'attuale chiesa) a \"Letocetum\".\nQuesta fortezza ospit\u00f2 la Legio XIV Gemina durante le campagne del governatore Aulo Didio Gallo contro i Briganti.\nEssa si trovava in una buona posizione difensiva, ma la povera campagna che circondava la fortezza non poteva sostenere il grande numero di soldati.\nIn et\u00e0 neroniana, questa fortezza fu sostituita con una pi\u00f9 piccola e \"Letocetum\" inizi\u00f2 quindi a svilupparsi come importante stazione di posta.\nLa maggior parte delle truppe fu trasferita alla fortezza di Viroconium al principio dell'amministrazione di Gaio Svetonio Paolino, attorno al 58\u00a0d.C..\nStazione di posta.\nPer fornire alloggio ai corrieri ufficiali che si spostavano lungo la Watling Street, a \"Letocetum\" fu edificata una \"mansio\".\nFu anche edificato un impianto termale per i viaggiatori e la popolazione civile in crescita.\nQuando la prima \"mansio\" e l'impianto termale furono completati, gli operai dovettero provvedere a procurare legna per le terme, curare gli animali e riparare i veicoli che dovevano essere utilizzati dai corrieri ufficiali.\nLa popolazione civile forniva molti di questi servizi.\nL'insediamento iniziale crebbe durante l'et\u00e0 flavia fino ad occupare tra gli 8 e i 12 ettari.\nNel 1927, prima, e nel 1966 in maggior misura, lungo la Watling Street furono rinvenute sepolture romane contenenti ceramica del I e del II secolo.\nNel campo posto fra il sito della \"mansio\" e la Watling Street vi \u00e8 una depressione del terreno di forma circolare, che potrebbe indicare il sito di un anfiteatro romano.\nUn grande vaso di terracotta dall'aspetto di Minerva fu rinvenuto nei pressi della chiesa moderna, che potrebbe perci\u00f2 essere stata edificata sul sito di un tempio dedicato a Minerva.\nUn'area rettangolare di differente vegetazione sita nel campo a nordovest delle terme, visibile solamente con clima asciutto, potrebbe essere il sito di un altro tempio.\nQuando la legione XIV si stabil\u00ec per la prima volta a \"Letocetum\", probabilmente utilizz\u00f2 i tracciati gi\u00e0 esistenti.\nServiva una strada pavimentata con pietra per permettere spostamenti affidabili.\nLa Watling Street fu pavimentata con pietra dopo \"Letocetum\" attorno al 70\u00a0d.C..\nQuesta data approssimata \u00e8 ricavata da due monete rinvenute nel centro di \"Letocetum\" sotto alla prima pavimentazione stradale.\nNon vi \u00e8 alcun riscontro di quando la Ryknild Street possa essere stata costruita, ma dall'assetto dell'incrocio si ritiene che la Watling Street sia stata costruita per prima.\nLa Watling Street da \"Letocetum\" si portava a Londra verso sudest e a Wroxeter e Chester verso ovest.\nLa Ryknild Street, larga 7,3\u00a0m nel punto in cui incrociava la Watling Street, collegava \"Letocetum\" con Cirencester a sudovest e con lo Yorkshire a nordest.\n\"Mansiones\" e terme nella fase iniziale.\nLe fondazioni dell'ultima \"mansio\" costruita nel sito e delle terme associate furono scavate dagli archeologi nel 1912\u201313.\nLe stanze di entrambe furono svuotate e le fondazioni di pietra furono lasciate in vista.\nIn alcune stratificazioni inferiori, questo intervento fece rinvenire tracce delle due precedenti \"mansiones\" in legno.\nIl fianco della collina fu terrazzato e la prima \"mansio\", la cui costruzione \u00e8 datata attorno al 54\u201360\u00a0d.C., occupava interamente una terrazza.\nEra costruita con travi e traversi di legno, le pareti erano realizzate con paglia e fango, alcune erano intonacate e alcune erano affrescate con una semplice decorazione lineare.\nSi \u00e8 ipotizzato che il tetto fosse di paglia e fu arso quando l'edificio fu distrutto dal fuoco.\nLe stanze erano disposte attorno a un cortile quadrato che misurava circa 19\u00a0m x 19\u00a0m.\nA causa della sovrapposizione di edifici successivi, la conoscenza della planimetria della prima \"mansio\" \u00e8 molto frammentaria.\nLa data di distruzione della prima \"mansio\" non \u00e8 certa, ma probabilmente \u00e8 da porsi verso il principio del II secolo, in quanto gli strati di distruzione contenevano ceramica sigillata di et\u00e0 flavia-traiana, parte di un mortaio datato al 70\u2013100\u00a0d.C. e parte di una ciotola di vetro che \u00e8 stata datata al II secolo.\nAnche la conoscenza della planimetria della seconda \"mansio\" \u00e8 molto frammentaria.\nEra un edificio con cortile costruito con pali posti verticalmente in trincee di fondazione.\nLe pareti erano di gesso e fango e alcune stanze erano dipinte con colori vivaci.\nNel cortile vi era un grande pozzo misurante 2,29\u00a0m x 2,44\u00a0m e profondo 6,1\u00a0m, tagliato nella sottostante arenaria.\nLa seconda \"mansio\" fu deliberatamente smantellata attorno al 140\u2013150\u00a0d.C. quando fu costruita la terza \"mansio\".\nIl pozzo fu riempito in questa occasione; nel materiale di riempimento si \u00e8 ritrovato un frammento di terra sigillata datato al 125\u2013145\u00a0d.C.; all'incirca nello stesso periodo, fu abbandonato il secondo forte posto sulla sommit\u00e0 della collina e la citt\u00e0 cess\u00f2 di essere un sito militare.\nUna delle ultime caratteristiche militari dei \"Letocetum\" era il \"fossato punico\" associato con quest'ultimo piccolo forte.\nIl fossato fu colmato prima che si potesse formare del limo secondario e il materiale di riempimento conteneva una moneta di et\u00e0 traiana databile al 98\u2013117\u00a0d.C. e ceramica indicativa del periodo del principato di Adriano o al principio del principato di Antonino Pio.\nLe prime terme furono scoperte nel corso di scavi effettuati nel 1956.\nIn una trincea di fondazione del primo edificio fu rinvenuta una moneta usurata di Vespasiano databile al 71\u00a0d.C.; sulla base delle condizioni di questa moneta, si \u00e8 ritenuto che questo edificio fu costruito attorno al 100\u00a0d.C., probabilmente durante il periodo militare, in quanto le opere murarie ancora esistenti sono di alta qualit\u00e0, con pietre ben squadrate e un muro spesso circa 1,2\u00a0m.\nSi \u00e8 ritenuto che la seconda \"mansio\", l'ultimo forte e le prime terme siano tutte state abbattute approssimativamente alla fine del periodo militare del sito.\nSviluppo civile; la terza \"mansio\" e le seconde terme.\n\"Letocetum\" cess\u00f2 di essere utilizzata dall'esercito all'incirca dopo il 130\u00a0d.C., probabilmente lasciando la citt\u00e0 sotto il controllo della \"civitas\" dei Cornovi, la cui capitale era Viroconium Cornoviorum.\nCirca in questo periodo furono edificate una nuova \"mansio\" e nuove terme.\nLa terza e pi\u00f9 leggibile \"mansio\" fu edificata su una base in pietra attorno al 130\u00a0d.C.; si elevava su almeno due piani e sul lato frontale possedeva un porticato, che sostenenva un tetto di tegole, probabilmente sostenuto da colonne lignee.\nAl centro del porticato, un'ampia porta costituiva l'ingresso principale all'interno dell'edificio.\nOltrepassata la sala d'ingresso, si trovava un \"atrium\" con portico colonnato o un cortile con un pavimento intonacato, in cui l'area centrale era probabilmente a cielo aperto e forse conteneva un giardino erboso.\nPali di legno, che si appoggiavano su queste fondamenta attorno ai margini del colonnato, sostenevano una balconata soprastante.\nLa sala d'ingresso era affiancata su entrambi i lati da stanze di simili dimensioni, probabilmente accessibili dal cortile centrale.\nQuella a ovest conteneva impianti per il lavaggio e una grondaia che si collettava a uno scarico nella parte centrale dell'edificio, la stanza a est potrebbe essere stata a uso del corpo di guardia.\nSul lato occidentale del cortile vi erano tre piccole stanze, che si aprivano sul porticato centrale a piano terra.\nLa funzione di queste stanze non \u00e8 nota, ma erano probabilmente utilizzate come alloggi privati degli utilizzatori della \"mansio\". La stanza pi\u00f9 ampia della \"mansio\" sorgeva nell'angolo a nordest; essa era riscaldata tramite un sistema canalizzato a ipocausto aggiunto successivamente al completamento dell'edificio.\nA ovest della \"mansio\" si trovavano le terme pubbliche, separate da essa da una strada acciottolata di larghezza compresa fra 2,4 e 3\u00a0m.\nDalla strada, un'area pavimentata conduceva a un porticato che fronteggiava l'edificio sul lato orientale e proseguiva attorno al lato settentrionale.\nAmpie porte al centro del colonnato orientale davano in un ampio cortile coperto.\nQuesto cortile poteva essere stato una basilica; \u00e8 immaginabile che un insediamento di tali dimensioni ne dovesse avere una e quest'area sembra la sola idonea dell'intero sito.\nAll'estremit\u00e0 settentrionale del complesso termale sorgeva il \"praefurnium\", la stanza che conteneva le fornaci a legna del sistema a ipocausto.\nQuesto sistema di riscaldamento a pavimento era presente nel \"tepidarium\", nel \"calidarium\" e nel \"laconicum\", dove i pavimenti erano sostenuti su pilastri di laterizi chiamati \"pilae\".\nI fumi caldi provenienti dalle fornaci circolavano sotto il pavimento tra questi pilastri e scorrevano quindi nelle pareti dell'edificio attraverso canali in laterizio inclusi nelle pareti stesse, per essere infine scaricati attraverso camini nel tetto con volta a botte.\nTarde opere romane di difesa; abbandono della \"mansio\" e delle terme.\n\"Letocetum\" perse i suoi edifici pubblici verso la fine del III secolo: le terme e la \"mansio\" furono distrutte da un incendio.\nAll'incirca in questo periodo, furono costruite delle difese molto solide che per\u00f2 escludevano i siti delle terme e della \"mansio\".\nNon si \u00e8 in grado di identificare il motivo per cui le terme e la \"mansio\" furono abbandonate, sebbene si ritenga che fosse di tipo economico.\nContemporaneamento, anche altri siti di \"mansiones\" furono abbandonati nella Britannia.\nQuesto fatto non implica che il servizio postale a \"Letocetum\" fosse terminato, ma potrebbe trattarsi di una riorganizzazione finalizzata alla riduzione dei costi.\nLe ultime difese furono edificate attorno al 300\u00a0d.C. a cavallo della Watling Street, approssimativamente 150\u00a0m a est del sito della \"mansio\".\nEsse consistevano di un muro in pietra spesso circa 2,7\u00a0m, che era preceduto esternamente da tre fossati e all'interno era affiancato da un terrapieno erboso. L'area all'interno delle mura misurava 2,1\u00a0ettari.\nI lati settentrionale e occidentale furono identificati e analizzati in sezione nel 1964 e furono messe in luce le fondamenta di un muro nell'angolo sudovest.\nSul lato occidentale, fu rinvenuta una sezione del muro che si elevava ancora per 1,5\u00a0m sopra basse fondazioni, ma sotto il terreno arato.\nSi ritiene che il muro fosse stato edificato nel periodo 275\u2013325\u00a0d.C..\nSi considera che la costruzione di queste difese sia da porre in relazione a un generale moto di ribellione dell'trib\u00f9 gallesi, gli Ordovices e i Silures, che avvenivano in quel periodo.\nLe rivolte furono presto sedate, ma, per proteggersi da ulteriori aggressioni, fu costituita una serie di capisaldi lungo il percorso della Watling Street, tra i quali vi erano \"Letocetum\", \"Pennocrucium\" e \"Uxacona\".\nTutte le rimanenze archeologiche del IV secolo provengono dall'interno della cinta difensiva, mentre all'esterno non si \u00e8 rinvenuto alcunch\u00e9, suggerendo che nel IV secolo l'intera popolazione si era trasferita all'interno delle opere difensive.\nL'ultima moneta che fu rinvenuta a \"Letocetum\" fu coniata sotto l'imperatore Graziano e datata al 381\u00a0d.C..\nL'amministrazione romana collass\u00f2 al principio del V secolo e, nel sito, non \u00e8 stato rinvenuto alcun reperto databile dopo questo periodo.\nAbbandono successivo al periodo romano e rioccupazione posteriore.\nPer un certo periodo l'insediamento deve essere stato importante.\nEsso era elencato nella \"Historia Brittonum\" del IX secolo e Reno scrive \"Wall, appearing as Cair Luitcoyt, and undoubtedly correctly ascribed, appears rather incongruously among such major towns and military depots as York, London, Chester, Wroxeter and Caerleon but nevertheless must have been a place of important consequence because of its inclusion as a strategic city.\".\nLe ultime opere di difesa portarono a descriverlo come un caer e vi fu stabilito un avamposto britannico, forse Powysiano.\nNon si hanno informazioni sul periodo immediatamente successivo alla partenza dei Romani non essendo disponibili evidenze storiche o archeologiche.\n\"Letocetum\" perse tutta la sua importanza con lo sviluppo della contigua Lichfield nel VII secolo, quando quest'ultima divenne sede vescovile.\nQuando il sito riemerse nella storia possedeva gi\u00e0 un altro nome: Wall. Questo nome si riferiva ai ruderi delle ultime opere di difesa romane, parte delle quali si ergevano ancora al principio del XIX secolo.\nDescrizione.\nL'insediamento \u00e8 noto principalmente grazie agli scavi dettagliati effettuati nel 1912\u201313, che si concentrarono sui siti della \"mansio\" e dell'impianto termale. Vi sono comunque indizi della presenza di un insediamento consistente, probabilmente dotato di basilica, templi e anfiteatro.\nI resti oggi visibili sono quelli di un impianto termale in pietra e della \"mansio\", edificati all'incirca nel 130\u00a0d.C., dopo che \"Letocetum\" cess\u00f2 di svolgere un ruolo militare e divenne un insediamento civile.\nL'insediamento raggiunse il suo massimo tra il II e il III secolo, arrivando ad estendersi su una superficie di 8,1-12 ettari.\nAlla fine del III secolo, la citt\u00e0 si trasfer\u00ec all'interno di alte mura difensive poste a cavallo della Watling Street.\nDopo che i Romani lasciarono la Britanni al principio del V secolo, l'insediamento and\u00f2 in declino.\nL'attuale villaggio di Wall sorse sul territorio prima occupato da \"Letocetum\"."}
{"id": "4725627", "revid": "599013", "url": "https://it.wikipedia.org/wiki?curid=4725627", "title": "Aeroporto di Shanghai", "text": ""}
{"id": "4725628", "revid": "46931", "url": "https://it.wikipedia.org/wiki?curid=4725628", "title": "Biblioteca centrale di Birmingham", "text": ""}
{"id": "4725629", "revid": "119159", "url": "https://it.wikipedia.org/wiki?curid=4725629", "title": "Kathy Simeonoff", "text": ""}
{"id": "4725632", "revid": "287204", "url": "https://it.wikipedia.org/wiki?curid=4725632", "title": "Gneo Giulio Vero", "text": "Biografia.\nPoich\u00e9 le fonti letterarie per il II secolo d.C. sono carenti e Giulio Vero non \u00e8 menzionato, siamo dipendenti per la rappresentazione della sua biografia principalmente dalle iscrizioni. La pi\u00f9 importante, eretta in suo onore dagli abitanti della sua citt\u00e0 natale, ricostruisce le fasi della sua carriera fino alla carica di legatus Augusti pro praetore in Siria. Altre iscrizioni, trovate in Britannia e Siria, forniscono ulteriori informazioni su Giulio Vero.\nGneo Giulio Vero nacque nella Colonia Claudia Aequum in Dalmazia, un centro ora nel comune di Signo a circa 20 km a nord di Spalato. Poich\u00e9 pi\u00f9 tardi \u00e8 stato in seguito magistrato monetario e questore, doveva appartenere (dalla nascita o grazie a un legame familiare) all'ordine senatorio. La prima carica ricoperta sotto Adriano, iniziando cos\u00ec il cursus honorum, fu quella di \"Triumvir aere argentio auro flando feriundo\". In seguito divenne tribunus militum della Legio X Fretensis e serv\u00ec forse sotto Gneo Minicio Faustino Sesto Giulio Severo (consul suffectus 127 d.C.), con cui potrebbe essere stato imparentato, nella terza guerra giudaica (132\u2013135 d.C.). Alla fine del regno di Adriano o all'inizio di quello dell'imperatore Antonino Pio fu nominato questore imperiale.\nCome ulteriori cariche ricopr\u00ec quelle di tribuno della plebe, di pretore e verso il 142\u2013145 quello di legato presso la Legio XXX Ulpia Victrix che stazionava a Vetera (presso l'odierna Xanten). Verso il 147\u2013150 ha ricoperto il ruolo di amministratore del tesoro in qualit\u00e0 di \"Praefectus aerari Saturni\" e nel 151 divenne console suffetto. Nello stesso periodo dovrebbe essere diventato anche augure.\nGiulio Vero divenne in seguito governatore di due provincie romane, prima della Germania inferiore, dove subentr\u00f2 al giurista Salvio Giuliano, poi, verso il 157 d.C. della Britannia. Qui port\u00f2 rinforzi dell'esercito romano del Reno, a quanto pare per sopprimere la rivolta dei Briganti, una trib\u00f9 britannica. Pot\u00e9 portare a termine con successo questo compito e poi costru\u00ec dei forti nel territorio di Briganti ribelli per assicurare il dominio romano. Poich\u00e9 ha costruito importanti strutture militari specialmente nelle vicinanze del Vallo di Adriano, \u00e8 citato in alcune epigrafi. Marco Stazio Prisco Licinio Italico, il console del 159, gli subentri come governatore della Britannia nel 160 o 161.\nPoco dopo, scoppi\u00f2 una guerra in Asia tra Parti e Romani. Nel 162 il governatore della Siria, Lucio Attidio Corneliano, dovette subire una pesante sconfitta e fu quindi necessario mettere in questa provincia un comandante esperto. Per questo incarico gli imperatori Marco Aurelio e Lucio Vero nel 163 o 164 si affidarono a Giulio Vero, anche se Lucio Vero ebbe il comando supremo della guerra combattuta contro i Parti. Le poche fonti superstiti sugli eventi di questa guerra non parlano di Giulio Vero, ma secondo la loro testimonianza quasi tutte le vittorie le ha ottenute Avidio Cassio, in particolare la conquista di Seleucia-Ctesifonte che fu il successo pi\u00f9 rilevante. Giulio Vero in ogni caso fu coinvolto nel reclutamento della Legio II Italica e della Legio III Italica.\nAlmeno fino alla firma della pace nel 166, fu un comandante in Siria. Secondo alcune iscrizioni provenienti da Abila sul Chrysorrhoas rese sicura la strada con una difesa dalla caduta di massi con la costruzione di gallerie e canali. Nel 180 fu di nuovo il console designato ma non pot\u00e9 coprire la carica a causa della sua morte."}
{"id": "4725634", "revid": "729019", "url": "https://it.wikipedia.org/wiki?curid=4725634", "title": "Operazione Brassard", "text": "Operazione Brassard fu il nome in codice dato dagli Alleati all'operazione volta all'occupazione dell'isola d'Elba, nell'ambito della pi\u00f9 ampia Campagna d'Italia. Inizialmente programmata per il 25 maggio 1944, come evento collaterale dell'Operazione Diadem sul fronte di Anzio, che aveva come scopo lo sblocco del fronte principale ancora fermo a Cassino, l'azione fu rimandata al 17 giugno a causa della penuria nei mezzi di trasporto e nell'addestramento dei reparti assegnati.\nLo sbarco e l'occupazione dell'isola furono affidati ad un contingente di forze francesi, comandate dal generale Jean de Lattre de Tassigny, comprendente anche un nutrito contingente di truppe provenienti dal Senegal e dalle colonie del Nordafrica, trasportato sull'obiettivo da una squadra navale britannica e statunitense. La guarnigione a difesa dell'isola era composta da 2000 uomini: 2 battaglioni (902\u00b0 e 908\u00b0), un reparto di artiglieria costiera (il 616 Marine Artillerie Abteilung), una batteria speciale dell'Esercito e due batterie del Flak Abteilung l 192\u00b0; erano inoltre installate alcune postazioni radar gestite da specialisti della Luftwaffe.\nVi era assieme ai tedeschi la guarnigione italiana composta da circa 750 uomini: il 6\u00ba Battaglione Difesa Costiera, una compagnia di bersaglieri distaccata dal 5\u00ba Battaglione Difesa Costiera di presidio fra Piombino e Livorno, la 4\u00aa batteria del 5\u00ba Gruppo Artiglieria Costiera, due compagnie genieri del 116\u00ba Battaglione F.C. e due compagnie del 58\u00b0 bis Battaglione L.L., una compagnia mobile della GNR, 4 distaccamenti con carabinieri/militi e circa 200 marinai distaccati presso le batterie costiere suddivisi in due settori - ovest (S.T.V. Leoncini), est (G.M. Cavallo). Il battaglione si oppose con un'iniziale dura resistenza, che provoc\u00f2 diverse perdite tra gli attaccanti, ma il 20 giugno i superstiti ottennero il permesso di ripiegare sulla terraferma italiana, lasciando l'isola in mano agli Alleati.\nAntefatti.\nLe forze alleate del 15th Army Group, sotto il comando del generale Harold Alexander, catturarono Roma il 4 giugno 1944 e obbligarono la 14 e la 10 Arm\u00e9e tedesche a ritirarsi verso l'Italia settentrionale. A questo successo fecero poi seguito gli ordini per attuare il prima possibile un'operazione di sbarco anfibio nel sud della Francia (l'Operazione Dragoon): il nucleo del 15th Army Group era rappresentato da 18 divisioni, ma la riduzione delle forze che lo sbarco sulle coste francesi avrebbe comportato compromise i piani di Alexander di raggiungere le difese tedesche della Linea Gotica nell'agosto 1944.\nUna delle operazioni che potevano tuttavia essere portate a termine era l'invasione anfibia dell'isola d'Elba (nome in codice \"Operazione Brassard\"): inizialmente progettato per essere attuato il 25 maggio 1944, in contemporanea all'operazione Diadem, lo sbarco era stato tuttavia posticipato a causa della scarsa disponibilit\u00e0 di supporto aereo e per dare alle inesperte forze della Francia libera designate per l'operazione maggior tempo per addestrarsi. Scopi dell'azione dovevano essere il prevenire che i tedeschi trasformassero l'isola in una piazzaforte e di guadagnare una posizione avanzata per l'artiglieria degli Alleati da cui interdire il traffico navale nemico nella zona del canale di Piombino; non \u00e8 chiaro se i tedeschi fossero a conoscenza delle intenzioni degli Alleati, ma Adolf Hitler \u00abespresse molta importanza sul tenere l'Elba il pi\u00f9 a lungo possibile\u00bb e il 12 giugno 1944 il comandante in capo tedesco in Italia, feldmaresciallo Albert Kesselring, ricevette l'ordine secondo cui \u00abl'Elba doveva essere difesa fino all'ultimo uomo e l'ultima cartuccia\u00bb. Il 14 giugno rinforzi tedeschi furono trasportati all'Elba da Pianosa, una mossa che sfugg\u00ec ai servizi d'informazione degli Alleati i quali ritennero che i movimenti navali nemici tra le isole e la terraferma fossero in realt\u00e0 il prologo di una evacuazione.\nResponsabile navale dell'operazione Brassard fu designato il viceammiraglio della Royal Navy Thomas Hope Troubridge, la cui \"Force N\" avrebbe appoggiato lo sbarco della divisione francese designata per l'assalto anfibio, ovvero la 9e division d'infanterie coloniale comprendente il 4\u00ba e 13\u00ba Reggimento dei Tirailleurs s\u00e9n\u00e9galais, un battaglione di commando francesi, un battaglione di goumier marocchini e 200 muli per i servizi logistici; a causa dei bassi fondali, non potevano essere impiegate grosse unit\u00e0 navali da guerra o da trasporto, e l'unico supporto di fuoco navale sarebbe arrivato da alcuni mezzi da sbarco equipaggiati con lanciarazzi e dalle cannoniere classe Insect e . Le forze navali furono divise in tre gruppi:\nNella riunione tenuta immediatamente prima degli sbarchi, Troubridge disse di aspettarsi che le postazioni di artiglieria costiera dei tedeschi sarebbero state neutralizzate dagli attacchi aerei e dei commando, e che inoltre la guarnigione dell'isola si componeva di soli 800 uomini in maggioranza appartenenti a etnie non tedesche, e che quindi non avrebbero offerto molta resistenza.\nL'azione degli Alleati fu in parte agevolata dalla collaborazione informativa di alcuni partigiani elbani come Dino Barsalini di Sant'Andrea e Riccardo Spinetti di San Piero; quest'ultimo possedeva una rudimentale postazione radio antitedesca in una grotta di Pietra Murata.\nL'operazione.\nIl 16 giugno, giorno prima dell'invasione, aerei da ricognizione tedeschi avvistarono due dei gruppi da sbarco in navigazione nel mar Tirreno, ma li scambiarono per normali convogli alleati in servizio sulla rotta Napoli-Bastia; per mantenere la sorpresa, gli Alleati non lanciarono alcun attacco aereo preventivo fino alla notte tra il 16 e il 17 giugno, quando 26 Vickers Wellington bombardarono Portoferraio e Porto Longone. Partite dalla Corsica alle 23.20 del 16 giugno, le prime imbarcazioni delle 270 unit\u00e0 della flotta d'invasione arrivarono al largo delle coste dell'Elba alla mezzanotte del 17 giugno, quando le unit\u00e0 del Group 1 sbarcarono 87 uomini del Bataillion de Choc francese su dei gommoni 800 metri al largo del promontorio dell'Enfola; le motosiluranti iniziarono quindi a stendere una cortina fumogena che doveva servire a distrarre i difensori tedeschi. Alle 03:15, altre tre imbarcazioni iniziarono a stendere una cortina fumogena a nord di Portoferraio; mentre le batterie tedesche aprivano il fuoco su una PT boat intenta a ritirarsi, quattro altre motosiluranti diressero sulla rada di Portoferraio per simulare uno sbarco di truppe nel porto, lanciando salve di razzi e gettando fuori bordo dei pupazzi in modo da dare l'impressione che dei soldati stessero guadagnando la riva nell'acqua alta.\nL'attacco francese contro le difese di Marina di Campo inizi\u00f2 con il lancio simultaneo di centinaia di razzi sparati da bordo delle navi. Tuttavia le batterie costiere italo tedesche e particolarmente quelle del G.M. Cavallo di Monte Paglicce e San Piero in Campo, reagirono con efficacia e precisione colpendo subito due mezzi da sbarco LCA e incendiandone altri due. La prima ondata venne accolta dal tiro di armi automatiche e mortai che bloccarono sulla spiaggia i senegalesi trovatisi subito in gravi difficolt\u00e0. La zona prescelta, come altre dell'isola che si prestavano a sbarchi, era stata da mesi organizzata a difesa con campi minati, reticolati, postazioni per armi automatiche, ricoveri: un buon lavoro compiuto da un battaglione lavoratori che aveva in precedenza fortificato l'Elba. L'11e RTS, sbarcato fra Punta di Mete e Punta di Nercio, venne ben presto a trovarsi in una drammatica situazione, bloccato in avanti dalle difese e colpito alle spalle dalle artiglierie piazzate a Galenzana, Monte Tambone, Lentisco. Fu necessario sbarcare i commandos del \"Bataillon de choc\" a Cala del Fico per alleggerire la pressione esercitata fra Capo di Poro e Capo di Fonza, zona questa interessata alle operazioni da sbarco. La nuova zona prescelta per i \"commandos\" era situata nel golfo di Lacona, che minacciava pericolosamente alle spalle il pres\u00ecdio e le batterie di Monte Tambone.\nLungo la costa meridionale dell'isola, la forza principale stava approcciando le spiagge dello sbarco quando, alle 03:38, un razzo di segnalazione fu sparato dalla riva e le truppe tedesche aprirono il fuoco sulle imbarcazioni. I Royal Naval Commandos delle unit\u00e0 \"Able 1\" e \"Oboe 3\", con il commando \"Able 2\" in riserva, presero terra alle 03:50 e diressero alla volta del loro obiettivo, la nave contraerea tedesca \"K\u00f6ln\" che, attraccata davanti Marina di Campo, teneva sotto tiro entrambe le spiagge dello sbarco con il suo potente armamento e la cui neutralizzazione era quindi un obiettivo vitale per la riuscita dell'operazione; il commando Able 1 diresse per catturare la nave mentre il commando Oboe 3 doveva prendere il molo e respingere qualunque contrattacco tedesco. Una volta entrate nella rada di Marina di Campo le due imbarcazioni che trasportavano i commando si ritrovarono sotto un pesante fuoco tedesco e una di esse, colpita, fin\u00ec con l'arenarsi; gli uomini riuscirono comunque a portarsi a riva e a portare a termine la cattura della \"K\u00f6ln\" rapidamente, ma dovettero fermarsi ad aspettare i rinforzi francesi prima di poter mettere in sicurezza l'abitato di Marina di Campo.\nGli LCVP con a bordo i reparti francesi sbarcarono all'orario previsto, ma si ritrovarono sotto un pesante fuoco di mitragliatrici e di cannoni 8,8 cm FlaK tedeschi; per le 07:00 i difensori tedeschi appostati sulle colline dietro la spiaggia Kodak Amber avevano forzato le truppe da sbarco a ritirarsi protette da una cortina fumogena, mentre l'inteso fuoco difensivo spingeva le ondate successive a dirigere sulla spiaggia Kodak Green ingorgando la ridotta testa di ponte. Ritardi vari e il fuoco tedesco non consentirono di completare le operazioni di sbarco fino alle 14:00.\nIgnari della situazione sulle altre spiagge dello sbarco, i Royal Naval Commandos a Marina di Campo dovettero attendere diverse ore prima che le unit\u00e0 francesi arrivassero per ricongiungersi a essi e mettere in sicurezza tutta l'area, e fu in questo frangente che i britannici soffrirono il grosso delle perdite: i commando si ritrovarono sotto un continuo fuoco d'artiglieria e di armi leggere il quale si crede caus\u00f2 l'esplosione di due cariche da demolizione piazzate lungo il molo, la cui detonazione apr\u00ec un buco di 9 metri nel cemento e uccise quasi tutti i commando e i loro prigionieri; l'esplosione appicc\u00f2 il fuoco alla \"K\u00f6ln\", e fece saltare le riserve di munizioni stivate a bordo.\nA due ore dallo sbarco, i commando francesi avevano raggiunto la cresta del Monte Tambone, una cima dell'Elba da cui si dominavano le spiagge dello sbarco liberando in tal modo i senegalesi dalla critica situazione e permettendo una pi\u00f9 rapida avanzata rispettivamente del 2e e 1er \"Groupes\" \"tactiques\" sino alla strada provinciale Marina di Campo-Lacona. Il generale Gall ritirava dalla zona ovest il grosso delle forze qui dislocate, trasferendole nella parte centrale dell'isola, a ridosso di Portoferraio, per tentare di fronteggiare la minaccia che si dimostrava sempre pi\u00f9 concreta nel settore centrale, aggravata dalla presenza di una formazione navale apparsa davanti al capoluogo dell\u2019isola come deterrente psicologico, ma bersagliata dal tiro delle batterie costiere di Monte Strega comandate dal S.T.V. Leoncini della Marina da Guerra Repubblicana.\nI primi reparti francesi entrarono a Portoferraio gi\u00e0 il 18 giugno, e l'isola fu messa in sicurezza entro il giorno seguente; i combattimenti sulle colline tra tedeschi e senegalesi si svolsero a distanza ravvicinata, e gli Alleati fecero largo uso di lanciafiamme per avere ragione dei nemici trincerati. Il 19 giugno il comandante tedesco, generale Franz Gall, ottenne il permesso dal comando supremo di evacuare quanto rimaneva delle sue truppe; entro il pomeriggio del 20 giugno, circa 400 tedeschi riuscirono quindi a lasciare l'isola e raggiungere la terraferma. La notte del 30 giugno 1944 due Mas tentarono di affondare le navi al porto della Darsena ma intervennero le P.T. US americane che colpirono il Mas 562 provocando perdite tra l'equipaggio mentre il Mas 531 riusc\u00ec a sfuggire alla manovra statunitense e a rientrare a Livorno. Il Mas 531 venne catturato assieme al capitano C. Biffignardi.\nConseguenze.\nVi sono diversi dubbi sull'utilit\u00e0 dell'Operazione Brassard: l'avanzata delle forze statunitensi della 5th Army oltre Grosseto aveva reso impossibile per i tedeschi tenere a lungo il controllo dell'isola d'Elba. Le forze tedesche che difendevano l'isola ammontavano a due battaglioni di fanteria, alcune truppe da difesa statica e diverse batterie d'artiglieria costiera per un totale di circa 60 cannoni di medio e grosso calibro; nei combattimenti per l'isola i tedeschi ebbero 500 morti e persero altri 1.995 uomini come prigionieri di guerra, mentre le perdite francesi ammontarono a 252 morti o dispersi e 635 feriti, con i britannici che lamentarono 38 morti e nove feriti. Il generale Jean de Lattre de Tassigny, che aveva guidato le operazioni di terra all'Elba, fu poi messo a capo della 1re Arm\u00e9e francese durante gli barchi nel sud della Francia.\nLe \u00abmarocchinate\u00bb perpetrate dopo lo sbarco.\nOltre alla memoria popolare, un rapporto dell'Arma dei Carabinieri a firma del comandante generale Taddeo Orlando, redatto a Roma il 21 settembre 1944, riporta: \u00abIl 17 giugno 1944, alle ore 2 circa, avevano inizio le operazioni militari per la liberazione dell'Elba, che, superata la difesa \u2013 in alcune zone accanita \u2013 dei reparti tedeschi e repubblicani, veniva completamente liberata il 19 successivo. Le operazioni furono compiute da una divisione di fanteria coloniale degaullista, su due brigate (17.400 uomini), appoggiata da oltre 10 batterie di medi e grossi calibri. Trattavasi di truppe di colore (senegalesi e marocchini) inquadrate da ufficiali francesi, molti dei quali c\u00f2rsi. Terminate le operazioni, queste truppe si abbandonavano, verso la popolazione dell'isola, ad ogni sorta di eccessi, violentando, rapinando, derubando, depredando paesi e case coloniche, razziando bestiame, vino, ed uccidendo coloro che tentavano opporsi ai loro arbitri. Dettero l'impressione alla popolazione atterrita di voler sfogare un profondo sentimento di vendetta e di odio. Gli ufficiali assistettero indifferenti a tanto scempio, soliti rispondere a coloro che ne invocavano l'intervento: \"\u00c8 la guerra...sono dei selvaggi...non c\u2019\u00e8 nulla da fare...questo \u00e8 nulla in confronto a ci\u00f2 che hanno fatto gli italiani in Corsica\". I pi\u00f9 accaniti si dimostrarono i c\u00f2rsi. Nella popolazione \u2013 che aveva atteso con ansia, durante lunghi mesi di persecuzione tedesca, il momento della liberazione \u2013 corse un'ondata di indignazione. Abbandonata, si ritir\u00f2, dalle case, sulle montagne e attese il ritorno alla normalit\u00e0, che si ebbe solo con le partenze di questi reparti, avvenuta 25 giorni dopo. Perch\u00e9 gli eccessi commessi e specie gli atti di libidine compiuti siano noti alle autorit\u00e0 centrali, l\u2019Arma locale ha compiuto al riguardo diligenti accertamenti che hanno dato il seguente risultato statistico: [...] Violenze commesse su donne, ragazze e bambini: n. 191 casi; oltre 30 tentate violenze su donne ed una su bambino; [...] in Capoliveri, ucciso il padre che tentava opporsi alla violenza su una figlia (egualmente violata dopo l'assassinio del genitore); in Portolongone, uccisi due uomini che cercavano di impedire violenze sulle loro spose; in Campo Elba, uccisi due uomini che tentavano opporsi alle violenze sulle loro donne, ed altro uomo che voleva impedire il saccheggio della propria casa; in Portoferraio ucciso il padre che tentava opporsi alla violenza sulla propria figlia; trucidati due uomini mentre, da un rifugio, cercavano raggiungere la propria abitazione per prendervi generi da mangiare; ucciso un giovane studente da un sottufficiale c\u00f2rso \"perch\u00e9 la di lui madre piangesse\"; sempre in Portoferraio \u2013 durante il coprifuoco \u2013 un soldato marocchino, infine, freddava, con due colpi di fucile, una ragazza del luogo ed un sottufficiale francese che si accompagnava con lei [...].\u00bb"}
{"id": "4725635", "revid": "599013", "url": "https://it.wikipedia.org/wiki?curid=4725635", "title": "Sami Panico", "text": "Biografia.\nDi origini etiopi, cresce a Pomezia ma si forma rugbisticamente a Torvaianica. In seguito entra nelle giovanili della prima di essere cooptato nell'Accademia FIR di Parma.\nEsordisce in Eccellenza nelle file della nella stagione 2012-13 e l'anno successivo passa al con cui vince due campionati consecutivi (2013-14 e 2014-15).\nNel 2016, con l'avvento del C.T. irlandese Conor O'Shea alla guida dell', Panico figura tra i giovani convocati, esordendo a Santa Fe contro l'.\nNel 2017 viene ingaggiato della franchigia delle di Parma per disputare il Pro14 2017-18 e l'European Challenge Cup.\nIl 29 settembre 2018 \u00e8 stato arrestato con l\u2019accusa di detenzione ai fini di spaccio di sostanze stupefacenti."}
{"id": "4725639", "revid": "425388", "url": "https://it.wikipedia.org/wiki?curid=4725639", "title": "Vera Nabokov", "text": ""}
{"id": "4725643", "revid": "1318658", "url": "https://it.wikipedia.org/wiki?curid=4725643", "title": "Maria Tudor (Hugo)", "text": "MariaTudor (\"Marie Tudor\") \u00e8 un dramma dello scrittore francese Victor Hugo, incentrato sulla figura di Maria I d'Inghilterra. L'opera fu scritta dal drammaturgo tra l'agosto e l'ottobre 1833 e fece il suo debutto sulle scene il 6 novembre dello stesso anno al Th\u00e9\u00e2tre de la Porte Saint-Martin di Parigi.\nTrama.\nLondra, 1553. Maria Tudor, figlia di Enrico VIII e prima regina cattolica d'Inghilterra dai tempi dell'Atto di Supremazia del 1534, si \u00e8 invaghita dell'avventuriero Fabiano Fabiani. La corte non vede di buon occhio la relazione tra la regina e il favorito e i cortigiani tramano contro di lui per causarne la rovina. A guidare la cospirazione ci pensa Simon Renard, l'ambasciatore di Carlo V di Spagna, che ha il compito di assicurare le nozze tra le regina inglese e il futuro Filippo II.\nFabiano intanto ha sedotto la bella Jane, una giovane orfana adottata da Gilbert, che ora intende sposarla. Fabiano scopre per\u00f2 che Jane \u00e8 l'erede di Lord Talbot che, prima di essere assassinato, aveva lasciato tutti i suoi possedimenti alla regina. Per evitare il matrimonio ed impedire che Maria perda i possedimenti di Lord Talbot, Fabiano rivela a Gilbert di essere l'amante di Jane e l'uomo decide di vendicarsi alleandosi a Simon Renard. Gilbert svela a Jane il segreto delle sue origini e pretende che la regina restituisca alla giovane gli averi di famiglia, in modo che possa avere una dote per sposarsi con Fabiani. La notizia del fidanzamento tra il favorito e Jane manda su tutte le furie Maria, che si sente ferita e tradita: la monarca fa imprigionare sia l'amato che Gilbert con l'accusa di lesa maest\u00e0.\nMa Maria ama ancora l'uomo che l'ha tradita e continua a posticipare l'esecuzione di Fabiani. La regina incontra Jane e le ordina di organizzare in segreto l'evasione di Fabiani, ma nel frattempo la ragazza si \u00e8 innamorata per davvero di Gilbert e fa liberare il padre adottivo invece che il favorito della monarca. La vigilia dell'esecuzione, in un ultimo disperato tentativo per salvare l'amato e placare la sete di sangue del popolo, Maria organizza uno scambio di persona e ordina l'esecuzione di Gilbert invece che quella di Fabiani. Renard, prevedendo la mossa, riesce a scambiare nuovamente i prigionieri. La mattina seguente Maria scopre con orrore che Fabiani \u00e8 stato giustiziato e si accorge che neanche il potere di una regina pu\u00f2 nulla contro il tributo di sangue richiesto dal popolo per il funzionamento dello Stato.\nOrigini.\nNell'aprile del 1833 Charles Jean Harel, direttore del Th\u00e9\u00e2tre de la Porte-Saint-Martin, interruppe le rappresentazioni della tragedia di Hugo \"Lucrezia Borgia\", nonostante il grande successo di pubblico che l'opera riscontrava. Hugo fu indispettito dalla cancellazione dalla programmazione del suo testo ed era riluttante ad affidare una sua nuova opera ad Harel. Tuttavia, esigenze contrattuali gli imponevano di scrivere un nuovo dramma per il Th\u00e9\u00e2tre de la Porte-Saint-Martin entro settembre. Hugo cominci\u00f2 a scrivere \"Maria Tudor\" l'8 agosto e il dramma ebbe la sua prima al teatro il 6 novembre. A differenza dell'opera precedente, \"Maria Tudor\" si rivel\u00f2 solo un modesto successo e l'opera fu accolta tiepidamente dal pubblico. Tra il novembre del 1833 e il marzo successivo, \"Maria Tudor\" fu messo in scena per quarantadue repliche e fu successivamente riproposto al teatro nel 1873, questa volta con un maggior successo.\nAdattamenti.\n\"Maria Tudor\" ha ricevuto due adattamenti operistici. Il primo fu \"The Armourer of Nantes\" (1863), con la partitura di Michael William Balfe su libretto di J. V. Bridgeman; il secondo, \"Maria Tudor\", fece il suo debutto nel 1879, musicato da Ant\u00f4nio Carlos Gomes su libretto di Emilio Praga.\nNel 1912 il regista Albert Capellani port\u00f2 il dramma di Hugo al cinema con il film muto \"Marie Tudor\", mentre nel 1966 Abel Gance ne ha diretto un omonimo adattamento televisivo.\nMarie Tudor fu anche d'ispirazione ad Oscar Wilde nella stesura de \"La duchessa di Padova\"."}
{"id": "4725644", "revid": "62182177", "url": "https://it.wikipedia.org/wiki?curid=4725644", "title": "Marie Tudor", "text": ""}
{"id": "4725646", "revid": "599013", "url": "https://it.wikipedia.org/wiki?curid=4725646", "title": "Suore missionarie cappuccine di San Francesco d'Assisi", "text": "Le Suore Missionarie Cappuccine di San Francesco d'Assisi (in portoghese \"Irm\u00e3s Mission\u00e1rias Capuchinhas de S\u00e3o Francisco de Assis do Brasil\") sono un istituto religioso femminile di diritto pontificio: i membri di questa congregazione pospongono al loro nome la sigla I.M.C.\nStoria.\nLa congregazione fu fondata il 18 dicembre 1904 a Santo Ant\u00f4nio do Prata da Clemente Recalcati, missionario cappuccino nel Par\u00e1, insieme con cinque religiose, che adottarono la regola del terz'ordine di San Francesco e le costituzioni delle cappuccine di Loano.\nL'istituto, aggregato all'ordine cappuccino dal 2 novembre 1908, ricevette il pontificio decreto di lode il 23 aprile 1951 e le sue costituzioni furono approvate definitivamente il 19 aprile 1958.\nAttivit\u00e0 e diffusione.\nLe suore si dedicano al lavoro nelle missioni, in particolare alla cura degli orfani, all'educazione dei giovani, all'assistenza ad anziani e ammalati e al servizio nei lebbrosari.\nOltre che in Brasile, sono presenti in Ecuador e Mozambico; la sede generalizia \u00e8 a Fortaleza.\nAlla fine del 2008 la congregazione contava 257 religiose in 55 case."}
{"id": "4725649", "revid": "62180824", "url": "https://it.wikipedia.org/wiki?curid=4725649", "title": "Suore Missionarie Cappuccine di San Francesco d'Assisi", "text": ""}
{"id": "4725654", "revid": "339392", "url": "https://it.wikipedia.org/wiki?curid=4725654", "title": "Associazione Sportiva Dilettantistica Lupa Frascati", "text": ""}
{"id": "4725655", "revid": "729019", "url": "https://it.wikipedia.org/wiki?curid=4725655", "title": "Seouldae-ipgu (metropolitana di Seul)", "text": "Seouldae-ipgu (\uc11c\uc6b8\ub300\uc785\uad6c\uc5ed - \uc11c\uc6b8\u5927\u5165\u53e3\u8b6f, \"Seouldae-ipgu-yeok\") \u00e8 una stazione della linea 2 della metropolitana di Seul e si trova nel quartiere di Gwanak-gu, a sud del fiume Han. In inglese la stazione \u00e8 chiamata Seoul National University Station, per la vicinanza all'Universit\u00e0 Nazionale di Seul, uno degli atenei pi\u00f9 prestigiosi della Corea del Sud.\nStruttura.\nLa linea passa in sotterranea e dispone di un marciapiede a isola con due binari con porte di banchina a protezione. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4725662", "revid": "1305772", "url": "https://it.wikipedia.org/wiki?curid=4725662", "title": "Nicola Benedetti", "text": ""}
{"id": "4725665", "revid": "729019", "url": "https://it.wikipedia.org/wiki?curid=4725665", "title": "Bongcheon (metropolitana di Seul)", "text": "Bongcheon (\ubd09\ucc9c\uc5ed - \u5949\u5929\u8b6f, \"Bongcheon-yeok\") \u00e8 una stazione della linea 2 della metropolitana di Seul e si trova nel quartiere di Gwanak-gu, a sud del fiume Han.\nStruttura.\nLa linea passa in sotterranea e dispone di un marciapiede a isola con due binari con porte di banchina a protezione. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4725667", "revid": "287204", "url": "https://it.wikipedia.org/wiki?curid=4725667", "title": "Jose Luis de Vilallonga", "text": ""}
{"id": "4725670", "revid": "729019", "url": "https://it.wikipedia.org/wiki?curid=4725670", "title": "Sillim (metropolitana di Seul)", "text": "Sillim (\uc2e0\ub9bc\uc5ed - \u65b0\u6797\u8b6f, \"Sillim-yeok\") \u00e8 una stazione della linea 2 della metropolitana di Seul e si trova nel quartiere di Gwanak-gu, a sud del fiume Han. La stazione si trova nei pressi di una grande area commerciale, con diversi negozi e ristoranti, e per questo ogni giorno \u00e8 frequentata da un gran numero di persone, rendendola la quinta stazione della metropolitana di Seul per traffico passeggeri.\nStruttura.\nLa linea passa in sotterranea e dispone di un marciapiede a isola con due binari con porte di banchina a protezione. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4725688", "revid": "62181377", "url": "https://it.wikipedia.org/wiki?curid=4725688", "title": "Aeroporto di Canton", "text": ""}
{"id": "4725691", "revid": "73843", "url": "https://it.wikipedia.org/wiki?curid=4725691", "title": "Dreams (Bob Brookmeyer)", "text": "Dreams \u00e8 un album di Bob Brookmeyer pubblicato nel 1988 dall'etichetta Dragon Records.\nBob Brookmeyer realizz\u00f2 quest'album per la radio svedese a Stoccolma con l'aiuto della \"The Stockholm Jazz Orchestra\", le registrazioni furono effettuate l'11 e 12 agosto 1988."}
{"id": "4725692", "revid": "1442080", "url": "https://it.wikipedia.org/wiki?curid=4725692", "title": "Coppa delle Coppe 1988-1989 (pallamano maschile)", "text": "La Coppa delle Coppe 1988-1989 \u00e8 stata la 14\u00aa edizione del torneo europeo di pallamano riservato alle squadre vincitrici delle coppe nazionali. \u00c8 stata organizzata dall'International Handball Federation, la federazione internazionale di pallamano. La competizione \u00e8 iniziata ad ottobre 1988 si \u00e8 conclusa il 13 maggio 1989.\nIl torneo \u00e8 stato vinto dalla compagine tedesca del TUSEM Essen per la 1\u00aa volta nella sua storia."}
{"id": "4725696", "revid": "123456431", "url": "https://it.wikipedia.org/wiki?curid=4725696", "title": "Lezioni di filosofia 1933-1934", "text": "Lezioni di filosofia (\"Le\u00e7ons de philosophie\") \u00e8 una raccolta di appunti basati sulle lezioni tenute dalla filosofa Simone Weil al \"Lyc\u00e9e de Jeunes Filles\" di Roanne nell'anno scolastico 1933-1934. Gli appunti furono raccolti da una sua meticolosa alunna, Anne Reynaud-Gu\u00e9rithault, e ripartiti in tre sezioni, aventi come argomento il ruolo svolto dal corpo nel pensiero, le implicazioni sociali dello spirito, e la morale nei suoi fondamenti. Tali lezioni possono considerarsi un preludio teoretico all'elaborazione di una \u00abfilosofia in atto\u00bb che diventer\u00e0 presto caratteristica della Weil nel suo percorso esistenziale, a partire dalla scelta, nell'inverno seguente (dicembre 1934), di sperimentare direttamente la condizione operaia.\nL'opera fu pubblicata per la prima volta dalla casa editrice Plon nel 1959, 16 anni dopo la morte della Weil, con una presentazione dell'allieva Anne Reynaud-Gu\u00e9rithault."}
{"id": "4725697", "revid": "729019", "url": "https://it.wikipedia.org/wiki?curid=4725697", "title": "Sindaebang (metropolitana di Seul)", "text": "Sin-Daebang (\uc2e0\ub300\ubc29\uc5ed - \u65b0\u5927\u65b9\u8b6f, \"Sindaebang-yeok\") \u00e8 una stazione della linea 2 della metropolitana di Seul e si trova nel quartiere di Dongjak-gu, a sud del fiume Han. La stazione si trova nei pressi di una grande area commerciale, con diversi negozi e ristoranti, e per questo ogni giorno \u00e8 frequentata da un gran numero di persone, rendendola la quinta stazione della metropolitana di Seul per traffico passeggeri.\nStruttura.\nLa stazione \u00e8 realizzata su viadotto, in quanto la linea riemerge in superficie provenendo dalla direzione di Gangnam, e sono presenti due marciapiedi laterali con porte di banchina a protezione. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4725701", "revid": "62181482", "url": "https://it.wikipedia.org/wiki?curid=4725701", "title": "Tous les matins du monde (film)", "text": ""}
{"id": "4725703", "revid": "767487", "url": "https://it.wikipedia.org/wiki?curid=4725703", "title": "Right Here (Rudimental)", "text": "Right Here \u00e8 un singolo del gruppo musicale britannico Rudimental, pubblicato il 18 agosto 2013 come sesto estratto dal primo album in studio \"Home\".\nIl brano ha visto la partecipazione della cantante Foxes.\nVideo musicale.\nIl videoclip, diretto da Josh Cole e girato in Thailandia, \u00e8 stato pubblicato il 5 luglio 2013.\nTracce.\nTesti e musiche di Piers Aggett, Amir Amor, Kesi Dryden, Louisa Rose Allen e Jonny Harris."}
{"id": "4725704", "revid": "62181506", "url": "https://it.wikipedia.org/wiki?curid=4725704", "title": "Pasqual Quignard", "text": ""}
{"id": "4725707", "revid": "62181559", "url": "https://it.wikipedia.org/wiki?curid=4725707", "title": "Aeroporto di Colombo", "text": ""}
{"id": "4725710", "revid": "481666", "url": "https://it.wikipedia.org/wiki?curid=4725710", "title": "Harry Harvey (regista)", "text": "Medaglia d'onore per la sua condotta durante l'insurrezione nelle Filippine, Harvey mor\u00ec di cancro alla gola all'Ospedale per i Veterani di Los Angeles il 5 aprile 1929.\nNon va confuso con Harry Harvey (1901-1985), attore cinematografico e televisivo."}
{"id": "4725713", "revid": "62181643", "url": "https://it.wikipedia.org/wiki?curid=4725713", "title": "Aeroporto di Mogadiscio", "text": ""}
{"id": "4725715", "revid": "1305772", "url": "https://it.wikipedia.org/wiki?curid=4725715", "title": "Mass Effect Galaxy", "text": "Mass Effect Galaxy \u00e8 un videogioco sparatutto sviluppato dalla BioWare esclusivamente per dispositivi iOS, spin-off della serie di videogiochi \"Mass Effect\", pubblicato il 22 giugno 2009.\nTrama.\nLa storia del gioco \u00e8 ambientata prima degli eventi di \"Mass Effect 2\", e narra gli avvenimenti che hanno portato Jacob Taylor a conoscere Miranda Lawson e ad unirsi all'associazione paramilitare umana Cerberus."}
{"id": "4725717", "revid": "1305772", "url": "https://it.wikipedia.org/wiki?curid=4725717", "title": "Palazzo Caldogno", "text": "Gli edifici di Vicenza storicamente legati alla famiglia Caldogno sono:\nNella provincia di Vicenza:"}
{"id": "4725720", "revid": "84184", "url": "https://it.wikipedia.org/wiki?curid=4725720", "title": "Jean-Fran\u00e7ois Lepage", "text": "Dopo la sua prima mostra dedicata all'attrice Isabelle Adjani nel 1983, il fotografo Jean-Fran\u00e7ois Lepage ha messo la sua firma sulle pi\u00f9 importanti riviste di moda, collaborato per rinomate maison di couture e ritratto le pi\u00f9 grandi top-model.\nIl suo linguaggio ha segnato un grande cambiamento nella fotografia di moda. Lontano dall'omologazione glamour, la sua fotografia racconta di paesaggi surreali e personaggi enigmatici, riflessivi e solitari. Pi\u00f9 prossimi alle arti plastiche, i suoi lavori rigorosamente in analogico fondono infatti disegno, pittura e collage.\nIl lavoro di Lepage \u00e8 stato pubblicato in molte riviste internazionali come Another magazine, All magazine, Bmm, Common &amp; Sense, Double, Exit magazine, Grey, GQ, Harper's Bazaar, Amica (periodico), Mixte, Num\u00e9ro, Nylon, Purple (magazine), Self Service, Sleek, Stiletto, TAR magazine, Twill, \"Vogue\" (Francia, Inghilterra, Italia, Portogallo, Russia) and Wall Paper."}
{"id": "4725721", "revid": "62181785", "url": "https://it.wikipedia.org/wiki?curid=4725721", "title": "Aeroporto della Basilicata", "text": ""}
{"id": "4725723", "revid": "30610", "url": "https://it.wikipedia.org/wiki?curid=4725723", "title": "Palazzi Caldogno", "text": ""}
{"id": "4725725", "revid": "400694", "url": "https://it.wikipedia.org/wiki?curid=4725725", "title": "Piercing del capezzolo", "text": "Il piercing del capezzolo (, ; anche detto \"nipple ring\", \"anello al capezzolo\"; a fine ottocento conosciuto in inglese anche con il nome di \"bosom ring\", \"anello da seno\"; nella stessa epoca , , e, negli anni settanta del Novecento, anche con il nome di \"perc\u00e9e de sein\", \"bucatura dei seni\"; o, anticamente, \"Busenringen\", \"anelli al seno\") \u00e8 un tipo di piercing comunemente praticato forando il capezzolo da parte a parte trasversalmente alla sua base e inserendovi un anello o una barretta. Pu\u00f2 essere praticato da ogni angolazione, ma pi\u00f9 comunemente viene forato orizzontalmente, pi\u00f9 raramente verticalmente o diagonalmente.\nRaramente presente nelle societ\u00e0 tribali e nell'antichit\u00e0, poich\u00e9 interventi al seno femminile ne potevano compromettere la funzione di allattamento, il piercing del capezzolo ha goduto di una certa diffusione a partire dalla seconda met\u00e0 del XX secolo in poi grazie soprattutto al lavoro svolto da Doug Malloy (Richard Simonton), Mr. Sebastian (Alan Oversby), Fakir Musafar (Roland Loomis) e Jim Ward, nella definizione delle tipologie di piercing, delle metodologie di intervento e dei materiali per tali pratiche. Negli ultimi decenni ha goduto anche di una certa diffusione nel \"mainstream\" grazie alle celebrit\u00e0 soprattutto nel campo della musica, della moda o dello spettacolo, che ne hanno esibito uno o confessato di averne.\nVari testi riferiscono dell'uso del piercing al capezzolo nella storia, ma una parte di queste fonti sono considerate controverse se non inattendibili. Dati certi si avrebbero su civilt\u00e0 di nativi americani (Maya e Karankawa) e sulla tarda societ\u00e0 vittoriana di fine Ottocento, quando sarebbe divenuto di moda presso le classi agiate con il nome di \"bosom rings\", nel Regno Unito, e di \"anneaux des seins\", in Francia.\nStoria.\nFonti.\nSul piercing del capezzolo sono state costruite leggende metropolitane, diffuse soprattutto per responsabilit\u00e0 di Richard Simonton (noto anche come Doug Malloy), autore di una suggestiva e non scientifica \"storia del piercing\" (\"Body &amp; Genital Piercing in Brief\", inizialmente diffuso tra gli anni sessanta e settanta come pamphlet dalla Gauntlet) che, dopo la sua pubblicazione su \"ReSearch 12: Modern Primitives\" nel 1989, \u00e8 divenuta col tempo fonte per varie altre pubblicazioni. Molte (se non tutte) delle presunte notizie storiche presenti nel testo sono tuttavia frutto di fantasia e si sono dimostrate infondate.\nEsiste una discreta letteratura sul piercing del capezzolo femminile, ma una parte delle informazioni sono ritenute controverse e talvolta giudicate inattendibili. Al di l\u00e0 della leggenda screditata, che afferma essere in uso il piercing ai capezzoli tra i centurioni romani al seguito di Cesare, la letteratura relativa a tale pratica negli uomini \u00e8 invece molto pi\u00f9 povera rispetto a quella che riguarda la pratica di tale piercing tra le donne.\nLe societ\u00e0 tribali.\nSecondo Desmond Morris, nelle societ\u00e0 tribali le modificazioni corporee al seno e il piercing del capezzolo sono abbastanza rari, ma non del tutto sconosciuti, perch\u00e9 interferiscono con l'allattamento al seno. E perci\u00f2, laddove diffusa presso tali popoli, sia praticata pi\u00f9 dai maschi che non dalle femmine.\nAlphonso Lingis, nel suo \"Excesses: Eros and Culture\", sostiene che presso i maya fossero in uso numerose forme di modificazione corporea, oltre al ben noto allungamento del cranio, utilizzassero, sia per scopo rituale che ornamentale, perforare lobi, narici e labbro inferiore, cos\u00ec da inserirvi spine, denti di animale, perle, catene, anelli. Praticavano la clitoridectomia sulle ragazze e la circoncisione sui ragazzi. Praticavano la scarificazione e adornavano il pene inserendovi pietre colorate e anelli nel glande. Assieme a una moltitudine di altre pratiche, erano soliti inoltre perforare i capezzoli inserendovi degli anelli.\nGli uomini Karankawa, una popolazione di nativi americani estinta che abitava il golfo del Messico, in Texas, usavano dipingersi il corpo, tatuarsi e perforare il labbro inferiore e i capezzoli con piccoli pezzi di canna. La testimonianza proviene da coloni spagnoli insediatisi negli stessi territori in cui vivevano i Karankawa, che risiedevano nelle vicinanze dell'Isola del Padre, dove Padre Jose Nicholas Balli costru\u00ec una missione proprio con il proposito di convertire questi nativi americani al cristianesimo. Oltre a sottoporsi a queste pratiche di piercing, viene riportato inoltre che i Karankawa si cospargessero il corpo di fango e grasso animale e che praticassero il cannibalismo su nemici morti, cos\u00ec come su prigionieri vivi. Questa popolazione venne in seguito forzatamente spostata nel Texas dell'ovest, dove furono probabilmente sterminati.\nUn controverso articolo pubblicato dalla rivista \"World Medicine\" nel novembre del 1978 a firma Tim Healey, \"Those Little Perforations\", afferma che il piercing al capezzolo sarebbe stato in uso anche nell'Africa sahariana, presso le donne delle trib\u00f9 berbere cabile (abitanti nella regione algerina della Cabilia). C'\u00e8 chi sostiene che tale pratica non solo non abbia alcun riscontro documentale, ma risulti alquanto improbabile, visto il tipo di materiali di cui dispongono tali trib\u00f9 che renderebbe assai difficoltosa la guarigione di un simile tipo di piercing. Tuttavia Irvin Bloch, nel suo libro \"Sexual Life in England. Past and Present\" (1938), afferma anch'egli che la moda della foratura del capezzolo sarebbe stata comune tra le donne di Tunisi e dell'arcipelago greco. Neumann, nel suo \"John Bull beim Erziehen\" (1901), riporta inoltre di un libro del 1857 in cui si fa riferimento alle donne e alle ragazze egiziane, greche e creole che avrebbero indossato gioielli ai capezzoli, facendo notare che per\u00f2 questi non sarebbero stati passati all'interno di fori praticati con degli aghi, ma che gli anelli sarebbero solamente stati stretti ai capezzoli in giovane et\u00e0, in modo che gli stessi, crescendo, li avrebbero inglobati permanentemente crescendovi attorno. Questa forma di \"anelli ai capezzoli\" stretti attorno ai capezzoli, senza che venga praticato un piercing vero e proprio, viene riportata anche dal citato Bloch nel suo precedente \"Beitr\u00e4ge zur Aetiologie der Psychopathia sexualis\" del 1903, che suggerisce che gli anelli dovevano essere di legno leggero e sottile, e da Friedrich Salomo Krauss nel suo \"Die anmut des frauenleibes mit Abbildungen nach original Photographien\" del 1904, il che renderebbe maggiormente plausibile la pratica, che non avrebbe danneggiato cos\u00ec i dotti lattofori n\u00e9 fatto correre il rischio di problematiche dovute all'apertura di ferite nel tessuto epidermico, quali infezioni, rigetto o allergie, pur rappresentando una forma di adornamento che potrebbe appunto assumere ugualmente il nome di \"nipple rings\" nelle fonti citate. Anche i Dr. Rustam J. Mehta, nel suo \"Scientific Curiosities Of Sex Life\" del 1912, aggiunge che un tempo molte signore avrebbero indossato catenelle agganciate da un capezzolo all'altro al posto degli anelli, riferendo anch'egli che l'uso di indossare anelli ai capezzoli (ma facendo riferimento alla pratica di forarli), sebbene non pi\u00f9 diffuso in Europa, continui a essere in uso presso le donne tunisine e dell'arcipelago greco. Va tuttavia detto che a tutt'oggi non sussiste conferma di queste storie, n\u00e9 alcuna evidenza fotografica: nessuna delle numerosissime immagini di nudo scattate da fotografi europei tra fine Ottocento e inizio Novecento nell'Africa del Nord, che ritraggono ragazze marocchine, tunisine, cabile, beduine e di altre etnie dell'area, riporta conferma che questa pratica fosse in uso almeno in quegli anni.\nAntichit\u00e0.\nUna delle pi\u00f9 celebri storie inventate da Simonton in merito al piercing al capezzolo \u00e8 quella, a detta del ricercatore statunitense, della pratica invalsa presso i centurioni della Roma antica di et\u00e0 imperiale, se non addirittura presso lo stesso Giulio Cesare, di forarsi i capezzoli inserendo un anello al fine di assicurarvi la tunica, come segno di virilit\u00e0 e coraggio. Nonostante nell'antica Roma fossero in uso dei piercing genitali, quali ad esempio quello del prepuzio, che veniva frequentemente operato dagli attori per rendersi maggiormente attraenti, o la cosiddetta \"infibulazione\" delle schiave, consistente nel praticare un piercing alle grandi o alle piccole labbra in prossimit\u00e0 dell'ingresso della vagina, inserendovi un anello, con lo scopo di preservarne la castit\u00e0 (pratica, secondo le fonti, invalsa comunque anche presso i greci e le culture indo-persiane), non vi \u00e8 alcuna evidenza storica che l'affermazione di Simonton riguardo al piercing al capezzolo tra i centurioni romani abbia un qualche fondamento di verit\u00e0 (n\u00e9 vi \u00e8 alcuna prova che il piercing del capezzolo fosse in uso nella civilt\u00e0 greco-romana) e si tratta di fatto di una fantasia che Simonton trasse vedendo alcune sculture di epoca barocca che indossavano corazze romane, sulle quali erano applicati degli anelli su cui veniva effettivamente fissata la tunica.\nIvan Bloch, nel suo libro \"Sexual Life in England. Past and Present\", rifacendosi a una fonte antecedente, E. Neumann \"John Bull beim Erziehen\" (1901), afferma che la pratica della foratura dei capezzoli fosse in uso anche presso gli antichi egizi e che venga menzionata in \"vecchi romanzi italiani\". Rustam J. Mehta, nel suo \"Scientific Curiosities Of Sex Life\" del 1912 aggiunge, citando Bloch, che questo tipo di pratica era menzionata anche in vecchi libri spagnoli. Per quanto riguarda l'Antico Egitto, Victoria Sherrow nel suo \"For Appearance' Sake. The Historical Encyclopedia of Good Looks, Beauty, and Grooming\" del 2001 unitamente a Desmond Morris nel suo \"The Naked Woman. A study of the female body\" del 2004, conferma che la pratica di esporre il seno nudo, invalsa per un certo periodo nella civilt\u00e0 egizia, portava a decorarlo in varie maniere, ma non fa riferimento alla perforazione dei capezzoli, bens\u00ec riferisce che la regina Nefertari, cos\u00ec come altre donne aristocratiche egiziane, usava decorare i propri capezzoli dipingendoli con della vernice dorata.\nAlcune fonti secondarie affermano che la regina Cleopatra avrebbe avuto il capezzolo sinistro introflesso e che per guarire da questa malformazione sarebbe ricorsa a una forma di piercing, forando il capezzolo e inserendovi uno o pi\u00f9 sassolini. Ivan Bloch nel suo \"Beitr\u00e4ge zur Aetiologie der Psychopathia sexualis\" del 1903 riferisce anch'egli del piercing ai capezzoli della regina Cleopatra, asserendo che avrebbe invece indossato anelli al seno. Tuttavia nessuna di queste fonti cita la fonte primaria da cui proverrebbe l'informazione. Ugualmente priva di alcun supporto documentale \u00e8 la leggenda che afferma che la pratica sarebbe stata in uso presso le donne della Roma antica al fine di ingrandire e abbellire il seno. Mentre \u00e8 confermato da fonti storiche che tra le donne romane fosse in uso abbellire i capezzoli tingendoli con del rossetto. \u00c8 il caso per esempio dell'imperatrice Messalina, che per tale motivo divenne oggetto delle satire di Giovenale.\nLa rivista \"Gnostica News\", in un numero del 1978, sostiene che la pratica del piercing al capezzolo sarebbe inoltre stata in uso presso le culture \"tantriche\" storiche dell'India e del Tibet, unitamente ad altre pratiche di decorazione del corpo.\nMedioevo.\nHans Peter Duerr, nel suo libro \"Dreamtime\", racconta come nel XIV secolo, presso la corte della regina Isabella di Baviera, sarebbe divenuta in uso la moda femminile della \"grande scollatura\": le scollature degli abiti si sarebbero abbassate tanto da scoprire l'ombelico. I seni cos\u00ec esposti, sarebbero stati talvolta decorati, i capezzoli sarebbero stati colorati con del rossetto, ornati con anelli tempestati di diamanti o piccoli cappucci, e talvolta forati passandovi attraverso delle catenelle d'oro.\nBloch ne segnala inoltre l'uso come strumento di tortura nella Spagna medievale per opera dell'inquisizione che l'avrebbe praticata su ragazze e donne eretiche, forando loro i capezzoli, se non l'intera mammella, con spilloni o chiodi arroventati, inserendo poi nel foro degli anelli di ferro. Gli anelli nei capezzoli sarebbero serviti per immobilizzare le prigioniere nude a dei pali dove sarebbero poi state fustigate con delle canne o dei bastoni. Tale uso quale strumento di tortura sarebbe inoltre attestato anche presso i turchi, che l'avrebbero messo in pratica su giovani ragazze armene. Bloch stesso suggerisce tuttavia l'idea che queste testimonianze sembrino essere pi\u00f9 delle fantasie erotiche, non fornendo fonte documentale a comprovarne la reale pratica.\nLa \"gran scollatura\" in et\u00e0 Barocca.\nIl citato, controverso, articolo \"Those Little Perforations\", apparso sul giornale medico \"World Medicine\" nel 1978, attesterebbe l'uso della perforazione del capezzolo femminile anche nel XVII secolo presso le corti del re Luigi XIV di Francia e del re Carlo II d'Inghilterra. Cos\u00ec come accaduto tre secoli prima alla corte della regina Isabella di Baviera, anche nella Francia del periodo barocco sarebbe infatti divenuta di moda una scollatura tanto ampia da esporre i capezzoli. La Chiesa avrebbe condonato questa moda solamente perch\u00e9 le signore, inserendo degli anelli d'oro nei loro capezzoli, facevano in modo che il seno non fosse completamente nudo. La moda, una volta attraversata la Manica, avrebbe trovato emuli tra le nobili inglesi che si sarebbero spinte a forarsi a loro volta i capezzoli inserendovi degli anelli d'oro come ornamento.\nIvan Bloch, rifacendosi a Isaac Disraeli, conferma infatti la moda della grande scollatura, che si sarebbe spinta a esporre i seni delle gran dame, presso la corte inglese di Carlo II, coeva a quella del Re Sole, ma non fa alcun cenno alla pratica della perforazione dei capezzoli. La moda scandalizz\u00f2 benpensanti e puritani e fu oggetto di una severa condanna morale da parte di costoro, tanto che vennero pubblicati dei libelli atti a bacchettare questa e altre abitudini considerate \"sconvenienti\".\nLa storia \u00e8 comunque alla base del romanzo \"L'amuleto d'ambra\" (\"Dragonfly in Amber\"), della scrittrice statunitense Diana Gabaldon, che fa indossare a Madame Nesle de la Tourelle, amante di Luigi XV di Francia, dei gioielli a forma di cigno nei suoi capezzoli forati. La scena \u00e8 stata ripresa anche nella serie televisiva \"Outlander\", tratta dalla serie di romanzi omonimi di cui fa parte anche \"L'amuleto d'ambra\" e in cui Madame Nesle de la Tourelle \u00e8 interpretata dall'attrice Kimberly Smart.\nLa moda vittoriana dei \"bosom rings\".\nNumerose testimonianze riportano che tra le signore britanniche (ma anche tra alcuni uomini) di tarda epoca vittoriana, cio\u00e8 attorno tra gli anni ottanta e novanta del XIX secolo, fossero divenuti di moda i cosiddetti \"bosom rings\" (\"anelli da seno\"). La pratica di perforazione dei capezzoli con applicazione di anelli d'oro o di spille ingioiellate, talvolta uniti da catenelle, avrebbe avuto lo scopo di aumentare la forma degli stessi, come rimedio contro il capezzolo introflesso, ma anche per pura stimolazione erotica. Pare la pratica avesse avuto origine a Parigi con il nome di \"anneaux de sein\" (\"anelli da seno\") e da l\u00ec avrebbe poi attraversato la Manica per prendere piede nella capitale britannica. A Londra la foratura dei capezzoli veniva effettuata da alcuni gioiellieri specializzati e alcune fonti riportano che un gioielliere di Bond Street affermava di aver forato i capezzoli di oltre 40 signore e giovani ragazze londinesi. Altre fonti si spingono ad affermare che tra le signore vittoriane ad avere i capezzoli forati, oltre a una non meglio identificata celebre attrice del Gaiety Theatre e a una famosa cantante, che avrebbe collegato gli anelli ai propri capezzoli l'uno all'altro con una corta catenella, ci fosse anche Lady Randolph Churchill, la madre del primo ministro britannico Winston Churchill, che era comunque per certo anche tatuata. Valerie Steele, nel suo \"Fashion and eroticism. Ideals of feminine beauty from the Victorian era to the Jazz Age\" del 1985, riporta inoltre una testimonianza, tratta da un numero della rivista \"Society\" del 1899, in cui si afferma che a ad avere i capezzoli forati, indossandovi degli \"anelli da seno\" (\"breast rings\") vi fossero anche tre nobili ragazze francesi, figlie di un marchese.\nA tale moda fanno riferimento Iwan Bloch nel suo \"Beitr\u00e4ge zur Aetiologie der Psychopathia Sexualis\" del 1903 e nel suo \"Sexual Life in England. Past and Present\" del 1938 (la cui edizione originale in tedesco \u00e8 del 1907); Friedrich Salomo Krauss nel suo \"Die anmut des frauenleibes mit Abbildungen nach original Photographien\" del 1904; Rustam J. Mehta in \"Scientific Curiosities Of Sex Life\" del 1912; Stephen Kern in \"Anatomy and Destiny\" del 1975; Bruce Felton e Mark Fowler in \"Felton &amp; Fowler's More best, worst, and most unusual\" del 1976; Hans Peter Duerr nel suo \"Dreamtime\" del 1987 e molti altri. Oltre questi, a trattare della moda ottocentesca dei \"bosom rings\", vi sono numerosi periodici di fine Ottocento quali \"The English Mechanic and World of Science\", \"Family Doctor\", \"Society\" e \"The Illustrated Boston News\", attualmente almeno in parte reperibili e che confermano uno scambio di lettere e testimonianze su questo argomento che attesterebbero con una certa sicurezza l'esistenza della moda degli anelli ai capezzoli tra le giovani donne dell'alta societ\u00e0 britannica, francese e statunitense, oltre che tra alcuni uomini. Il citato saggio di Valerie Steele, inoltre, conferma anch'esso la pratica della foratura dei capezzoli presso le donne dell'et\u00e0 vittoriana, associandola ad altre pratiche quali l'uso del corsetto e la fustigazione, facendoli rientrare cos\u00ec in un contesto sadomasochista, e aggiungendo che tale pratica era invalsa tanto presso le donne quanto presso gli uomini, in un contesto di travestitismo masochista, citando direttamente anche altre testimonianze presenti nelle riviste dell'epoca, non menzionate dagli altri autori.\nGrazie alle indagini svolte sulla stampa ottocentesca, \u00e8 possibile risalire all'origine di questa storia in una lettera apparsa nell'aprile del 1888 sul periodico inglese \"The English Mechanic and the World of Science\" a firma di Jules Orme, un uomo di origine polacca che descrisse di essersi sottoposto al piercing ai capezzoli durante l'adolescenza, assieme ad alcuni suoi compagni di classe quando frequentava le superiori, menzionando inoltre il fatto di aver visto in precedenza una donna polacca che li indossava. A questa lettera seguirono risposte e controrisposte per circa un anno, fino al maggio del 1889. Ma ulteriori testimonianze e lettere continuarono a comparire fino alla fine del secolo anche su alcune altre riviste. Le lettere riportano testimonianze di esperienze di come tale pratica fosse invalsa nelle societ\u00e0 britannica e francese di fine secolo, tanto presso le donne quanto presso gli uomini. La maggior parte delle risposte era di carattere scandalizzato o indignato e contrario a tale tipo di pratica, considerandola innaturale e \"selvaggia\". Accanto a esse vi erano risposte di alcuni medici britannici che si spingevano a raccomandare tale pratica alle proprie pazienti, al fine di aumentare le dimensioni dei capezzoli e facilitare cos\u00ec l'allattamento. Mentre altri, al contrario, vi si opponevano, considerandola dannosa per l'allattamento al seno e possibile causa di cancro. Non si fa invece mai menzione di problemi di infezione o di allergie ai materiali utilizzati durante la guarigione dei fori. \nTra le altre testimonianze che emergono da queste riviste di fine Ottocento, vi \u00e8 la prima risposta alla lettera di Jules Orme, proveniente da una ragazza britannica di nome Constance, che affermava di aver ricevuto la richiesta da parte di suo cugino Jack (che era anche il suo fidanzato e i due si sarebbero sposati l'estate successiva) di farsi forare i capezzoli a sua volta, dato che lui li aveva gi\u00e0 e glieli aveva mostrati. Un'altra testimonianza proviene da una ragazza di vent'anni di nome Fanny, che, in risposta a chi sostiene che il piercing ai capezzoli interferirebbe con l'allattamento al seno, riferisce di essere una madre di famiglia e di aver allattato tutti i suoi figli da sola senza alcuna difficolt\u00e0. Fanny afferma inoltre di essersi fatta forare i capezzoli da un esperto quando aveva quindici anni, su richiesta di un suo amico intimo (che data l'epoca poteva essere al contempo un cugino e un fidanzato), e di indossarvi ininterrottamente degli anelli da allora senza aver mai avuto alcun problema. Tra le altre testimonianze vi \u00e8 inoltre chi fa riferimento a delle insegnanti di scuola di perfezionamento che avrebbero forato personalmente i capezzoli delle loro allieve o che le avrebbero accompagnate a farsi forare presso degli studi specializzati in questa operazione.\nUn'ulteriore testimonianza presente in questi periodici di fine Ottocento, racconta nei dettagli tanto l'operazione, quanto gli strumenti utilizzati in uno studio parigino. La testimonianza proviene da una giovane donna britannica di nome Costance, recatasi a Parigi per visitare l'Esposizione Universale del 1889 assieme alla sorella minore Millie. Costance racconta nei dettagli come sia lei che la sorella si siano fatte forare i capezzoli da una certa Madame Beaumont, che praticava questa operazione a Parigi, nel proprio appartamento nelle vicinanze di Rue de Rivoli, dove soddisfava i piccoli bisogni delle signore parigine, quali tingere i capelli, mettere lo smalto alle unghie, forare le loro orecchie e talvolta i loro capezzoli. La Beaumont aveva un vasto assortimento di anelli d'oro realizzati appositamente per essere indossati nei capezzoli e sia lei che la figlia avevano i capezzoli forati e indossavano questo tipo di gioielli. La Beaumont si era inoltre fatta costruire un'apposita pinzetta (non molto dissimile da quelle utilizzate dai \"piercer\" odierni) dotata di due tubicini alle estremit\u00e0 e di una vite per bloccare lo strumento attorno al capezzolo, in modo tale da praticare il foro correttamente senza che il \"punteruolo\" utilizzato per bucare il capezzolo deviasse dal suo percorso durante l'operazione. Una volta infilato l'ago nel capezzolo la pinzetta veniva rimossa, l'anello veniva quindi appoggiato alla base dell'ago e fatto passare nel foro cos\u00ec da completare l'operazione, disinfettando con dell'acqua canforata, che la Beaumont consigliava di utilizzare fino a guarigione avvenuta. La Beaumont afferm\u00f2 che Costance e la sorella Millie erano le prime signorine britanniche cui aveva forato i capezzoli, ma di aver compiuto questa operazione su diverse signore statunitensi e su molte donne francesi e da altre parti d'Europa.\nIrvin Bloch, nel suo citato \"Sexual Life in England. Past and Present\", riporta un estratto da un numero del periodico britannico \"Society\" del 1899, in cui appare una lettera di una modista di Oxford Street che testimonia di essersi sottoposta a tale pratica, elogiandone i vantaggi una volta guariti i fori. La ragazza, che si dimostrava inizialmente titubante e scettica, scoraggiata dal dolore che l'operazione avrebbe comportato, alla fine si \u00e8 convinta vedendo che gli anelli ai capezzoli, indossati da sue clienti e colleghe, donavano un aspetto al seno maggiormente gradevole. Dopo essersi sottoposta all'operazione della foratura dei capezzoli e una volta guariti i piercing (non indicando che cosa abbia indossato nei fori fino a guarigione completata), ha deciso di indossare degli anelli d'oro, confessando di non trovarli affatto scomodi o dolorosi, ma che, anzi, il movimento degli anelli stessi le avrebbe provocato un piacevole \"solletico\", cosa questa confermatale da sue colleghe che indossavano anche loro anelli ai capezzoli.\nNel testo di Neumann vi sono ulteriori riferimenti che riportano come la moda avesse preso piede, oltre che a Parigi e Londra, anche presso giovani donne della costa orientale degli Stati Uniti, che si sarebbero recate fino a Parigi per farsi forare i capezzoli da gioiellieri specializzati, nonostante a New York vi fosse una \"clinica per massaggi\" il cui personale femminile praticasse questa operazione. Neumann riporta inoltre numerose lettere apparse nelle riviste \"Family Doctor\", \"Society\" e \"The Illustrated Boston News\", citando alla fine anche alcuni indirizzi di gioiellerie parigine e londinesi che praticavano la perforazione dei capezzoli e vendevano gioielli dai utilizzare in questi piercing, menzionandone alcuni situati a Parigi in Rue de la Paix, Palais Royal, Rue Leopold, Rue St. Honor\u00e9, e a Londra a Bond Street e nel Westend. \nTra i testi provenienti dalle riviste citate di fine ottocento, vi \u00e8 comunque anche chi sostiene che quella dei capezzoli forati non fosse una moda dell'ultimo deccennio dell'Ottocento, ma che fosse in voga gi\u00e0 da qualche lustro. Uno scrittore afferma che una duchessa sua conoscente, recentemente deceduta, indossava gli anelli ai capezzoli da almeno venticinque anni.\nXX secolo e moderno revival.\nPrima met\u00e0 del secolo.\nLa pratica di forare i capezzoli sarebbe attestata tra i marinai britannici e statunitensi del XX secolo quale rito di passaggio al doppiare una determinata linea (dell'equatore, dei tropici o la linea internazionale del cambio di data) e varie immagini di marinai tatuati lo confermerebbero. Steven Zeeland, nel suo \"Sailors and sexual identity. Crossing the line between \"straight\" and \"gay\" in the U.S. Navy\" del 1995, riferisce di una pratica similare, in voga sempre tra i marinai statunitensi in tempi pi\u00f9 recenti, nell'intervista a un marinaio di nome Ray nel capitolo intitolato \"The Navy Corpsman Nipple Piercing Ritual\" (\"La tradizione del rituale del piercing al capezzolo tra gli infermieri della marina\"). Nel testo viene riferito di una tradizione in voga tra i marinai dell'infermeria di stanza a Okinawa, presso 3\u00b0 Battaglione Medico di Camp Hansen, che consiste nel praticare il piercing al capezzolo come segno di appartenenza al corpo di stanza in quella precisa localit\u00e0. Il rituale non ha alcuna connotazione di preferenza sessuale, viene praticato indistintamente tanto da marinai gay quanto da quelli etero, e viene svolto tra commilitoni, perforandosi i capezzoli a vicenda.\nLa pratica del piercing ai capezzoli era inoltre parzialmente diffusa anche durante la prima met\u00e0 del XX secolo, prima dell'avvento del moderno piercing, tra dagli artisti delle fiere, i cosiddetti \"sideshow\", dove fachiri, uomini e donne tatuati talvolta si spingevano a praticare anche piercing \"intimi\". Una testimonianza in tal senso ci proviene anche dal sito \"BME - Body Modification Ezine\", in cui un lettore testimonia di aver incontrato da bambino una donna a una di queste fiere, che stava allattando all'interno di una tenda e indossava numerosi piercing, compresi due anelli d'oro ai capezzoli. Tra gli artisti da \"sideshow\" pi\u00f9 celebri vi \u00e8 Rasmus Nielsen, il cui spettacolo consisteva nel sollevare una incudine appesa ai suoi piercing ai capezzoli. Diverse fotografie di donne tatuate, alcune appartenenti proprio al mondo dei \"side show\", provenienti dalla Kobel Collection dimostrano anch'esse come la pratica non fosse del tutto sconosciuta durante la prima met\u00e0 del Novecento. \nEthel Granger, riconosciuta nel Guinness dei primati come la donna con la vita pi\u00f9 stretta, dato che, attraverso utilizzo del corsetto aveva raggiunto un giro vita di soli 13\" (33cm), record tutt'ora imbattuto, durante gli anni trenta, su suggerimento del marito, si era da questi fatta forare lobi, setto e narici.successivamente gli aveva permesso di forarle anche i capezzoli, allargando successivamente i fori con l'inserimento di anelli di maggiore spessore. Successivamente gli aveva permesso di forarle anche i capezzoli, allargando in seguito i fori con l'inserimento di anelli di maggiore spessore. Nei capezzoli aveva infatti inserito inizialmente degli anelli di 0,25\" (circa mezzo centimetro) di spessore, allargando poi i fori fino a permetterle di inserire degli anelli da 2,5\" (circa 6cm) di diametro e 0,3\" (circa 0,7cm) di spessore, che indossava costantemente.\nCharlotte Hoyer, una mangiatrice di spade tedesca degli anni quaranta/cinquanta, aveva svariati piercing, oltre alla lingua, aveva forati entrambi i capezzoli, le piccole e grandi labbra della vulva. Kathy, una celebre spogliarellista britannica degli anni sessanta, aveva entrambi i capezzoli forati ornati con vistosi \"pendent\" Elizabeth Weinzirl, celebre donna tatuata, aveva avuto i capezzoli forati durante gli anni sessanta, anch'essa, cos\u00ec come accaduto a Ethel Granger.\nAnni sessanta e settanta.\nTra gli anni sessanta e settanta, la pratica del piercing al capezzolo comincia a diffondersi tra le sottoculture BDSM e gay leather, grazie soprattutto al lavoro svolto da Doug Malloy (Richard Simonton), Mr. Sebastian (Alan Oversby), Fakir Musafar (Roland Loomis) e Jim Ward. Si deve a loro l'impegno nella diffusione della pratica del piercing, alla realizzazione della gioielleria per piercing, alla definizione di metodi e tempi di guarigione per ogni singolo piercing. L'aumento di interesse nei confronti del piercing che si stava sviluppando durante gli anni settanta, spinse Simonton a consigliare a Jim Ward, che all'epoca lavorava come corniciaio, di avviare un'attivit\u00e0 di piercing. Nel 1975 Simonton finanzi\u00f2 Ward per avviare il suo studio di piercing Gauntlet, originalmente con base nella casa di Ward, dove questi inizi\u00f2 a produrre gioiellerie per piercing e imparare su come praticare i vari tipi di piercing. L'attivit\u00e0, la prima nel suo genere, ebbe inizio nel novembre del 1975 e questa \u00e8 considerata la data di inizio della moderna industria del body piercing.\nIn questo decennio la pratica del piercing del capezzolo sembra iniziare a diffondersi timidamente anche fuori dagli ambienti underground, come testimonierebbero alcune pubblicazioni di quel periodo. Nancy Friday nel suo celebre \"Il mio giardino segreto. Fantasie erotiche femminili\" (\"My Secret Garden. Women Sexual Fantasies\"), una ricerca sulle fantasie erotiche femminili pubblicata originalmente negli USA da Simon &amp; Schuster nel 1973, riporta una di fantasia masturbatoria che comprende la perforazione rituale dei capezzoli con aghi roventi, poi sostituiti con enormi anelli. Nel seguito di questo volume, \"Forbidden Flowers. More Women\u2019s Sexual Fantasies\", pubblicato, sempre da Simon &amp; Schuster nel 1975, si ritrova un'altra fantasia masochista similare di \"play piercing\" da parte di una ragazza ventiquattrenne, la quale riporta di non limitarsi solamente a fantasticare di essere sottoposta alla tortura degli aghi roventi nei capezzoli, ma di mettere talvolta in pratica la propria fantasia. In un numero della rivista \"Sexology\" del 1974 compare la richiesta di una lettrice in merito alla perforazione dei capezzoli richiestale dal marito. La lettrice afferma di avere gi\u00e0 piercing genitali alle piccole e grandi labbra, fattele dal marito, e chiede delucidazioni in merito al rischio di infezioni dell'eventuale perforazione dei capezzoli, cosa che il redattore le sconsiglia di fare.\nBruce Felton e Mark Fowler, nel loro \"Felton &amp; Fowler's More best, worst, and most unusual\" del 1976, riferiscono di come la moda, gi\u00e0 in voga durante la Belle Epoque, della perforazione dei capezzoli presso le signore francesi, britanniche e statunitensi, con l'inserimento di anelli d'oro o d'argento o di spille ingioiellate, stesse godendo di un certo revival nella Costa Azzurra di fine anni settanta, tra le appassionate del topless o del nudismo, che si esponevano al sole esibendo il seno nudo decorato da piercing ai capezzoli. A supportare questa rinascita della moda di forare i capezzoli inserendovi anelli e altri gioielli, vi \u00e8 anche un trafiletto della rivista \"New Times\" dell'ottobre 1975, che riporta la notizia che sulla Costa Azzurra, al fianco della moda del \"topless\", che sta gi\u00e0 venendo surclassata da quella del nudo integrale, si sta diffondendo anche la moda del \"perc\u00e9e de sein\", ovvero della foratura dei capezzoli con l'esibizione di vistosi gioielli inseriti nei fori. La rivista completa la testimonianza con la foto di una ragazza che esibisce due vistosi \"pendent\" appesi ai suoi fori nei capezzoli.\nA ulteriore attestazione che la pratica stava prendendo piede in questi anni nel mondo occidentale, vi sono anche alcune storie contenute nel sito \"BME - Body Modification Ezine\", che riportano testimonianze di come la pratica avesse iniziato a prender piede limitatamente con tecniche e materiali non professionali, data la limitata presenza di studi di piercing professionali in quegli anni. Vi \u00e8 ad esempio la testimonianza di una donna che, nel 1999, definendosi una \"pioniera del piercing del capezzolo\", riferisce di essersi forata da sola i capezzoli nel 1974, quando aveva circa vent'anni e senza che vi fossero stimoli esterni a indurla in tale pratica, ma solamente il desiderio di decorare il proprio corpo e giungendovi dopo aver forato numerose volte le orecchie e una narice. La testimone riferisce di esservi riuscita dopo pi\u00f9 esperimenti e aver provato a usare aghi di diverso spessore, finendo, una volta riuscita a produrre un foro abbastanza largo per far passare un ampio orecchino ad anello, per indossare ininterrottamente anelli ai capezzoli fin da quella data. Un'altra testimone racconta di essersi forata da sola i capezzoli all'et\u00e0 di tredici anni nel 1979, inserendovi dei \"vecchi orecchini\" e di essere guarita perfettamente allargando in seguito i fori fino a raggiungere il diametro di 8mm attraverso l'inserimento di vari oggetti.\nAnni ottanta e novanta.\nNegli anni ottanta il fenomeno si diffonde ulteriormente, seppure rimanendo sempre confinato per lo pi\u00f9 a pratica estrema underground. \u00c8 comunque una pratica da alcuni considerata legata alla pratica del tatuaggio, come estensione e complemento di essa, in soggetti ampiamente o completamente tatuati che si spingono a forare anche i capezzoli come completamento dell'opera di modificazione del proprio corpo. In questi anni riviste di fotografia come \"Photo\" e \"Zoom\" cominciano a mostrare persone con piercing ai capezzoli. Nel dicembre 1982 ne tratta in italiano l'articolo \"Straziami, ma di spille saziami\" a firma Paolo Rinaldi, pubblicato dalla rivista \"Phototeca\", anno III, n 9, ma l'autore riferisce per lo pi\u00f9 il catalogo di \"bufale\" inventate da Richard Simonton, evidentemente gi\u00e0 in circolazione da anni, senza aggiungervi alcunch\u00e9 di nuovo o di maggiormente attendibile. Cecil Adams (presumibilmente uno pseudonimo che cela vari redattori), nell'edizione aggiornata del 1988 del suo \"The Straight Dope\", raccolta di articoli apparsi nella rubrica di domande e risposte omonima pubblicata dal 1973 fino al 2018 dal \"Chicago Reader\", riporta la domanda di una lettrice che chiede informazioni sul piercing al capezzolo e dove farlo, interrogandosi se l'operazione pu\u00f2 essere compiuta da un medico. Il redattore risponde di rivolgersi a un piercer esperto facendo il nome del noto Gauntlet e riferendo che la stessa domanda \u00e8 stata posta da almeno altre due lettrici.\n\u00c8 in questo contesto che nel 1983 esce il film giapponese di genere \"pinku eiga\", \"Chikubi ni piasu o shita onna\" (in giapponese \"La donna con i capezzoli forati\"), conosciuto internazionalmente anche il titolo \"Woman with Pierced Nipples\", diretto da Shogoro Nishimura, che \u00e8 incentrato sul tema del piercing ai capezzoli e dove la protagonista, interpretata dall'attrice Kate Asabuki, si sottopone al piercing dei capezzoli come rituale di sottomissione sadomasochista, dopo aver assistito alla medesima pratica su un'altra ragazza masochista membro del medesimo club in cui alla fine viene condotta anch'ella.\nTra gli anni ottanta e novanta del XX secolo, il piercing al capezzolo si diffonde anche nelle sottoculture punk, goth e industrial. Tra i musicisti che in quegli anni indossano questo tipo di piercing troviamo Genesis P-Orridge e l'allora moglie Paula P-Orridge (Alaura O'Dell). La popolarit\u00e0 in ambito underground di questa e di altre pratiche di modificazione corporea, si deve anche e soprattutto alla pubblicazione del libro \"ReSearch 12: Modern Primitives\" nel 1989. Nel volume sono presenti numerose interviste, immagini e descrizioni delle pratiche e delle procedure, e tali pratiche vengono cos\u00ec per la prima volta portate all'attenzione di un pubblico pi\u00f9 vasto. Ma sar\u00e0 soprattutto negli anni novanta, che la pratica prender\u00e0 a diffondersi anche in ambito \"mainstream\", grazie a celebrit\u00e0, soprattutto in ambito musicale, che lo indossano ed espongono pubblicamente o che confessano di portarlo.\nTra questi il piercing al capezzolo appare nel libro fotografico \"Erotica\", legato all'album omonimo, di Madonna e viene esibito da personaggi quali Tommy Lee; Corey Taylor;; Axl Rose; Lenny Kravitz, cui far\u00e0 seguito, negli anni duemiladieci, la figlia Zo\u00eb; Joan Jett. Trova ampia diffusione anche nella moda e popolari supermodel lo esibiscono in fotografie di nudo o sulla passerella, indossando abiti che lasciano intravedere il seno scoperto. Tra le primissime a indossarne ed esibirne pubblicamente in fotografie o sfilate, vi \u00e8 Sibyl Buck che, oltre ai capezzoli, portava anche piercing alla narice, al labbro, all'ombelico e nella cartilagine dell'orecchio. Altra pioniera in questo campo \u00e8 Erica VanBriel, modella belga che a una celebre sfilata \"haute couture\" primavera/estate del 1998 di Thierry Mugler (del quale \u00e8 una delle muse) sfila indossando un abito da sera appeso ai piercing dei suoi capezzoli che lo stilista aveva confezionato appositamente per lei, una volta scoperto che la modella aveva i capezzoli forati. Infine Tasha Tilberg, modella canadese che, negli anni novanta, esibisce svariati piercing, tra cui gli anelli a entrambi i capezzoli.\nIn ambito pornografico il piercing al capezzolo e ai genitali, diviene un vero e proprio genere, e la pratica del piercing temporaneo (\"play piercing\") parte dei giochi sadomasochisti. Il piercing al capezzolo, unitamente a quello del cappuccio della clitoride, diviene popolare anche tra svariate pornostar.\nAnche in ambito cinematografico il piercing al capezzolo incomincia a comparire in numerosi lungometraggi \"mainstream\" durante gli anni novanta, preceduto dal cortometraggio underground \"Pierce\" del 1990, diretto dal regista e fotografo statunitense Richard Kern, che documenta il procedimento del piercing al capezzolo della protagonista, Audrey Rose. Tra i film: \"Il silenzio degli innocenti\" (\"The Silence of the Lambs\") del 1991, in cui il serial killer indossa un piercing al capezzolo; \"Pulp Fiction\" (1994) di Quentin Tarantino, in cui Jody (Rosanna Arquette), disquisisce a lungo della pratica del piercing e dei suoi pregi, dichiarando di avere svariati body piercing in 18 parti del corpo compreso uno nel capezzolo sinistro; il film indipendente \"Go Fish\" del 1994, dove le attrici Migdalia Melendez e Anastasia Sharp esibiscono piercing ai capezzoli; il lungometraggio \"Butterfly Kiss - Il bacio della farfalla\" (\"Butterfly Kiss\") del 1995, in cui la protagonista Eunice (Amanda Plummer) indossa piercing a entrambi i capezzoli uniti da varie catene; il film \"Tromeo and Juliet\", del 1996, in cui viene mostrata la procedura di piercing ai capezzoli della fidanzata di uno dei protagonisti.\nXXI secolo.\nNegli ultimi vent'anni la pratica, assieme ad altre forme di piercing, al tatuaggio e alla depilazione, si \u00e8 definitivamente affermata come diffusa pratica di modificazione corporea \"mainstream\". Molte sono le celebrit\u00e0 che esibiscono spesso piercing ai capezzoli in tutti i campi, dalla musica allo sport. Tra le tante celebri modelle che esibiscono piercing a uno o entrambi i capezzoli, vi sono: Alice Burdeu; Agyness Deyn; Freja Beha Erichsen; Marloes Horst; Abbey Lee Kershaw; Jaime King; Charlbi Dean Kriek; Catherine McNeil Cecilia Mendez; Lara Stone; Candice Swanepoel; Erin Wasson;; le sorelle Kendall e Kylie Jenner. Fra i celebri modelli troviamo invece Jivago Santinni.\nIl piercing al capezzolo \u00e8 stato inoltre oggetto di attenzione da parte della stampa scandalistica, perch\u00e9 esposto in taluni contesti popolari da parte di personaggi celebri. Il piercing al capezzolo di Janet Jackson, ad esempio ha avuto una considerevole attenzione da parte dei media durante il Super Bowl XXXVIII, quando la cantante statunitense ha scoperto il seno rivelando un \"nipple shield\" applicato a un piercing. L'incidente \u00e8 stato umoristicamente chiamato \"Nipplegate\". Anche la nipote, Paris Jackson, figlia di Michael \u00e8 stata pi\u00f9 volte ritratta dalla stampa scandalistica esibendo vistosi piercing ai capezzoli sotto la maglietta.\nNicole Richie, figlia del cantante Lionel, ha fatto scattare un allarme all'Aeroporto Internazionale di Reno-Tahoe passando un metal detector con il suo piercing al capezzolo. La cantante Pink ha avuto i capezzoli forati nel backstage dopo un concerto tenuto in Germania, alla presenza della madre. L'intera scena \u00e8 stata ripresa e pi\u00f9 tardi pubblicata nel suo DVD \"\". Christina Aguilera ha avuto numerosi piercing, compresi ai capezzoli, che ha esposto in diverse foto in cui appare in topless. In seguito ha rimosso tutti i piercing a eccezione del capezzolo destro.\nLa cantante R&amp;B Cassie ha entrambi i capezzoli forati, autoscatti dove lei appare nuda, sono stati diffusi su Internet da qualcuno che li ha sottratti infiltrandosi nel suo cellulare, similmente a quanto accaduto alla cantante pop Rihanna, le cui foto che mostrano il suo piercing al capezzolo destro sono state diffuse nello stesso modo. In seguito la cantante \u00e8 apparsa in numerose foto in cui indossa abiti trasparenti che lasciano intravedere il piercing o, nell'aprile 2014, apparendo in topless sul periodico \"Lui\", storico emulo francese di \"Playboy\", pubblicato fin dagli anni sessanta, fotografata da Mario Sorrenti. Tali esibizioni di Rihanna sono state puntualmente oggetto di scandalo e la pubblicazione delle foto di Sorrenti sul profilo ufficiale di Instagram della cantante ne ha causato la rimozione e l'ammonimento da parte del social network.\nNell'agosto del 2010 l'attrice Rooney Mara ottiene la parte di Lisbeth Salander nel riadattamento, a opera di David Fincher, di \"Uomini che odiano le donne\" di Stieg Larsson. Nel film il personaggio di Lisbeth Salander indossa svariati piercing. Per interpretare la parte l'attrice, oltre a essersi tagliata i capelli e tinta le sopracciglia, si \u00e8 realmente sottoposta alla pratica dei vari piercing compresi quattro fori in ciascun lobo e in sopracciglio, narice, labbro e capezzoli. L'attrice ha dichiarato di aver deciso di sottoporsi alla pratica per poter entrare maggiormente nel personaggio, pur non avendo mai avuto precedentemente alcun tipo piercing, e che, mentre il piercing dell'orecchio \u00e8 stato molto doloroso, quello al capezzolo non lo \u00e8 stato per nulla. La Mara ha in seguito rimosso tutti i piercing una volta terminata la lavorazione del film, tenendo solamente il piercing al capezzolo destro, anche nella prospettiva di prendere parte a un sequel del film e non dover eseguire il piercing una seconda volta, come infatti \u00e8 possibile constatare anche nel film \"Una\" del 2016.\nTra le varie altre celebrit\u00e0 a indossare il piercing al capezzolo vi sono: la popolare presentatrice britannica di MTV Davina McCall; la nuotatrice Federica Pellegrini; la tuffatrice e personaggio televisivo appartenente alla famiglia reale monegasca Pauline Ducruet; l'ereditiera nipote di Ferruccio Lamborghini, Elettra Miura; la blogger Chiara Ferragni; l'attrice e modella Amber Rose; la figlia di Bob Geldof, Pixie; gli attori Jaye Davidson; Neil Patrick Harris; Tim Roth il giornalista Evan Davis; i musicisti Steve Vai; Dave Navarro; Mark Hoppus e Bill Kaulitz.\nProcedura e guarigione.\nMateriali.\nPoich\u00e9 i piercing possono dare origine ad allergie, la scelta dei materiali da inserire nel foro \u00e8 fondamentale. \u00c8 inoltre importante anche la scelta della dimensione del gioiello, sia per la lunghezza che per lo spessore, cos\u00ec da evitare un possibile rigetto del piercing. Lo spessore del gioiello e il tipo di metallo di cui \u00e8 composto \u00e8 quindi fondamentale. Molte persone sono allergiche al nickel, che \u00e8 comunemente usato nella produzione di bigiotteria, ma anche in alcune leghe contenenti oro. I migliori materiali per il piercing al capezzolo (e per i piercing in generale) sono quindi il titanio, l'oro privo di nickel, il platino, il niobio o l'acciaio chirurgico (quest'ultimo il pi\u00f9 comunemente usato almeno come primo materiale durante la guarigione del piercing).\nProcedura.\nDopo aver scelto il posizionamento del piercing, il foro pu\u00f2 venire infatti praticato orizzontalmente (pi\u00f9 comunemente), verticalmente o diagonalmente, la zona viene disinfettata con apposita soluzione disinfettante. Alcuni \"piercer\" consigliano inoltre di lavare bene con acqua calda i capezzoli, utilizzando anche un sapone disinfettante (ad esempio a base di clorexidina), cos\u00ec da \"rilassare\" la parte. Vengono quindi segnati i punti di ingresso e di uscita dell'ago con un apposito pennarello, talvolta alcuni \"piercer\" tracciano l'intera linea di percorso, cos\u00ec da poter praticare un foro perfettamente orizzontale o verticale. Il capezzolo viene quindi pinzato con un forcipe, in modo da poter afferrare saldamente il capezzolo stesso e trapassarlo nel modo pi\u00f9 rapido e indolore, oltre che poter eseguire il foro in modo rettilineo e seguendo i punti di ingresso e uscita marcati precedentemente.\nA questo punto viene infilato l'apposito ago cannula sterile in acciaio chirurgico precedentemente sterilizzato (generalmente di 1,5-2 millimetri di diametro, cio\u00e8 tra i 16G e i 18G), attraverso il capezzolo cos\u00ec da praticare il foro. Alcuni \"piercer\" si avvalgono di pomate, che possono avere anche un'azione disinfettante o antibiotica, che possano cos\u00ec agevolare la penetrazione dell'ago nel capezzolo. La pinza viene quindi rimossa e il gioiello scelto - barretta (\"barbell\") o un anello (\"captive bead ring\") - viene appoggiato alla base dell'ago, dalla parte non appuntita, e quindi viene fatto passare nel foro mentre si estrae l'ago contemporaneamente. Barretta o anello vengono quindi chiusi con l'apposita sfera. La zona viene talvolta ulteriormente disinfettata e coperta con una garza sterile per alcune ore.\nTalvolta alcune persone, temendo il dolore provocato dalla pratica, richiedono la possibilit\u00e0 di venire anestetizzate. I \"piercer\", cos\u00ec come i tatuatori, non dispongono dell'abilitazione professionale necessaria per poter eseguire nessun tipo di anestesia, questa pu\u00f2 essere fatta solamente da personale medico, anestesisti o medici specialistici, e questo avviene infatti nel qual caso il piercing venga compiuto da personale medico per curare il capezzolo introflesso. In realt\u00e0, nonostante il piercing al capezzolo venga ritenuto da alcuni tra i pi\u00f9 dolorosi, la foratura vera e propria \u00e8 spesso meno dolorosa del dolore dato dalla \"pinzatura\" stessa del capezzolo con il forcipe. Ma ci\u00f2 varia da persona a persona e dalla sensibilit\u00e0 al dolore individuale o dallo stato d'ansia con cui si affronta l'operazione. Il dolore \u00e8 comunque generalmente ritenuto tollerabile e paragonato a un \"pizzicotto\".\nGuarigione e cura.\nLa guarigione di questo tipo di piercing varia in modo molto ampio da persona a persona e pu\u00f2 impiegare da pochi mesi a un anno e mezzo di tempo per una completa e definitiva guarigione. Il \"piercer\" di Los Angeles Brian Keith Thompson sostiene che la guarigione completa richiede almeno tra i sei e gli otto mesi di tempo, altri si spingono a considerare un lasso di tempo pi\u00f9 ampio, compreso tra i 6 e i 12 mesi. In alcuni casi questa pu\u00f2 anche non avvenire mai completamente, portando alla necessit\u00e0 di rimuovere il gioiello e abbandonare il piercing. Nel caso di insorgenza di infezioni la durata della guarigione pu\u00f2 arrivare a richiedere anche il doppio del tempo, cio\u00e8 ulteriori 12 mesi.\nDurante questo periodo va mantenuta una costante cura del foro, provvedendo a una costante pulizia quotidiana, detergendo il foro e il gioiello almeno due volte al giorno con appositi saponi disinfettanti reperibili in farmacia. Il metodo di pulizia e i prodotti impiegati variano da \"piercer\" a \"piercer\", ma \u00e8 comunque necessario seguire scrupolosamente le indicazioni del professionista contattato per l'operazione. Alcuni consigliano di trattare il foro con una soluzione salina sterile da appoggiare sul piercing per un paio di minuti con una garza sterile, per i primi tre mesi, passando in seguito a un detergente delicato da usare sotto la doccia, lasciando in seguito asciugare il piercing all'aria. Altri consigliano l'uso di saponi disinfettanti reperibili in famacia fin da subito. Prima di compiere qualsiasi operazione sul piercing \u00e8 comunque indispensabile lavarsi accuratamente le mani.\nIn questa fase non va mai sostituito il gioiello anallergico inserito al momento della foratura, la prima volta anzi sarebbe opportuno fosse lo stesso piercer a cambiare barretta o anello. Durante le prime settimane si devono evitare piscine, vasche idromassaggio, bagni al mare o ai laghi, onde evitare di esporre il foro a possibili contaminazioni batteriche, evitando al contempo anche l'esposizione al sole, cos\u00ec da prevenire scottature alla zona forata. Si devono indossare capi di vestiario puliti e non troppo aderenti, dato che i vestiti stretti possono irritare la zona. Per le ragazze \u00e8 opportuno idossare un reggiseno morbido di cotone per alcune settimane. Durante l'attivit\u00e0 fisica proteggere il piercing con una benda protettiva, in modo da evitare irritazioni o infezioni.\nTali cure vanno protratte per almeno un anno dall'esecuzione del foro, nonostante sia gi\u00e0 avvenuta la completa guarigione, poich\u00e9 trascurare una corretta manutenzione del piercing pu\u00f2 comportare l'insorgere di ulteriori problemi.\nPiercing multiplo e stretching.\nSul capezzolo pu\u00f2 essere praticato il percing multiplo (\"multiple piercing\"), nel qual caso il pi\u00f9 comune \u00e8 quello detto \"a croce\", combinando un piercing orizzontale con un piercing verticale o due piercing diagonali (a \"X\" o decusse), nei quali vengono inserite due barrette (\"barbell\"). In altri casi viene eseguito un secondo piercing parallelamente al primo, dietro di questo, e viene inserito un secondo gioiello. Molto pi\u00f9 raramente possono essere presenti fino anche a quattro fori uno dietro l'altro, combinando un doppio piercing a croce con uno a \"X\". Va comunque sempre tenuto presente che, nel caso del seno femminile, ogni nuovo foro praticato nel capezzolo distrugge alcuni dotti lattiferi e maggiori sono i nuovi piercing o i rifacimenti di vecchi piercing lasciati chiudere, maggiori saranno le probabilit\u00e0 di complicare l'allattamento.\nAltra pratica che pu\u00f2 essere eseguita \u00e8 quella della dilatazione del foro o stretching, allargandolo attraverso l'inserimento di gioielli di dimensione via via maggiore o attraverso una spirale di spessore variabile, che porta a un graduale allargamento del foro. In seguito un foro cos\u00ec allargato permette l'inserimento di un \"plug\", di anelli o barrette di grosso spessore o in taluni casi anche di molteplici anelli. I piercing ai capezzoli non sono tuttavia facili da allargare. Il capezzolo pu\u00f2 infatti irritarsi se si tenta di allargare il foro troppo rapidamente, non va quindi forzato, altrimenti c'\u00e8 il rischio di incorrere in un rigetto. La procedura raccomandabile \u00e8 di non allargare di pi\u00f9 di un gauge all'anno. Con il tempo e la pazienza, il piercing potr\u00e0 essere allargato parecchio. \nIn entrambi i casi per l'esecuzione di piercing multipli o di stretching \u00e8 indispensabile attendere la completa e definitiva guarigione del piercing, cio\u00e8 da un minimo di 9 mesi fino anche a un anno, da quando \u00e8 stato praticato il foro.\nImplicazioni mediche.\nControindicazioni.\nCi sono persone che non possono sottoporsi ai piercing e a quello al capezzoli in particolare, dati i pi\u00f9 lunghi tempi di guarigione e quindi la maggiore potenziale esposizione ad agenti patogeni, oltre ovviamente a chi pu\u00f2 aver problemi di coagulazione del sangue (come in presenza dell'emofilia o per l'assunzione di farmaci anticoagulanti), nel qual caso si possono manifestare emorragie. Il piercing al capezzolo pu\u00f2 perci\u00f2 risultare rischioso in persone quali: cardiopatici affetti da valvulopatie (vizi delle valvole cardiache), persone con deficit immunitari; persone con patologie croniche, quali ad esempio il diabete (che \u00e8 considerato sempre ad alto rischio per gli interventi invasivi di questo tipo). \u00c8 inoltre controindicato durante alcune terapie farmacologiche, come ad esempio con farmaci antiaggreganti (ad esempio Aspirina), corticosteroidi, immunodepressori o anticoagulanti. Sussiste inoltre il rischio che, nel caso insorga un'infezione, questa si diffonda attorno alle protesi mammarie e alla parete toracica in entrambi i sessi, questo tipo di piercing \u00e8 quindi altamente sconsigliato a chi porti protesi mammarie.\nIl piercing al capezzolo va inoltre evitato durante la gravidanza (inoltre il piercing dev'essere perfettamente guarito per poter allattare) e alle persone che manifestano tendenza alle formazione di cheloidi cicatriziali. I \"piercer\" stessi si rifiutano di praticare un piercing al capezzolo su una donna in stato di gravidanza, perch\u00e9 \u00e8 un momento delicato ed eventuali complicazioni possono compromettere la gestazione. La \"piercer\" Mita Saldana raccomanda addirittura di farlo almeno un anno prima di rimanere incinta: in questo modo i lunghi tempi di guarigione del piercing, permettono alla donna di arrivare alla lattazione con i capezzoli perfettamente guariti. Altamente sconsigliato \u00e8 invece praticare un piercing al capezzolo durante l'allattamento, sia per l'alto pericolo di ingresso di agenti patogeni durante l'allattamento, sia perch\u00e9 lo renderebbe praticamente impossibile. Viene inoltre consigliato di attendere almeno 3 o 4 mesi dal termine dell'allattamento prima di praticare un nuovo piercing al capezzolo a causa dei cambiamenti ormonali che intercorrono durante l'allattamento e che possono compromettere il processo di guarigione.\nPiercing al capezzolo e allattamento.\nUn dubbio comune tra le donne che prendono in considerazione l'idea di farsi fare un piercing al capezzolo, \u00e8 se questo possa avere conseguenze sull'allattamento.\nLa questione \u00e8 dibattuta, poich\u00e9 se da un lato alcuni sostengono argomenti contrari al piercing al capezzolo e l'allattamento, altri esperti sentenziano che non c'\u00e8 alcun problema nel forare i capezzoli. Troviamo infatti posizioni opposte fin dalla moda dei \"bosom rings\" di fine ottocento anche tra il personale medico: al fianco di chi vi si opponeva, considerandolo controindicato per l'allattamento, vi era chi, al contrario, lo caldeggiava in quanto portava a un maggiore sviluppo, aumentando le dimensioni del capezzolo, cosa che avrebbe invece migliorato la lattazione.\nAltri medici interpellati sull'argomento in altri periodi storici di revival del piercing al capezzolo, come durante gli anni settanta o durante gli anni ottanta del XX secolo, si sono anch'essi espressi in modo contraddittorio, affermando ad esempio che il foro nel capezzolo avrebbe distrutto permanentemente i dotti lattofori, impedendo o complicando l'allattamento Di parere opposto la dottoressa Kathleen Kendall-Tackett, che afferma che non c'\u00e8 evidenza che forare i capezzoli possa causare problemi con l'allattamento: il seno continua a produrre una quantit\u00e0 adeguata di latte e poich\u00e9 in ogni capezzolo sono presenti tra i quindici e i venti dotti lattiferi, anche se l'ago ne dovesse danneggiare qualcuno, ne rimarrebbero comunque a sufficienza per allattare senza problemi. La chirurgia plastica spesso danneggia i dotti lattiferi all'interno del seno in modo assai maggiore e questo pu\u00f2 realmente causare problemi, ma la situazione con il piercing al capezzolo \u00e8 ben differente. La Lega Internazionale per l'Allattamento Materno (La Leche League International) sostiene che attualmente non sussiste alcuna evidenza scientifica che il piercing al capezzolo possa essere direttamente causa di problematiche nell'allattamento e che pu\u00f2 essere eseguito senza problematiche di alcun genere.\nNancy Mohrbacher nel suo \"The Breastfeeding Answer Book\", edito da La Leche League International, sostiene a sua volta che non vi sia alcuna evidenza di problematiche nell'allattamento al seno connesse con il piercing al capezzolo. Cos\u00ec \u00e8 del parere anche la \"piercer\" Mita Saldana di Chicago, tra le cui clienti, molte delle quali sue amiche, non ha rilevato particolari problemi nell'allattamento al seno con un piercing al capezzolo.\nProblematiche possono invece insorgere in caso di procedure non proprio professionali: una lettera pubblicata sul \"Journal of the American Medical Association\", indica che un piercing al capezzolo fatto in modo improprio e la conseguente cicatrizzazione possa bloccare i dotti lattofori. Mentre Elisabeth Speller, una consulente sulla lattazione australiana, ha rilevato che un piercing al capezzolo orizzontale comporta molte meno complicazioni nell'allattamento rispetto a uno verticale. Problemi, aggiunge, possono invece verificarsi nel rifare il piercing pi\u00f9 volte, dopo aver rimosso il gioiello per esempio a causa di un rigetto, cos\u00ec come praticare piercing multipli, perch\u00e9 ogni \"foratura\" distrugge nuovi fori lattofori.\n\u00c8 invece altamente raccomandabile rimuovere il gioiello inserito nel capezzolo, sia esso un anello o una barretta, prima di allattare, perch\u00e9 possono presentarsi dei problemi allattando con questo inserito. La presenza del gioiello pu\u00f2 causare scarsit\u00e0 nel flusso del latte, ingerimento di aria, conati di vomito e fuoriuscite di latte dalla bocca del bambino. Ma soprattutto il gioiello pu\u00f2 presentare un pericolo di soffocamento per il bambino: la pallina di un \"bead ring\" o di un \"barbell\", pu\u00f2 staccarsi e finire nella trachea del piccolo. Inoltre i tessuti della bocca del neonato sono molto delicati e il gioiello stesso pu\u00f2 ferirli. Gli unici problemi riscontrati nell'allattamento con un piercing al capezzolo, sono tutti infatti collegati alla mancata rimozione del gioiello primo di allattare. Problemi che si risolvono tutti rimuovendo il gioiello. Elisabeth Speller riferisce comunque anche di una nutrice che ha i capezzoli forati e allatta senza rimuovere i gioielli. Viene inoltre generalmente raccomandato di rimuovere i gioielli per tutto il periodo dell'allattamento, anche se questo pu\u00f2 compromettere il piercing causando la chiusura del foro, che dovr\u00e0 cos\u00ec essere rifatto, dato che ci\u00f2 \u00e8 pi\u00f9 sicuro per il bambino. Vi sono madri che preferiscono rimuovere il gioiello prima di ogni allattamento e reinserirlo successivamente, in tal caso \u00e8 altamente raccomandato lavare scrupolosamente le mani prima dell'operazione e mantenere sempre ben lavati e puliti sia il gioiello che il foro. Rischi e benefici dell'avere un piercing al capezzolo durante l'allattamento vanno quindi attentamente valutati.\nPer chi volesse rimuovere i segni lasciati dalla cicatrizzazione del foro e mantenere la capacit\u00e0 di allattare, qualora questa venisse a compromettersi con la foratura del capezzolo, esistono procedure di \"inversione\" chirurgica del piercing al capezzolo. La pratica chirurgica consiste nella rimozione della nuova pelle venutasi a creare nel \"tunnel\" che ospita il gioiello, con un danno minimo ai tessuti circostanti e ai dotti lattofori.\nCura del capezzolo introflesso.\nSecondo Elayne Angel il piercing al capezzolo pu\u00f2 rappresentare una cura definitiva per il capezzolo introflesso. La comunit\u00e0 medica riconosce tre gradi differenti di introflessione del capezzolo, non su tutti \u00e8 possibile praticare il piercing, ma se il tessuto pu\u00f2 essere tirato fuori e pizzicato, allora probabilmente pu\u00f2 essere anche praticato un piercing. Una volta inserito, il gioiello impedisce al tessuto di tornare al suo stato naturale, tuttavia questo pu\u00f2 \"combattere\" contro il gioiello e se la pressione \u00e8 troppo forte, c'\u00e8 il rischio che il gioiello migri. Il gioiello pi\u00f9 adatto da utilizzare \u00e8 la barretta ed \u00e8 preferibile scegliere come materiale della plastica flessibile, anzich\u00e9 del metallo, con uno spessore maggiore, come minimo 12g, anzich\u00e9 il pi\u00f9 comunemente usato 14g, sempre che il capezzolo sia sufficientemente grande per poterlo accogliere.\nUna tecnica di cura del capezzolo introflesso, mesa a punto da Hiko Hyakusoku e Takafumi Chin nel 2006, avviene attraverso un \"piercing\" che prevede l'inserimento di un apposito dispositivo, costituito da un ago che entra nel capezzolo ed \u00e8 ancorato a un anello che mette in tensione il capezzolo. Il dispositivo viene lasciato in sede fino a guarigione completata e quindi rimosso.\nAltri medici praticano invece un comune \"piercing\" attraverso la perforazione orizzontale del capezzolo con l'inserimento di una baretta (\"barbell\"). Anestetizzando la parte da trattare e utilizzando del filo da sutura per estrarre il capezzolo introflesso prima di praticarvi il foro e inserirvi il gioiello. La barretta viene lasciata in sede per tre mesi circa, fino alla guarigione e alla \"stiratura\" del capezzolo, che in questo modo, una volta rimossa la barretta, rimarr\u00e0 estroflesso, anche se la rimozione della barretta in tal caso non \u00e8 indispensabile e alcuni pazienti preferiscono tenerla.\nPossibili complicazioni.\nIl piercing al capezzolo \u00e8 tra i pi\u00f9 delicati e di lunga guarigione. In particolare, anche una volta guarito, a causa della numerosa presenza di ghiandole sebacee, in taluni soggetti, un'abbondante secrezione pu\u00f2 diventare potenziale causa di problemi, poich\u00e9 seccandosi pu\u00f2 ferire la cute interna del piercing provocando infezioni. In tal caso va mantenuta una costante pulizia quotidiana del piercing e in casi estremi pu\u00f2 portare alla necessit\u00e0 di rimuovere il gioiello, poich\u00e9 pu\u00f2 essere indice che il capezzolo non tollera il piercing.\nUna problematica che pu\u00f2 sorgere durante la guarigione \u00e8 il \"rigetto\" del piercing, un sintomo tipico di in questo caso si forma una striscia rossa e in al caso il gioiello va rimosso per evitare la formazione di una cicatrice permanente. In ogni caso il piercing pu\u00f2 predisporre alla formazione di cheloidi e cisti sottocutanee.\nNella prima fase successiva all'intervento \u00e8 possibile che insorgano problemi di infiammazioni acute, che si manifestano con dolore, gonfiore, prurito, arrossamento ingrossamento dei linfonodi e comparsa di vescicole. Come tutti gli interventi che espongono i tessuti al potenziale contatto con agenti patogeni, anche nel piercing al capezzolo c'\u00e8 il rischio di contrarre un'infezione. Ci\u00f2 in particolare pu\u00f2 avvenire per una scorretta disinfezione e sterilizzazione delle mani e dei materiali utilizzati durante il piercing. Ma un'infezione pu\u00f2 insorgere comunque anche per trascuratezza durante la guarigione.\nUn'infenzione di natura batterica pu\u00f2 essere provocata anche da batteri normalmente presenti sulla superficie della pelle, che entrando nel foro diventano patogeni e si manifesta cos\u00ec con la comparsa di papule, pustole e talvolta ascessi. L'attrezzatura non opportunamente sterilizzata pu\u00f2 inoltre essere veicolo di contagio virale di epatite C e B e di HIV. \u00c8 stata stimata un'incidenza di infezioni associate al piercing del capezzolo attorno al 10-20%, ma il numero potrebbe essere pi\u00f9 alto. Un'infezione pu\u00f2 presentarsi entro le prime quattro settimane o fino a dodici mesi dopo. Sussiste inoltre il rischio che l'infezione si diffonda attorno alle protesi mammarie e alla parete toracica in entrambi i sessi, questo tipo di piercing \u00e8 quindi sconsigliato a chi porti protesi mammarie.\nAltra complicazione, legata alla stimolazione del capezzolo dovuta al piercing, pu\u00f2 portare alla galattorrea e in seguito all'iperprolattinemia, cosa che comunque pu\u00f2 risolversi normalmente con la rimozione dei gioielli.\nAltro rischio che pu\u00f2 presentare un piercing al capezzolo, cos\u00ec come qualunque altro piercing, \u00e8 quello di una reazione allergiche a causa del materiale utilizzato, che pu\u00f2 provocare papule locali, fotosensibilizzazione, orticaria o dermatite eczematosa.\nPossibili complicazioni possono derivare da piercing praticati fuori dallo studio di un piercer professionista e con materiali non sterili o inadatti, che possono essere causa di infezioni e di allergie. Il sito \"BME - Body Modification Ezine\", riporta svariate testimonianze di adolescenti sotto i diciotto anni che, a causa delle restrizioni imposte sull'et\u00e0 minima per essere sottoposti a un piercing presso uno studio professionale, praticano questo e altri tipi di piercing in autonomia, da soli e con materiali inadatti per forare un capezzolo, quali ad esempio aghi da cucito, spille da balia o altri tipi di aghi, e inserendovi poi gioielli di ripiego non sempre biocompatibili, quando non le stesse spille da balia utilizzate per forare i capezzoli, tutti materiali spesso sterilizzati in modo approssimativo. Tale piercing non professionale non \u00e8 sicuro, anche se in alcuni casi ha successo e il piercing guarisce senza problemi, in altri \u00e8 invece causa di reazioni allergiche o infezioni, motivo per il quale piercer professionisti e personale medico ne sconsigliano altamente la pratica, invitando a rivolgersi sempre a uno studio professionale.\nL'autore di \"More of the straight dope\", per poter rispondere in merito alle domande poste alla rubrica del \"Chicago Reader\" da alcune donne che chiedevano dove potersi far forare i capezzoli negli anni ottanta, riferisce di aver contattato pi\u00f9 medici che all'epoca (anche data la scarsit\u00e0 di studi professionali che praticassero tale piercing) si espressero contrari alla pratica. In primo luogo perch\u00e9 forare permanentemente un capezzolo avrebbe distrutto alcuni dotti lattiferi, impedendo o complicando l'allattamento (che altri considerano invece non vera, date altre esperienze e testimonianze che sosterrebbero, al contrario, che il piercing al capezzolo non comprometta in alcun modo l'allattamento). In secondo luogo il personale medico affermava che data l'alta presenza di numerosi dotti lattiferi nella mammella femminile, in caso di infezione, la stessa avrebbe potuto propagarsi rapidamente in altre aree della mammella stessa. La cosa \u00e8 diversa invece per gli uomini, perch\u00e9 in tal caso i dotti lattiferi sono atrofizzati e pertanto tale rischio non si presenta o \u00e8 di gran lunga minoritario.\nMotivazioni.\nLe motivazioni che spingono a questa pratica possono essere le pi\u00f9 svariate: per stimolazione erotica, sadomasochismo, per motivo ornamentale ed estetico, per appartenenza tribale o a una sottocultura o per seguire una moda.\nClinton R. Sanders, nel capitolo dedicato a tatuaggio e piercing, all'interno del quarto volume della \"Encyclopedia of Criminology and Deviant Behavior\", dedicato a ai \"comportamenti auto-distruttivi e all'identit\u00e0 svalutata\" (\"Self Destructive Behaviour and Disvalued Identity\"), fa riferimento al tatuaggio e al piercing come a passati simboli di criminalit\u00e0 e devianza, simboli dei carcerati o dei delinquenti abituali, di prostituite, di membri di gang o propri dell'ambiente gay o lesbico o di quello BDSM, in tutti i casi simbolo del loro allontanamento dalla convenzioni sociali. E cos\u00ec anche Steven Zeeland nel suo \"Sailors and sexual identity. Crossing the line between \"straight\" and \"gay\" in the U.S. Navy\" del 1995, con particolare riferimento proprio al piercing del capezzolo. Tali connotazioni come \"marchio\" di emarginazione sociale \u00e8 in seguito passato, grazie alle sottoculture degli anni settanta e ottanta, quale soprattutto il punk, a simboli di appartenenza a tali sottoculture, che li hanno poi fatti migrare, a partire dagli anni ottanta, al \"mainstream\". In tale contesto, queste pratiche vengono giustificate da chi vi si sottopone con motivazioni accettabili e positive, che possono andare dalla ricerca spirituale, alla ricerca della propria identit\u00e0, al migliorare la propria sessualit\u00e0. Vi \u00e8 chi le considera una forma d'arte e chi un mezzo per elaborare determinati traumi emotivi, utilizzate quindi in un personale percorso psicologico. Grazie alla loro ampia diffusione ed esposizione mediatica, tatuaggio e piercing, oggigiorno hanno perso ogni loro connotato di marchio di emarginazione, cos\u00ec come di simbolo di appartenenza a una qualsiasi controcultura, divenendo una mera dichiarazione di appartenere alla moda contemporanea.\nNel corso del secondo decennio del XXI secolo, infatti, il piercing al capezzolo \u00e8 divenuto, assieme e pi\u00f9 di altre forme di piercing, una moda molto popolare soprattutto tra le ragazze, in seguito alla diffusione di celebrit\u00e0 femminili che lo esibiscono o confessano di averlo. Superata ormai da lustri la sua natura anticonformista, che poteva avere tra gli anni settanta e novanta del XX secolo, c'\u00e8 chi sostiene che il piercing al capezzolo sia divenuto ora un nuovo \"accessorio\" di tendenza. Brian Keith Thompson, piercer di Los Angeles proprietario del Body Electric Tattoo e in voga tra le celebrit\u00e0, sostiene che il piercing al capezzolo sia oggi ricercato perch\u00e9 personale e distintivo e che lo si possa condividere solamente con chi si desidera, nascondendolo facilmente e rappresentando comunque sempre un gesto di ribellione oltre ad avere forti connessioni con l'erotismo. Lo stesso Thompson riferisce come nella West Coast il piercing al capezzolo sia il piercing pi\u00f9 diffuso, surclassando persino il piercing del setto nasale.\nPer quanto concerne l'aspetto erotico, viene riportato che l'eccitazione sessuale creata dalla stimolazione dei capezzoli e dell'areola, venga aumentata dal piercing al capezzolo. Molte donne hanno notato un aumento di sensibilit\u00e0 ed eccitazione sessuale in seguito alla perforazione dei loro capezzoli e il movimento stesso degli anelli provoca una sensazione di piacevole stimolazione, cosa questa che \u00e8 stata osservata fin dalla moda dei \"bosom rings\" di fine Ottocento. Come risultato dell'ondata di informazione sull'accrescimento dell'aspetto sessuale nel piercing al capezzolo, \u00e8 stato riscontrato un aumento da parte di entrambi i sessi nella richiesta di questa pratica. Il piercing dei capezzoli, cos\u00ec come dell'area genitale, pu\u00f2 rappresentare anche un gioco erotico, non necessariamente di connotazione sadomasochista, come testimonia la lettera apparsa nel citato numero di \"Sexology\" del 1974, in cui la presenza di gioielli permanenti su genitali o capezzoli della propria o del proprio partner, pu\u00f2 stimolare l'eccitazione sessuale.\nIl piercing al capezzolo \u00e8, assieme ai piercing genitali, un piercing dotato di una forte connotazione sadomasochista, legato a pratiche di sottomissione da parte di una persona \"slave\" rispetto al proprio \"master/mistress\" o, in alternativa, di carattere automasochista. Valerie Steele nel suo saggio \"Fashion and eroticism. Ideals of feminine beauty from the Victorian era to the Jazz Age\", conferma come la pratica della foratura dei capezzoli sia fortemente connessa a pratiche sadomasochiste e associata ad altre pratiche quali la fustigazione e l'uso di abbigliamento feticista, portando come esempi testimonianze di tale uso durante la moda vittoriana dei \"bosom rings\" e come tale pratica fosse ugualmente applicata sia dalle donne che dagli uomini con propositi masochisti. Anche Nancy Friday, nel suo studio sulle fantasie erotiche femminili, rileva come la fantasia della foratura dei capezzoli, spesso connessa a una complessa pratica iniziatica, permanente o solamente come tortura/gioco di play piercing, abbia un forte carattere masochista/automasochista. Tale ruolo di simbolo di sottomissione \u00e8 rimarcato talvolta nella letteratura come nella cinematografia, come nel citato esempio del film giapponese \"Chikubi ni piasu o shita onna\".\nLa donna che ha testimoniato su \"BME - Body Modification Ezine\" di essersi sottoposta alla perforazione dei capezzoli nel 1974 in modo del tutto amatoriale e autodidattico, sostiene di averlo fatto per puro scopo ornamentale, dopo aver ripetutamente forato i lobi delle orecchie e la narice, e osservando il proprio seno nudo aver semplicemente pensato: \"se si pu\u00f2 forare un orecchio o una narice, perch\u00e9 non forare un capezzolo?\". Marilyn Yalom nel suo \"A history of the breast\" del 1998, riferisce di donne che considerano il loro piercing al capezzolo come una sorta di \"marchio di transizione\" nelle loro vite, o come di un qualcosa in grado di creare una \"nuova identit\u00e0 sessuale\" o di rendere i loro seni \"maggiormente eccitanti\" o, ancora, semplicemente per distinguersi dalle persone comuni. La Yalom suggerisce inoltre l'idea che il piercing al capezzolo in una donna possa rappresentare un \"segnale di disponibilit\u00e0\" sessuale nei confronti del sesso opposto, che voglia indicare che la donna non sta allattando, non sta allevando un bambino, ed \u00e8 quindi libera da vincoli materni e disponibile all'accoppiamento. Nel film \"Piercing\" del 2018 diretto da Nicolas Pesce, la pratica conclusiva da parte della protagonista Jackie (Mia Wasikowska) di praticarsi da sola un piercing, forandosi il capezzolo sinistro con un ago e inserendovi poi una \"barbell\", cos\u00ec da avere un ricordo di Reed (Christopher Abbott) che intende uccidere, ne suggerisce un'ulteriore motivazione, di legame affettivo, di \"marchio\" atto a segnare in modo fisico e permanente un legame con un'altra persona.\nMarilyn Yalom ricorda comunque che molti osservatori, molte \"persone comuni\", estranee alle pratica del piercing, del tatuaggio o delle modificazioni del corpo in generale, non vedono il piercing al capezzolo come un qualcosa di eroticamente stimolante o un segnale di individualit\u00e0, bens\u00ec, al pari di come veniva visto il corsetto vittoriano, semplicemente come una \"mutilazione\" fisica. Ma \u00e8 un concetto strettamente legato alla cultura in cui si vive e al giorno d'oggi pratiche come i piercing ai lobi, alle narici o anche ai capezzoli, stanno diventando meno \"barbariche\" di come apparivano un tempo agli occhi della cultura occidentale.\nStudi e statistiche.\nNel 1993 il professore di sessuologia Charles Moser, assistito dai colleghi Joann Lee e Poul Christensen, ha condotto uno studio sulle motivazioni che portano a farsi fare un piercing al capezzolo, pubblicandole, con il titolo di \"Nipple Piercing. An Exploratory-Descriptive Study\", sulla rivista \"Journal of Psychology &amp; Human Sequality\" vol. 6 (2) del 1993. La ricerca \u00e8 stata svolta tra il 1986 e il 1987 su un campione di 362 individui, composto da 292 uomini compresi tra i 24 e i 76 anni e 70 donne comprese tra i 22 e i 60 anni, che hanno risposto a un questionario sulle ragioni per cui si sono sottoposti al piercing al capezzolo e sui risultati della pratica. Mentre 3/4 del campione ha risposto di avere interessi nel sadomasochismo, meno della met\u00e0 ha ammesso che la perforazione dei capezzoli fosse parte del loro ruolo in giochi sadomasochisti. Tuttavia ci\u00f2 si deve in larga parte anche all'origine del campione, che \u00e8 stato scelto rivolgendosi principalmente ad associazioni BDSM, gay ed etero, e alla rivista \"PFIQ\", rivolta a un pubblico di appassionati di piercing e modificazioni corporee. Il 94% degli uomini e l'87% delle donne ha affermato che lo avrebbe rifatto, inoltre la maggioranza degli intervistati aveva anche altre forme di piercing, con la sola eccezione di due donne, che hanno dichiarato che il loro unico piercing era quello ai capezzoli. Lo studio ha rivelato inoltre che il 18% degli uomini ha avuto il piercing da parte di un amico/a, amante o un partner nei giochi S/M; mentre il 41% lo ha praticato da s\u00e9, contro il solo 6% delle donne che hanno affermato di essersi forate i capezzoli da sole. Lo studio rivela inoltre che il 62% degli uomini e il 39% delle donne hanno provato una maggiore stimolazione erotica dopo aver avuto i capezzoli forati.\nSecondo una ricerca svolta da Bernice Kanner, basata su un largo campione di intervistati tramite agenzie statunitensi ed europee, oltre ad altri canali, e pubblicata nel suo libro \"Are you normal about sex, love, and relationships?\" del 2004, il 43% delle persone \u00e8 affascinato dal piercing all'ombelico del partner, contro il 38% che trova eccitante il piercing al capezzolo, mentre solo il 21% considera sensuale un piercing alle labbra vaginali.\nUna statistica del 2017 rileva come nel 2017 l'83% degli statunitensi abbia un piercing al lobo, mentre il 14% degli statunitensi abbia un piercing diverso da quello al lobo, di questi il 72% \u00e8 costituito da donne. Tra queste, solo il 9% indossa un piercing al capezzolo, risultando al quinto posto rispetto ad altri piercing. Lo stesso piercing risulta invece il pi\u00f9 popolare tra gli uomini, di cui il 18% del campione dichiara di indossarne uno.\nAltre modifiche dei capezzoli.\nCome detto, Desmond Morris sottolinea come le modifiche corporee ai capezzoli e al seno non trovano grande pratica e diffusione all'interno delle societ\u00e0 tribali a causa del fatto che possono compromettere la funzione primaria della mammella che \u00e8 quella di allattare la prole. Esistono tuttavia altre modificazioni dei capezzoli attuate proprio con lo scopo di agevolare la lattazione del neonato o di abbellire il seno senza tuttavia intervenire con modifiche invasive e chirurgiche.\nBernhard Bauer nel suo \"Woman and Love\", citato da Rustam J. Mehta nel suo \"Scientific Curiosities Of Sex Life\" del 1912, riferisce di una pratica di modellazione dei capezzoli in uso presso alcune popolazioni dell'Afghanistan con lo scopo di favorire l'allattamento: le madri iniziavano a massaggiare i seni delle figlie fin da prima che il seno sia sviluppato con una mistura di oli ed erbe, tirandone in fuori i capezzoli. Questa pratica veniva ripetuta quotidianamente, cosicch\u00e9 a maturit\u00e0 raggiunta, i capezzoli risultassero pi\u00f9 sviluppati, lunghi il doppio del normale e pi\u00f9 sottili, oltre che costantemente eretti. Questo veniva considerato un dovere da parte delle madri e non mettere in atto questa pratica le avrebbe fatte additare dalla comunit\u00e0 come madri innaturali.\nUna simile pratica sarebbe in uso anche presso le popolazioni tribali del Sudafrica, massaggiando i seni delle ragazzine con una pasta composta da grasso e la polvere di alcune radici, cos\u00ec da allungare seni e capezzoli, anche in questo caso con lo scopo di favorire l'allattamento.\nMehta, rifacendosi ai citati Bloch e Neuman, riferisce inoltre che le donne abissine si sarebbero fatte pungere i capezzoli o i seni dalle api, cos\u00ec da poterne aumentarne la dimensione.\nDesmond Morris e Victoria Sherrow fanno notare come in alcune culture e in varie epoca sia stato di moda tingere i capezzoli con vari tipi di sostanze, nel qual caso il seno venisse esposto. Come si \u00e8 detto presso le aristocratiche dell'antico Egitto era in voga, nei periodi storici in cui si usava esporre il seno, tingere i capezzoli con una tintura dorata, cos\u00ec come presso le donne romane in et\u00e0 imperiale era in uso tingere i capezzoli di rossetto.\nCitazioni nella cultura di massa.\nIl piercing al capezzolo \u00e8 entrato nella cultura popolare e cos\u00ec nei media. Molti sono film, serie televisive, romanzi o altri media in cui la pratica viene illustrata o utilizzata come elemento all'interno dell'opera, tuttavia per alcune di queste la pratica \u00e8 al centro o motore stesso della trama."}
{"id": "4725727", "revid": "62181878", "url": "https://it.wikipedia.org/wiki?curid=4725727", "title": "Aeroporto di Basilea", "text": ""}
{"id": "4725734", "revid": "1341328", "url": "https://it.wikipedia.org/wiki?curid=4725734", "title": "Union Sportive Cr\u00e9teil Handball", "text": "L'Union Sportive Cr\u00e9teil Handball \u00e8 una squadra di pallamano maschile francese con sede a Cr\u00e9teil.\nIl club \u00e8 stato fondato nel 1964 ed attualmente milita in Division 1 del campionato francese.\nNella sua storia ha vinto 1 campionato francese, 2 Coppe di Francia e 1 Coppa di Lega.\nDisputa le proprie gare interne presso il Palais des sports Robert-Oubron di Cr\u00e9teil il quale ha una capienza di 2.500 spettatori."}
{"id": "4725736", "revid": "767487", "url": "https://it.wikipedia.org/wiki?curid=4725736", "title": "Electricity (Bob Brookmeyer)", "text": "Electricity \u00e8 un album di Bob Brookmeyer pubblicato dall'etichetta The ACT Company Records nel 1991.\nIl disco fu registrato nel marzo del 1991 al \"The WDR Studios\" di Colonia (Germania)."}
{"id": "4725744", "revid": "767487", "url": "https://it.wikipedia.org/wiki?curid=4725744", "title": "Who Pays?", "text": "Who Pays? \u00e8 un serial muto del 1915 diretto da Harry Harvey, H.M. Horkheimer e, non accreditato, Henry King.\nSono dodici cortometraggi, ognuno della lunghezza di 900 metri corrispondenti a tre bobine l'uno, che hanno come denominatore comune il tema drammatico e i due attori principali, Henry King e Ruth Roland. I due attori, per\u00f2, ad ogni episodio, cambiano vesti e personaggio, interpretando di volta in volta un ruolo diverso da quello dell'episodio precedente.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione, nei Balboa Amusement Film Studios che si trovavano nella Sixth Street and Alamitos Avenue.\nDistribuzione.\nDistribuito dalla Path\u00e9 Exchange diviso in dodici episodi di tre rulli ciascuno, il film usc\u00ec nelle sale cinematografiche statunitensi nel marzo 1915.\nTutti e dodici i film sono conservati negli archivi dell'UCLA Film and Television. Il serial \u00e8 stato distribuito in DVD nel 2007."}
{"id": "4725745", "revid": "62182126", "url": "https://it.wikipedia.org/wiki?curid=4725745", "title": "Funzione phi", "text": ""}
{"id": "4725746", "revid": "1718925", "url": "https://it.wikipedia.org/wiki?curid=4725746", "title": "Maria Tudor (disambigua)", "text": ""}
{"id": "4725752", "revid": "1305772", "url": "https://it.wikipedia.org/wiki?curid=4725752", "title": "Palazzo Angaran (disambigua)", "text": "Gli edifici di Vicenza storicamente legati alla famiglia Angaran sono:"}
{"id": "4725756", "revid": "1305772", "url": "https://it.wikipedia.org/wiki?curid=4725756", "title": "Free (Rudimental)", "text": "Free \u00e8 un singolo del gruppo musicale britannico Rudimental, pubblicato il 23 ottobre 2013 come settimo estratto dal primo album in studio \"Home\".\nDescrizione.\nTraccia conclusiva di \"Home\", il brano ha visto la partecipazione della cantante Emeli Sand\u00e9.\nPubblicazione.\nIl singolo \u00e8 stato inizialmente lanciato nelle emittenti radiofoniche a partire dal 23 ottobre. Il 28 ottobre \u00e8 stato invece annunciato dalla Warner Music Group che il 19 novembre sarebbe stato pubblicato un EP digitale contenente quattro remix del brano.\nIl 17 gennaio 2014 \"Free\" \u00e8 stato pubblicato anche nel formato CD in Austria, Germania e Svizzera.\nVideo musicale.\nIl videoclip, diretto da Stu Thomson e girato attorno al monte Eiger (situato nell'Oberland Bernese), \u00e8 stato pubblicato il 24 ottobre 2013 ed \u00e8 ispirata alla storia dell'atleta norvegese Jokke Sommer, pioniere del volo con la tuta alare.\nTracce.\nTesti e musiche di Piers Aggett, Amir Amor, Kesi Dryden e Emeli Sand\u00e9."}
{"id": "4725759", "revid": "339392", "url": "https://it.wikipedia.org/wiki?curid=4725759", "title": "Nipple piercing", "text": ""}
{"id": "4725761", "revid": "339392", "url": "https://it.wikipedia.org/wiki?curid=4725761", "title": "Nipple ring", "text": ""}
{"id": "4725762", "revid": "1494169", "url": "https://it.wikipedia.org/wiki?curid=4725762", "title": "Vanga (disambigua)", "text": ""}
{"id": "4725764", "revid": "339392", "url": "https://it.wikipedia.org/wiki?curid=4725764", "title": "Bosom ring", "text": ""}
{"id": "4725766", "revid": "100281924", "url": "https://it.wikipedia.org/wiki?curid=4725766", "title": "Vanga (Renon)", "text": ""}
{"id": "4725767", "revid": "339392", "url": "https://it.wikipedia.org/wiki?curid=4725767", "title": "Anneaux de sein", "text": ""}
{"id": "4725770", "revid": "28592", "url": "https://it.wikipedia.org/wiki?curid=4725770", "title": "Vanga di Bernier", "text": ""}
{"id": "4725772", "revid": "28592", "url": "https://it.wikipedia.org/wiki?curid=4725772", "title": "Vanga di Lafresnaye", "text": ""}
{"id": "4725775", "revid": "28592", "url": "https://it.wikipedia.org/wiki?curid=4725775", "title": "Vanga dal becco uncinato", "text": ""}
{"id": "4725777", "revid": "28592", "url": "https://it.wikipedia.org/wiki?curid=4725777", "title": "Vanga spallerosse", "text": ""}
{"id": "4725780", "revid": "124311021", "url": "https://it.wikipedia.org/wiki?curid=4725780", "title": "Giulia Arena", "text": "Biografia.\nNasce a Pisa ma si trasferisce appena nata a Messina, citt\u00e0 d\u2019origine dei genitori. Nel 2013 ha partecipato al concorso di bellezza \"Miss Italia\" con la fascia di \"Miss Cinema Planter's Sicilia\", venendo eletta vincitrice; \u00e8 stata inoltre eletta \"Miss Cinema\". \u00c8 la prima Miss Italia a essere stata eletta in diretta su LA7, nonch\u00e9 la prima Miss Italia ad essere eletta a Jesolo dopo l'abbandono di Salsomaggiore Terme come sede storica. Giulia Arena \u00e8 stata la decima Miss Italia proveniente dalla Sicilia. Al tempo della vittoria, era ancora studentessa di Giurisprudenza internazionale dell'Universit\u00e0 Cattolica del Sacro Cuore di Milano.\nNel luglio 2013 vince il 3\u00ba concorso Marefestival di Salina, la cui giuria era presieduta da Jessica Bellinghieri, Miss Mondo Italia 2013.\nNel 2014 fa il suo debutto come conduttrice televisiva presentando su LA7 due edizioni del programma \"Mode e modi\" e una di \"Mode e modi - Food\" assieme a Andy Luotto. Nella primavera del 2015 le viene affidata la conduzione del programma culinario \"Gustibus\". Nel settembre 2016 prende parte a Miss Italia 2016 come conduttrice delle anteprime sulle semifinali in seconda serata dal titolo \"Miss Italia - A un passo dalla finale\", e come inviata nel backstage durante la serata finale del concorso presentata da Francesco Facchinetti. Nella primavera del 2017 passa a Rai 4, dove conduce assieme a Leonardo Decarli e Diletta Parlangeli il programma televisivo \"Kudos - Tutto passa dal web\", in onda in seconda serata. Viene confermata anche alla conduzione della seconda edizione del programma, in onda dal 14 settembre 2017, affiancata per\u00f2 da Valerio Scanu al posto di Decarli.\nDal 2018 \u00e8 una delle interpreti della soap opera di Rai 1 \"Il paradiso delle signore\", in cui interpreta la nobildonna Ludovica Brancia di Montalto. Nel 2019 gira la serie televisiva \"Bella da morire\", andata in onda nella primavera del 2020, dove interpreta il ruolo di Gioia Scuderi. Il 24 luglio 2021 conduce la serata finale del \"Marettimo Italian Film Fest\", trasmessa da Rai 2 il 13 settembre 2021."}
{"id": "4725793", "revid": "158913", "url": "https://it.wikipedia.org/wiki?curid=4725793", "title": "Lezioni di filosofia (Simone Weil)", "text": ""}
{"id": "4725797", "revid": "247222", "url": "https://it.wikipedia.org/wiki?curid=4725797", "title": "Old Friends (Bob Brookmeyer)", "text": "Old Friends \u00e8 un album live di Bob Brookmeyer, pubblicato dalla Storyville Records nel 1998.\nIl disco fu registrato il 30 novembre del 1994 al \"Jazz House\" di Copenaghen, Danimarca."}
{"id": "4725800", "revid": "106908", "url": "https://it.wikipedia.org/wiki?curid=4725800", "title": "Wilhelm von Kaulbach", "text": "Biografia.\nStudi.\nSuo padre combinava pittura e incisione nel mestiere di orafo. La famiglia era cos\u00ec povera che lui e sua sorella erano felici di accettare il pane, anche raffermo, che i contadini davano loro in cambio di incisioni del padre. Questo si dice che gli abbia suggerito l'argomento della sua prima opera, \"La caduta della manna nel deserto\". Ma, nonostante tutto, i genitori trovarono i mezzi per inviare Wilhelm, un ragazzo di diciassette anni, ai corsi dell'Accademia di Belle Arti di D\u00fcsseldorf, alla quale lo scultore Christian Daniel Rauch aveva fatto ottenere l'ammissione. L'accademia aveva avuto un nuovo impulso sotto la direzione di Peter von Cornelius, di cui divenne allievo. Il giovane Kaulbach dovette lottare contro le difficolt\u00e0, anche la fame, ma il coraggio non gli manc\u00f2 mai, e, unendo genio ad operosit\u00e0, fu ben presto, soprattutto tra i giovani del partito nazionale, in grado di far rivivere le arti della Germania.\nMurales di Monaco di Baviera.\nGli ambiziosi lavori che secondo Ludovico I di Baviera avrebbero dovuto trasformare Monaco di Baviera in una nuova Atene tedesca, offrirono al giovane pittore un'adeguata spinta. A Cornelius era stato commissionato un enorme affresco per la Glyptothek, e la sua abitudine, negli inverni, era quella di realizzare i disegni a D\u00fcsseldorf, l'aiuto di Kaulbach e di altri allievi, e nelle estati, accompagnato dai suoi migliori discepoli, eseguire gli affreschi a colori sulle pareti del museo di Monaco di Baviera. Nel 1824 Cornelius divenne direttore dell'Accademia delle belle arti di Monaco di Baviera e Kaulbach, non ancora ventenne, lo segu\u00ec prendendo la residenza a Monaco, dove lavor\u00f2 duramente sulle opere pubbliche, eseguendo commissioni in proprio, e nel 1849, quando Cornelius part\u00ec per Berlino, ottenne la direzione dell'accademia, incarico che ricopr\u00ec fino alla sua morte.\nKaulbach matur\u00f2, sull'esempio dei maestri del Medioevo, la pratica della decorazione murale o monumentale; egli riusc\u00ec a far convivere pittura e architettura, e mostr\u00f2 una fertilit\u00e0 creativa e una disponibilit\u00e0 di risorse mai raggiunta fin dai tempi di Raffaello e Michelangelo. Sotto la direzione di Cornelius, aveva progettato (1825-1828) molti affreschi per i nuovi edifici a Monaco di Baviera, tra cui \"Apollo e le Muse\", per il soffitto dell'Odeon, disegni dalla \"Battaglia di Hermann\" di Klopstock e dai poemi di Goethe e Wieland per il palazzo reale. Inoltre illustrazioni puramente classiche della storia di Amore e Psiche, per il palazzo del duca Max (\"Herzog-Max-Palais\"), e molte figure allegoriche per le arcate del giardino del palazzo. \nAll'inizio della serie delle sue molteplici opere giunsero i famosi \"Narrenhaus\", ricordi terribili di un manicomio nei pressi di D\u00fcsseldorf; la composizione merita maggior menzione per i punti di contatto con Hogarth. Alla stessa categoria appartengono le illustrazioni di \"Reineke Fuchs\". Dopo \"Narrenhaus\", la sua successiva grande opera fu la \"Battaglia degli Unni\" o \"Battaglia degli spettri\" che rappresenta la leggenda del combattimento a mezz'aria tra gli spiriti degli Unni e dei Romani caduti davanti alle mura di Roma, nel quale emerge su grande scala il suo talento per il simbolismo e l'allegoria. Il conte polacco Atanazy Raczy\u0144ski (1788\u20131874) gli commission\u00f2 l'opera in seppia, terminata nel 1837. Il re di Sassonia gli offr\u00ec la direzione dell'Accademia di Dresda, con uno stipendio di 2000 talleri, ma Kaulbach prefer\u00ec rimanere a Monaco di Baviera, anche se riceveva soltanto 800 fiorini dal re di Baviera.\nQueste opere, insieme a figure occasionali o passaggi in complessi dramma pittorici, mostrano come dominanti e irrefrenabili siano stati il senso della satira e il divertimento per la burla nello spirito dell'artista. I suoi personaggi sono rappresentati nella loro ampiezza e nitidezza con gusto acuto, e, a volte con sorrisi sardonici o risate sonore. Cos\u00ec, talvolta, degenera dal grottesco al volgare, dal grandioso al ridicolo, come nella satira della \"Kampf gegen die Chim\u00e4re der Per\u00fcckenzeit\", un affresco all'esterno della Neue Pinakothek.\nEppure queste stravaganze eccezionali non derivavano da debolezza, ma da eccesso di potere. Kaulbach cerc\u00f2 di diventare greco e italiano, ma non raggiunse mai Fidia o Raffaello; in breve, nelle sue vene scorreva il sangue di D\u00fcrer, Holbein e Martin Schongauer. L'arte creata a Monaco di Baviera durante la met\u00e0 del XIX secolo era di tipo quantitativo e tale da precludere la qualit\u00e0 assoluta, e Kaulbach illustr\u00f2 pannelli e tele per superfici enormi.\nStoria dell'umanit\u00e0.\nAvendo fino ad allora lavorato quasi esclusivamente a fresco decise di trascorrere qualche tempo a Venezia e un anno a Roma per prepararsi alla pittura ad olio per la Neue Pinakothek, completandola nel 1846. All'incirca nello stesso periodo cominci\u00f2 i suoi famosi disegni illustrativi della storia del genere umano per il nuovo museo di Berlino, che vennero eseguiti dai suoi allievi e completati nel 1860. Essi sono costituiti da sei affreschi, che rappresentano la \"Torre di Babele\", \"Omero ed i Greci\", la \"Distruzione di Gerusalemme\", la \"Battaglia degli Unni\" (Hunnenschlacht - un dipinto che ispir\u00f2 nel 1857 il poema sinfonico Hunnenschlacht di Liszt), i \"Crociati alle porte di Gerusalemme\", e \"L'et\u00e0 della Riforma\".\nQueste grandi tavole, lunghe circa 10 metri, e ciascuna comprende oltre un centinaio di figure a grandezza naturale, sono circondate da piccole composizioni che fanno pi\u00f9 di venti in tutto. L'idea \u00e8 quella di riunire in un unico sito la rappresentazione di drammi storici del mondo relativi alle principali civilt\u00e0, e pertanto sono assemblate figure allegoriche di architettura e di altre arti, della scienza e altri ambiti della conoscenza, insieme a legislatori dall'epoca di Mos\u00e8, non dimenticando Federico il Grande. Il luogo scelto per questa imponente esposizione didattica e teatrale \u00e8 la \"Treppenhaus\" o grande scalinata nel nuovo museo di Berlino. La superficie \u00e8 un muro assorbente, appositamente preparato, e il metodo tecnico \u00e8 quello noto come \"acqua-vetro\" o \"selce liquido \", visto che l'infusione di silice assicura la durata nel tempo. Lo stesso sistema \u00e8 stato adottato in seguito per le immagini affrescate nelle Camere del Parlamento di Westminster a Londra. \nIl suo stile nitido e appariscente gli guadagn\u00f2 occupazione abbondante come illustratore di libri: nelle pagine dei poeti la sua fantasia divertiva. Tra le sue incisioni sono la galleria di Shakespeare, quella di Goethe e una edizione in folio dei Vangeli. A proposito di questi esempi della scuola di Monaco, \u00e8 stato asserito che Kaulbach era stato sfortunato nell'aver trovato Cornelius per maestro e re Luigi per committente, che fu portato ad utilizzare soggetti ben lontani dalla sua indole, credendo che la sua ammirazione per essi fosse la stessa cosa che una fonte di ispirazione; e suppl\u00ec alla mancanza di immaginazione con \"un misto di intelletto e di fantasia\".\nTuttavia in tali composizioni come nella \"Distruzione di Gerusalemme\" e nella \"Battaglia degli Unni\", Kaulbach mostra immaginazione creativa. Come un poeta drammatico che racconta la storia, descrive il carattere, coglie l'azione e la situazione e, quindi, per cos\u00ec dire, prende lo spettatore dalla tempesta. Il modo pu\u00f2 essere occasionalmente rumoroso e pieno di sproloqui, ma l'effetto nel suo genere \u00e8 enorme. Il cartone, come usuale nell'arte moderna tedesca, \u00e8 superiore a quello dell'immagine finale, ed \u00e8 stato eseguito dall'artista all'et\u00e0 di trent'anni. In questo periodo, come si pu\u00f2 notare, la conoscenza era poco meno che assoluta, sottile il senso della bellezza, giocoso, delicato il tocco e l'intero trattamento artistico.\nUltime opere.\nL'ultimo periodo del pittore non ha portato alcun nuovo elemento, le sue opere ultimate si distinguono per esagerazioni delle prime caratteristiche. La serie di disegni illustrativi di Goethe, che ha avuto un immenso successo, era melodrammatica e assecondava il gusto popolare. La vasta tela, lunga quasi 10 metri, \"Battaglia navale a Salamina\", dipinta per il Maximilianeum di Monaco di Baviera, dimostra la consueta fantasia e facilit\u00e0 di composizione; conserva anche la sua grandiosit\u00e0 e il vigore, ma in questa stupefacente scena tumultuosa la moderazione e la semplicit\u00e0 della natura sono gettati al vento e tutta l'atmosfera \u00e8 calda e febbricitante\nIl suo fervente protestantesimo, che nell'ultima parte della sua vita gli alien\u00f2 la simpatia di Cornelius, che era un cattolico convinto, \u00e8 fortemente espresso nel suo \"Don Pedro de Arbuez, l'inquisitore\", che, pubblicato all'epoca del concilio Vaticano I, produsse una grande sensazione e diede origine a molte controversie. Poco prima della sua morte era al lavoro su un grande cartone sul \"Diluvio\" ed aveva appena terminato \"San Michele, patrono della Germania\", nelle vesti di un messaggero celeste con aria raggiante di trionfo, e con Napoleone III, suo figlio e parecchi gesuiti rannicchiati ai suoi piedi.\nUna fonte documenta che visse a \"Obere Garten Gasse 16\u00bd\" a Monaco di Baviera intorno al 1850. Le sue spoglie sono tumulate nell'Alter S\u00fcdfriedhof di Monaco di Baviera. Suo figlio Hermann Kaulbach (1846\u20131909) fu anch'egli un pittore e cos\u00ec il di lui figlio Robert Wilhelm Piloty Kaulbach (1877\u20131908), a sua volta padre di Fridtjof Kaulbach (1901\u20131968), uno dei primi attori bambini del cinema muto ad affermarsi in Europa."}
{"id": "4725801", "revid": "2189768", "url": "https://it.wikipedia.org/wiki?curid=4725801", "title": "Diadema setosum", "text": "Il riccio diadema (Diadema setosum ()) \u00e8 un riccio marino che vive nell'Oceano Indiano e in quello Pacifico.\nIl riccio diadema si sta diffondendo rapidamente nel Mediterraneo orientale (2021), soprattutto lungo la costa della Turchia e le isole del Dodecaneso.\nSi cominciano a vedere i primi esemplari anche nelle acque della Sicilia. Trattandosi di una specie invasiva e\u2019 prevedibile un aumento esponenziale nei prossimi anni in tutto il Mediterraneo .\nDescrizione.\n\u00c8 un grande riccio di mare nero, molto diffuso nei mari tropicali. Il suo corpo \u00e8 abbastanza piccolo e non supera i 10\u00a0cm, ma i suoi aculei sono estremamente lunghi, e misurano fino a 30\u00a0cm. Le spine pi\u00f9 corte sono munite di ghiandole velenose. Sulla faccia superiore, la teca presenta cinque punti bianchi uniti da delle linee iridescenti che formano una stella blu. Il suo ano forma una sfera prominente in cima al corpo, facilmente riconoscibile grazie all'anello arancione.\nSomiglia a una specie analoga dei Caraibi, il \"Diadema antillarum\", detto \"diadema dei Caraibi\".\nDistribuzione e habitat.\nIl riccio diadema \u00e8 diffuso nell'Indo-Pacifico ad una profondit\u00e0 massima di circa 70 metri, ma di solito tra i 10 ed i 30 metri. Il suo areale si estende dalle coste dell'Africa alle Hawaii ed alle acque australiane. Viene trovato nelle lagune, spesso in zone con fondo di sabbia o ciottoli e nelle barriere coralline. Talvolta questa specie forma aggregazioni numerose."}
{"id": "4725802", "revid": "344503", "url": "https://it.wikipedia.org/wiki?curid=4725802", "title": "Grudge Match", "text": ""}
{"id": "4725804", "revid": "91048036", "url": "https://it.wikipedia.org/wiki?curid=4725804", "title": "Il grande match", "text": ""}
{"id": "4725805", "revid": "123308643", "url": "https://it.wikipedia.org/wiki?curid=4725805", "title": "Leviatano (Auster)", "text": "Leviatano (\"Leviathan\") \u00e8 il settimo romanzo dello scrittore statunitense Paul Auster, pubblicato da Viking Press nel 1992. La versione italiana fu pubblicata per la prima volta da Guanda nel 1995, e da Einaudi nel 2003. \nIl romanzo segue la vita e i crimini di un uomo che decide di passare dalle parole ai fatti per consegnare il proprio messaggio al mondo, come racconta il suo amico migliore che ricostruisce la sua storia.\nIntroduzione.\nIl romanzo si apre come un poliziesco, col narratore che comincia cos\u00ec:\nAttraverso le sue indagini, il narratore cerca di rispondere alle domande su: chi fosse l'uomo che si era fatto esplodere, perch\u00e9 era stato trovato con una bomba fatta in casa, e quali circostanze lo avevano portato a una fine tanto violenta.\nSpiegazione del titolo del romanzo.\nIl titolo \"Leviatano\", \u00e8 ispirato dal biblico mostro marino che Thomas Hobbes utilizz\u00f2 come metafora dello Stato nella sua \"opera\" dal titolo omonimo. Come il \"Fantasma della Libert\u00e0\" che fa saltare in aria in tutto il Paese le repliche della Statua della Libert\u00e0, il protagonista del romanzo \u00e8 un eroe hobbesiano la cui nemesi \u00e8 lo Stato; il suo suicidio, \u00e8 metafora della lotta dell'uomo.\nAuster \u00e8 noto per collocare i suoi personaggi fittizi in contesti realistici con eventi reali da sfondo e cornice alle sue narrazioni. Ci sono analogie con l'\"Unabomber\", il terrorista accademico urbano, Theodore Kaczynski, che \u00e8 stato attivo, per un periodo di tempo simile, dalla fine degli anni '70 fino alla met\u00e0 degli anni '90.\nTrama.\nLa storia della vittima, Benjamin Sachs, \u00e8 raccontata da Peter Aaron, suo migliore amico, che incontra per la prima volta da collega scrittore in un bar di Greenwich Village nel 1975. Peter decide di provare a ricostruire la storia dell'altra vita di Ben, dopo che gli agenti dell'FBI si avvicinano a lui nel corso delle loro indagini. Della loro amicizia, Peter riconosce i persi anni di sofferenza e di stato interiore doloroso di Ben, dicendo:\nI due prima si incontrano come romanzieri in competizione: Peter dalla mente \"ruotata\" e il provocatorio Ben con il suo matrimonio perfetto con la bella Fanny. Entrambi hanno il desiderio di \"dire qualcosa\", di fare la differenza nel mondo reale.\nNella sua vita privata, Ben stesso \u00e8 pieno di dubbi e il suo matrimonio comincia a mostrare delle crepe, quando una notte, ritrovatosi stranamente a una festa di ubriachi, cade dalla scala antincendio del quarto piano, perdendo quasi la vita. La caduta \u00e8 sia reale che metaforica. Per i giorni successivi si rifiuta di parlare e quando si recupera si mostra stranamente distante. Dopo una settimana di riabilitazione, Ben esprime il desiderio di porre fine alla vita che aveva vissuto fino ad allora. Ritenendo che la sua vita fosse stata uno spreco, dichiara di voler fare di tutto per cambiare, e offrendo a s\u00e9 stesso un ultimatum di \"tutto o niente\", stabilisce di dover riprendere il controllo o fallire definitivamente. In attesa di questo cambiamento, lascia Fanny, si trasferisce in una baracca nel Vermont dove inizia a lavorare su un libro - poi svanisce, abbandonando la baracca e il suo contenuto, tra cui il suo manoscritto, intitolato \"Leviatano\". Non vi sono ulteriori contatti con Fanny ma vi \u00e8 un ultimo incontro con Peter, al quale confessa tutto.\nPeter ricostruisce la vita di Ben e i rapporti con Maria, un'artista, e con l'amica di questa, Lillian. Un casuale, violento incontro con il marito di Lillian, veterano della guerra del Vietnam, chiamato Reed, indirizza Ben in una direzione del tutto nuova.\nTemi maggiori.\nI temi austeriani nel romanzo analizzano il fallimento, l'identit\u00e0, il caso, la coincidenza e la natura sfuggente della verit\u00e0. Maria, il personaggio che segue degli sconosciuti per fotografarli, si ispira a Sophie Calle, artista, scrittrice e performer francese che ha ricreato momenti della propria vita fotografando degli estranei su cui poi inventava delle storie. Auster esplicita la sua riconoscenza verso di lei nell'introduzione del romanzo. Ben, personaggio centrale del romanzo, incontra Maria nel momento in cui egli comincia a rendere pi\u00f9 vivace la propria vita. La differenza \u00e8 che mentre la Calle e Maria sfruttano le loro fantasie in vista di una carriera, Ben si crea una vita che lo finisce. \nStilisticamente, Auster rivela i suoi temi attraverso una tortuosa scrittura \"multi-stratificata\", riportando i propri contrastanti conflitti personali per scrivere tipi soggettivi di verit\u00e0."}
{"id": "4725807", "revid": "287204", "url": "https://it.wikipedia.org/wiki?curid=4725807", "title": "Campionati mondiali di tiro al bersaglio mobile 2012", "text": "I campionati mondiali di tiro 2012 furono l'undicesima edizione dei campionati mondiali di questo sport e si disputarono a Stoccolma e V\u00e4ster\u00e5s, dal 2 al 10 giugno."}
{"id": "4725812", "revid": "125728660", "url": "https://it.wikipedia.org/wiki?curid=4725812", "title": "Mr. Peabody e Sherman", "text": "Mr. Peabody e Sherman (\"Mr. Peabody &amp; Sherman\") \u00e8 un film d'animazione del 2014 diretto da Rob Minkoff e con protagonisti del cast vocale Ty Burrell, Max Charles e Ariel Winter. Il film, prodotto dalla DreamWorks Animation e distribuito dalla 20th Century Fox, si basa sui personaggi di \"L'improbabile storia di Peabody\", segmento della serie d'animazione degli anni sessanta \"The Rocky and Bullwinkle Show\".\nTrama.\nSherman, un bambino di 7 anni, \u00e8 stato adottato da Mr. Peabody, un cane particolare e molto intelligente, quando era un neonato. Quest'ultimo ha costruito il \"Torni Indietro\", una sorta di macchina del tempo che permette di viaggiare nel passato. I due tornano quindi negli Usa ai tempi di George Washington, in Francia all'epoca della rivoluzione francese, nell'antico Egitto del faraone Tutankhamon, in Italia a Firenze durante il Rinascimento e infine in Turchia nel periodo della Guerra di Troia.\nIl compito di Mr. Peabody \u00e8 quello di far crescere suo figlio adottivo Sherman. Durante il primo giorno di scuola quest'ultimo si \u00e8 azzuffato con una bambina, Penny, della quale si \u00e8 poi innamorato.\nDistribuzione.\nIl primo trailer in lingua italiana del film venne distribuito dalla 20th Century Fox il 24 ottobre 2013, a cui segu\u00ec poche ore dopo anche la versione in lingua inglese.\nIl film doveva inizialmente essere distribuito nei cinema statunitensi a partire dal 21 marzo 2014, ma la data di uscita, dopo essere stata inizialmente anticipata al 1\u00ba novembre 2013, venne infine fissata al 7 marzo 2014. Il film \u00e8 stato distribuito in anteprima a partire dal 7 febbraio 2014 nel Regno Unito ed in Irlanda ed \u00e8 arrivato nei cinema italiani a partire dal 13 marzo dello stesso anno.\nInsieme al film \u00e8 stato distribuito un cortometraggio intitolato \"Almost Home - Quasi a casa\" che anticipa il film \"Home - A casa\", uscito nelle sale italiane il 26 marzo 2015.\nIl DVD del film \u00e8 uscito nell'ottobre 2014 e nei contenuti speciali c'\u00e8 un cortometraggio con protagonisti Rocky e Bullwinkle.\nSerie Tv.\nIl film ha avuto una serie televisiva di 52 episodi dal titolo \"Mr. Peabody &amp; Sherman Show\" che viene trasmessa per la prima volta negli stati uniti il 9 ottobre 2015 sulla piattaforma Netflix e in Italia il 6 gennaio 2016 sul canale DeA Kids, per poi essere replicato anche su Super! nell'Agosto 2016 e nel Luglio 2017.\nAccoglienza.\nIncassi.\nL'incasso globale \u00e8 stato di 275.698.039 dollari.\nCritica.\nLa reazione della critica \u00e8 stata generalmente favorevole, registrando un 80% di giudizi positivi su Rotten Tomatoes con la base di 131 critiche e con un voto medio di 6.6/10. Il consenso critico afferma: \u201c\"Mr.Peabody &amp; Sherman\" offre un sorprendente scoppio di colori di divertimento assicurato e di storia per tutte le et\u00e0 e le famiglie, nonostante uno scarso materiale d\u2019inizio e la sua trama abbastanza contorta\u201d. Tuttavia spesso sono stati criticati la poca seriet\u00e0 presente in quasi tutte le scene e per l'insulto a molti avvenimenti storici (ad esempio il ritratto della famosa Monnalisa).\nSu Metacritic ha un punteggio del 59 su 100 basato su 34 recensioni, indicato come \"\u201crecensione miste o medie\u201d\"."}
{"id": "4725814", "revid": "729019", "url": "https://it.wikipedia.org/wiki?curid=4725814", "title": "Hapjeong (metropolitana di Seul)", "text": "Hapjeong (\ud569\uc815\uc5ed - \u5408\u4e95\u8b6f, \"Hapjeong-yeok\" ) \u00e8 una stazione della metropolitana di Seul di interscambio fra la linea 2 e la linea 6 della metropolitana di Seul. La stazione si trova nel quartiere di Mapo-gu, a Seul.\nStruttura.\nEntrambe le linee sono sotterranee. Entrambe le linee sono dotate di due marciapiedi laterali con porte di banchina, e la linea 2 passa sopra la linea 6."}
{"id": "4725815", "revid": "599013", "url": "https://it.wikipedia.org/wiki?curid=4725815", "title": "Missionarie di Ges\u00f9 Ostia", "text": "Le Missionarie di Ges\u00f9 Ostia (in spagnolo \"Misioneras de Jes\u00fas Hostia\") sono un istituto religioso femminile di diritto pontificio: i membri di questa congregazione pospongono al loro nome la sigla M.J.H.\nStoria.\nLa congregazione fu fondata il 22 dicembre 1958 a Tepic da Mar\u00eda de los Dolores Torres L\u00f3pez.\nL'istituto fu approvato come pia unione da Anastasio Hurtado y Robles, vescovo di Tepic, il 15 settembre 1962; nel 1970 la casa-madre e il noviziato si trasferirono a Durango e l'8 febbraio 1973 il vescovo del luogo, Antonio L\u00f3pez Avi\u00f1a, eresse la pia unione in congregazione religiosa.\nAttivit\u00e0 e diffusione.\nLe suore si dedicano all'apostolato nelle missioni estere e nelle zone rurali, al lavoro nelle opere diocesane secondo le richieste dei vescovi, al servizio nelle parrocchie (cura delle chiese, catechesi, segreteria).\nOltre che in Messico, sono presenti in Italia ed Ecuador; la sede generalizia \u00e8 a Naucalpan de Ju\u00e1rez.\nAlla fine del 2008 la congregazione contava 103 religiose in 19 case."}
{"id": "4725818", "revid": "1305772", "url": "https://it.wikipedia.org/wiki?curid=4725818", "title": "Street Hassle (brano musicale)", "text": "Street Hassle \u00e8 un brano musicale scritto ed interpretato dal musicista rock statunitense Lou Reed, incluso nel suo omonimo album del 1978.\nIl brano.\nSi tratta di un lungo brano della durata di quasi undici minuti, diviso in tre sezioni distinte: \"Waltzing Matilda\", \"Street Hassle\", e \"Slipaway\". La prima sezione, \"Waltzing Matilda\", descrive una donna che si avvale dei servigi di un prostituto. Nella seconda, \"Street Hassle\", uno spacciatore di droga racconta agli amici la morte di una ragazza avvenuta nel suo appartamento. Nella terza parte, \"Slipaway\", \u00e8 presente una breve e non accreditata partecipazione vocale parlata da parte di Bruce Springsteen (dal minuto 9:02 a 9:39) e una sorta di canto funebre di Reed sull'amore e la morte.\nIl titolo della canzone gioca sulla pronuncia simile in inglese di \"Hassle\" (inconveniente) e \"Asshole\" (stronzo)\nSull'album dal vivo \"Animal Serenade\", a proposito della traccia, Reed la introdusse nella seguente maniera: \u00abVolevo scrivere una canzone che avesse un grande monologo rock al suo interno. Qualcosa che avrebbero potuto scrivere gente come William Burroughs, Hubert Selby, John Rechy, Tennessee Williams, Nelson Algren, o Raymond Chandler. Mischiandoli tutti insieme, ecco apparire \"Street Hassle\"\u00bb.\nNel 2008 \"Street Hassle\" \u00e8 stata inclusa nella classifica \"The Pitchfork 500: Our Guide to the Greatest Songs from Punk to the Present\".\nIl brano \u00e8 stato incluso nell'ultima scena del film del 2005 \"Il calamaro e la balena\"."}
{"id": "4725820", "revid": "62748", "url": "https://it.wikipedia.org/wiki?curid=4725820", "title": "Wilhelm Kaulbach", "text": ""}
{"id": "4725824", "revid": "247222", "url": "https://it.wikipedia.org/wiki?curid=4725824", "title": "Paris Suite", "text": "Paris Suite \u00e8 un album di Bob Brookmeyer pubblicato nel 1995 dalla Challenge Records.\nIl disco fu registrato il 15-17 ottobre del 1993 e il 5 gennaio del 1994 in Olanda."}
{"id": "4725825", "revid": "228587", "url": "https://it.wikipedia.org/wiki?curid=4725825", "title": "Case Balocchi", "text": "Case Balocchi \u00e8 un borgo (e frazione) situato nel comune di Villa Minozzo, all'incrocio della strada che da Governara, passando per le frazioni di Castiglione e Case Stantini, porta da una parte a Febbio, e dall'altra a Cervarolo e poi Civago. Da Case Balocchi \u00e8 possibile osservare di fronte il Monte Penna.\nStoria.\n\u00c8 probabile che il nome derivi dal termine, Bellovacco, il cui significato in epoca romana era : \"abitante della Gallia Belgica\". Alcuni di questi Galli si stabilirono nei pressi degli accampamenti romani che si trovavano in Castiglione: da cui Case-Bellovaci, Casebellocci, Case Balocchi. Nel XIV secolo \u00e8 citata come domus de Balochis in una vertenza tra la famiglia Dallo e i Fogliani.\nTerritorio.\nIl paese \u00e8 sempre stato in prevalenza dedito alla pastorizia. Segale e grano marzuolo erano le piantagioni pi\u00f9 in uso nel tempo, per l'abbondanza del frutto e per questo si producevano con la segale, i coprisedie, le basti per asini, muli e cavalli. Fu il paese che ha visto alternarsi generazioni di fabbri ferrai e di maniscalchi, della cui arte rimangono ancora alcuni mantici e un tornio ad arco. Si narra anche dell'esistenza di un artigiano del legno e pittore che riproduceva alcuni momenti di vita della valle. Percorrendo il borgo si possono ammirare due portali in arenaria, la fontana pubblica con vicino una maest\u00e0."}
{"id": "4725829", "revid": "767487", "url": "https://it.wikipedia.org/wiki?curid=4725829", "title": "Giovanni Oddo", "text": "Biografia.\nFu avviato dal fratello Amilcare nella specialit\u00e0 del triplo. Nel 1933, appena ventenne, \u00e8 nominato capo dell'Ufficio sportivo della Federazione provinciale del PNF.\nAi Littoriali fu campione italiano universitario di salto triplo (Littore d'Italia), nel 1934 a Milano (stabilendo il record universitario con 13,32) e nel 1937 a Torino (ancora un record, con 14,21). Sempre nel 1937 partecipa agli assoluti di atletica a Bologna dove arriva terzo con la misura di 14,38. \u00c8 la sua ultima gara.\nLaureato in Economia all'Universit\u00e0 di Palermo nel 1937, fu poi docente di Matematica alle scuole medie. Ufficiale di complemento durante la seconda guerra mondiale fu fatto prigioniero dagli alleati a Pantelleria nel 1943 e inviato in prigionia in Texas, tornando solo nell'autunno 1945.\nNella stagione 1945/46 allena il Trapani Calcio in Prima Divisione.\nTrasferitosi l'anno dopo per lavoro a Caltanissetta, \u00e8 commissario provinciale della FIDAL.\nFu poi Rettore del Collegio internazionale di musica di Roma (1955-1965).\nEra il padre dell'allenatore Francesco Oddo e nonno di Massimo Oddo, Campione del Mondo 2006 con la Nazionale italiana."}
{"id": "4725830", "revid": "827882", "url": "https://it.wikipedia.org/wiki?curid=4725830", "title": "Karn\u0131yar\u0131k", "text": "Il karn\u0131yar\u0131k (che pu\u00f2 essere tradotto come le melanzane ripiene) \u00e8 un piatto tipico della cucina turca.\nL'ingrediente principale \u00e8 la melanzana, che viene farcita con cipolla, aglio, prezzemolo, pomodori, peperoni e carne macinata.\nIl \"karn\u0131yar\u0131k\" \u00e8 solitamente cotto in un forno e servito caldo, quasi sempre accompagnato da riso. \u00c8 presente in quasi tutte le regioni della Turchia e si consuma prevalentemente nei mesi estivi, sia a pranzo che a cena.\nUna variante del \"karn\u0131yar\u0131k\" \u00e8 l\"'\u0131mam bay\u0131ld\u0131\" che non comprende la carne di riempimento e si serve freddo."}
{"id": "4725837", "revid": "729019", "url": "https://it.wikipedia.org/wiki?curid=4725837", "title": "Dangsan (metropolitana di Seul)", "text": "Dangsan (\ub2f9\uc0b0\uc5ed - \u5802\u5c71\u9a5b, \"Jeonghap Undongjang-yeok\" ) \u00e8 una stazione della metropolitana di Seul servita dalle linee 2 e 9 della metropolitana di Seul e si trova nel quartiere di Yeongdeungpo-gu, a Seul.\nStruttura.\nLa stazione \u00e8 costituita dall'interscambio fra le linee 2 e 9. La prima si trova in viadotto, con due binari passanti con due marciapiedi laterali. La linea 9, la pi\u00f9 recente, si trova in profondit\u00e0, ed \u00e8 collegata alla 2 da una scala mobile di 48 metri. Entrambe le linee hanno banchine protette da porte di banchina."}
{"id": "4725838", "revid": "481666", "url": "https://it.wikipedia.org/wiki?curid=4725838", "title": "Sealed Lips", "text": ""}
{"id": "4725839", "revid": "729019", "url": "https://it.wikipedia.org/wiki?curid=4725839", "title": "Forte di Bois l'Abb\u00e9", "text": "Il forte di Bois l'Abb\u00e9 , conosciuto anche come fort Poniatowski, \u00e8 un forte francese situato a Uxegney, presso \u00c9pinal in Lorena.\nFu costruito dal 1884 al 1885 e parzialmente rimodernato solamente una volta nel 1900 mentre un ulteriore ammodernamento, previsto nel 1911, non fu mai realizzato.\nPer questo motivo \u00e8 uno dei rari esempi di forte francese facente parte del Sistema S\u00e9r\u00e9 de Rivi\u00e8res che si trova quasi nelle esatte condizioni in cui era al momento della sua costruzione e giunto praticamente intatto fino ai nostri giorni.\nIl forte di Bois l'Abb\u00e9 \u00e8 situato su di una altura a 384 m s.l.m., a 1200 m. a est del pi\u00f9 grande forte di Uxegney e aveva il compito di sorvegliare la strada tra \u00c9pinal e Dom\u00e8vre-sur-Axi\u0117re.\nDescrizione del forte.\nIl forte ha la forma di un trapezio irregolare circondato da un fossato.\nL'edificio fu costruito in un solo anno (dal 1884 al marzo 1885) e comprende caserme, depositi di munizioni e scorte alimentari. \nSecondo la tecnica dell'epoca, questi edifici furono costruiti a cielo aperto con pietra locale (arenaria variegata ricavata da una cava presso Forges) poi coperti con il terreno ricavato dallo scavo del fossato e lo spianamento del terreno circostante.\nL'armamento originario era costituito da quattro cannoni da 120\u00a0mm. e da due da 90\u00a0mm. posizionati su piattaforme nella parte superiore del forte. \nNel 1915 fu aggiunto un cannone antiaereo (o, meglio anti pallone aerostatico o dirigibile) mentre i precedenti sei cannoni furono rimossi e portati al fronte.\nA differenza del vicino forte di Uxegney questo edificio non fu oggetto delle profonde opere di ammodernamento che si erano rese necessarie a causa dell'evoluzione dell'artiglieria.\nIl forte perse di importanza strategica quando ci si rese conto che il prospiciente Bois de Souche impediva una buona visione del territorio circostante per cui si prefer\u00ec costruire delle postazioni pi\u00f9 piccole intorno al bosco piuttosto che migliorare il forte.\nStoria operativa.\nIl forte di Bois l'Abb\u00e9 non vide alcuna azione militare durante la prima guerra mondiale, poich\u00e9 l'esercito tedesco non avanz\u00f2 nel territorio attorno a \u00c9pinal.\nTra la prima e la seconda guerra mondiale il forte rimase di propriet\u00e0 militare e fu mantenuto in attivit\u00e0.\nCome il vicino Forte di Uxegney, il forte di Bois l'Abb\u00e9 fu utilizzato come deposito di munizioni.\nNel 1932 vi furono installate quattro batterie antiaeree munite di pezzi da 75\u00a0mm.\nDopo la seconda guerra mondiale i francesi continuarono ad utilizzare il forte come deposito di munizioni fino al 1960, dopo di che fu utilizzato da privati.\nSituazione attuale.\nA partire dal 1995, l'Association pour la Restauration du Fort d'Uxegney et de la Place d'\u00c9pinal (ARFUPE) ha intrapreso il restauro e la manutenzione del sito di Bois l'Abb\u00e9. \nIl forte pu\u00f2 essere visitato in occasione della ricorrenza del 14 luglio (presa della Bastiglia) e durante la \"Journ\u00e9e du patrimoine\" (Giornata del patrimonio, in cui \u00e8 possibile visitare monumenti normalmente chiusi al pubblico)."}
{"id": "4725843", "revid": "83531", "url": "https://it.wikipedia.org/wiki?curid=4725843", "title": "Unione Sportiva Avellino 1995-1996", "text": "Questa voce raccoglie le informazioni riguardanti l'Unione Sportiva Avellino nelle competizioni ufficiali della stagione 1995-1996.\nRisultati.\nGiovanili.\nLa formazione juniores \u00e8 Campione d'Italia, battendo per 2-1 l'Inter in finale.\nRosa.\nAllenatore: Gianni Montanile"}
{"id": "4725845", "revid": "400694", "url": "https://it.wikipedia.org/wiki?curid=4725845", "title": "Inside Information", "text": ""}
{"id": "4725847", "revid": "21880", "url": "https://it.wikipedia.org/wiki?curid=4725847", "title": "Isola di Stewart", "text": ""}
{"id": "4725848", "revid": "765341", "url": "https://it.wikipedia.org/wiki?curid=4725848", "title": "Gisella Caccialanza", "text": "Di origine e formazione italiana (studi\u00f2 a Milano con Enrico Cecchetti), fu prima ballerina con l'American Ballet di George Balanchine e con il San Francisco Ballet.\nBiografia.\nNata da genitori italoamericani a San Diego in California, studia danza a San Diego e quindi a Los Angeles con Giovanni Rosi, un maestro di danza italiano, che le raccomanda di continuare i suoi studi al Teatro alla Scala di Milano con l'anziano Enrico Cecchetti, il pi\u00f9 famoso maestro di ballo del tempo. Giunta in Italia nel 1925, Caccialanza diventa una delle allieve preferite di Cecchetti il cui insegnamento lascer\u00e0 nella giovane ballerina un'impronta indelebile. \"Lettere dal Maestro\", una raccolta della loro corrispondenza, \u00e8 stata pubblicata nel 1971.\nDopo tre anni di studio in Italia e il ritorno in America nel 1928, Caccialanza si scontra con la realt\u00e0 americana che non offre molte opportunit\u00e0 di lavoro per ballerini classici. Firma un contratto di tre anni con Albertina Rasch, una coreografa viennese che mette in scena numeri di balletto per musicals e spettacoli di vaudeville, esibendosi in teatri come Roxy, Radio City Music Hall and Grauman's Chinese Theatre. L'arrivo di George Balanchine a New York le permette finalmente di esprimere le proprie doti. Il 2 gennaio 1934 Caccialanza \u00e8 tra gli allievi ammessi alla School of American Ballet di Balanchine e nel 1935, \u00e8 tra i membri dell'American Ballet, la prima compagnia creata negli Stati Uniti da George Balanchine, per la quale crea alcuni ruoli da protagonista, in particolare quella della sposa nel \"Baiser de la Fee\" di Balanchine nel 1937. Interpreta inoltre film musicali, su coreografie di Balanchine, tra i quali The Goldwyn Follies (1938), On Your Toes (1939) e Devil May Care.\nQuando non \u00e8 impegnata con l'American Ballet, Caccialanza si esibisce con il Ballet Caravan, un gruppo itinerante fondato nel 1936, per il quale lavorano diversi coreografi americani, tra i quali anche Lew Christensen con il quale si sposer\u00e0 nel 1941. Quell'anno, l'American Ballet e Ballet Caravan si uniscono per un tour latino-americano. Caccialanza vi appare come seconda ballerina nella premi\u00e8re del Ballett Imperial di Balanchine.\n\u00c8 ballerina ospite del San Francisco Ballet nel 1943. Per quella compagnia interpreta il 24 dicembre 1944 la Fata Confetto nella prima rappresentazione integrale americana dello \"Schiaccianoci\", al fianco di Willam Christensen, fratello di Lew e direttore della compagnia.\nTornata a New York, Caccialanza si unisce alla Ballet Society, la compagnia precursore del New York City Ballet, per la quale crea nel 1946 il terzo tema nei Four Temperaments di Balanchine. Quando Willam Christensen lascia la California nel 1951 per fondare il Ballet West a Salt Lake City, il fratello gli succede come direttore del San Francisco Ballet. Caccialanza balla con la compagnia fino al 1953, insegnando poi nella scuola di danza della compagnia.\nGisella Caccialanza muore nel 1998 a Daly City in California."}
{"id": "4725851", "revid": "38120", "url": "https://it.wikipedia.org/wiki?curid=4725851", "title": "Hot Money (disambigua)", "text": ""}
{"id": "4725853", "revid": "124595753", "url": "https://it.wikipedia.org/wiki?curid=4725853", "title": "Dinobot", "text": "I Dinobot (a volte Dynobot nella versione americana, Dinorobot in quella italiana) sono un gruppo di combattenti della fazione Autobot dell'universo Transformers.\nDescrizione.\nI Dinobot principali nella Generation 1 (fumetti Marvel, cartoni, fumetti IDW, ecc...) sono composti da:\nSi distinguono dagli altri Transformers, principalmente per il loro linguaggio primitivo, inoltre perch\u00e9 in alcune versioni non sono nativi di Cybertron, ma sono stati creati sulla Terra (nella G1 da Wheeljack, in Transformers Animated dopo il contatto con la chiave di Sari) e per la loro forza, che riesce a tener testa a quella di Devastator (unione dei Constructicon) e Predaking (unione dei Predacon). Inoltre, soprattutto nei primi episodi in cui sono comparsi, non obbediscono agli ordini.\nIn un fumetto (ambientato in un altro universo) si uniranno in Beast, per contrastare Bruticus, Devastator e Menasor e per aiutare i compagni feriti gravemente. La loro forza sommata \u00e8 tale da riuscire in poche mosse, a distruggere le 3 fusioni Decepticon, ma perdendo completamente il controllo e con l'unico obbiettivo di uccidere (anche i compagni che volevano salvare), per tale motivo Optimus, con l'aiuto di Jetfire, lo fa cadere in un burrone, distruggendolo ed evitando cos\u00ec la possibilit\u00e0 che mietessero altre vite.\nIn alcuni universi, occasionalmente ci sono Dinobot extra di minore importanza:\nIn una continuity di storie per bambini appaiono migliaia di Dinobot generici con forme di vari sauropodi, mentre nel recente videogioco per smartphone e tablet \"\", i 5 Dinobot pi\u00f9 importanti si combinano in una configurazione pi\u00f9 stabile rispetto a Beast, chiamata Volcanicus.\nAltre apparizioni.\nTransformers: Beast Wars (Biocombat).\nIn questa serie (seguito di quella originale), il nome Dinobot \u00e8 riferito ad un solo individuo che si chiama per l'appunto Dinobot. Egli all'inizio \u00e8 un Predacon (discendenti dei Decepticon) tuttavia, siccome egli agisce in base ad un rigido ed ammirevole codice d'onore, capir\u00e0 di stare dalla parte sbagliata e diventer\u00e0 un Maximal (discendenti degli Autobot) e si sacrificher\u00e0 eroicamente per salvare i suoi alleati; l'episodio contenente la morte di Dinobot \u00e8 stato considerato il migliore venendo definito il \"potente fulcro della serie\" catapultando Dinobot nel Hall of Fame dei Transformers nel 2010. La forma alternativa di Dinobot era un Velociraptor organico. \nIn seguito i malvagi Predacons creeranno un clone (dall'aspetto mostruoso) del suddetto Dinobot denominato \"Dinobot II\". Anche quest'ultimo (conservando un po' della coscienza del suo predecessore) morir\u00e0 da eroe. Si trasformava in un Velociraptor Transmetal 2 meccanico/scheletrico.\nNon ci sono Dinobot in questa serie; c'\u00e8 solo un Autobot di nome Grimlock che non diventa un dinosauro, bens\u00ec un escavatore.\nTransformers Animated.\nIn questa serie, vediamo solo 3 Dinobot:\nEssi sono stati frutto della riparazione dello scienziato Isacc Sumdac di pupazzi animatronici con l'aiuto di Megatron, e in seguito del contatto della chiave energetica di sua figlia.\nContinuty \"allineata\".\nNel videogioco, una squadra di normali Autobot denominata \"Assalto Fulmineo\", (che considera Optimus troppo buono e non deciso a combattere i nemici) guidata da Grimlock, viene sconfitta e catturata dagli Insecticons di Shockwave. Quest'ultimo far\u00e0 tremendi esperimenti sui sopracitati Autobot modificandone la struttura fisica, aumentandoli di dimensioni e rendendoli simili a degli animali nativi di un pianeta oggetto di studi di Shockwave. In seguito, Grimlock si libera e va in cerca dei suoi compagni intrappolati, i quali si ribattezzeranno Dinobot.\nIn questo gioco sono:\nPrima che Shockwave li catturasse, essi erano Cybertroniani normali con forme alternative veicolari regolari (cingolati, jet, ecc...). Grimlock e Swoop erano gi\u00e0 comparsi in .\nIn questa serie i Dinobot non compaiono ma vengono solo menzionati da Miko quando chiede cosa sono e Bulkhead gli risponde che \"sono una cosa del tutto diversa\" rispetto ai Predacon. I Dinobot sono i protagonisti, insieme ad Ultra Magnus, del fumetto \"Rage of the Dinobots\" dove stanno dando la caccia a Shockwave con lo scopo di vendicarsi dell'. Questo fumetto narra le avventure dei Dinobot insieme al sopracitato Ultra Magnus e gli eventi si svolgono prima della della serie. I Dinobot nel fumetto, come nel gioco Fall of Cybertron, sono cinque e sono: Grimlock, Slug, Snarl, Swoop e Sludge.\nOptimus Prime, Heatwave e gli altri principali Rescue Bots (oltre alla loro forma veicolo) si trasformeranno temporaneamente in dinosauri meccanici dopo aver scansionato dei fossili, in una missione su un'isola al largo di Griffin Rock.\nIn questa serie (seguito della precedente) ne compaiono solo due:\nInoltre si scopre che Grimlock in passato era un Decepticon ma \u00e8 passato dalla parte degli Autobot. In questa serie viene anche affermato che i Dinobot non sono un sottogruppo degli Autobot ma una specie a s\u00e9 di Cybertroniani che possono assumere l'aspetto di Dinosauri. Qui non viene mai fatto riferimento all'esperimento che Shockwave fece ai Dinobot durante la grande guerra poich\u00e9 il Grimlock di Fall of Cybertron ed il Grimlock di questa serie, sono due personaggi completamente diversi ed i Dinobot del videogioco (come gi\u00e0 affermato) non sono Dinobot naturali, ma semplici Cybertroniani modificati.\nContinuity cinematografica:.\nTransformers 4 - L'era dell'estinzione/Transformers - L'ultimo cavaliere.\nNel film i Dinobot - ovvero Grimlock, Strafe, Slug Scorn e Slash - sono antichi Transformers che insieme ad Optimus Prime formano i Leggendari Cavalieri di Iacon. Arrivarono sulla Terra 65 milioni di anni fa, quando gli esseri conosciuti come i \"Creatori\" estinsero i Dinosauri. Dopo ci\u00f2 Grimlock e gli altri quattro si ribellarono e assunsero forme di Dinosauri; alla fine, per\u00f2, vennero catturati dal cacciatore di taglie Lockdown. Milioni di anni dopo Optimus li libera dalla loro prigionia e li porta dalla parte degli Autobot, dove, insieme, riescono a sconfiggere i Decepticons di Galvatron. In seguito, una volta sconfitto Lockdown, Optimus li rende di nuovo liberi. Grimlock e Slug ricompariranno in Transformers 5 insieme ai dei piccoli animaletti Cybertroniani noti come Mini-Dinobot\nA differenza delle loro precedenti apparizioni le forme robotiche dei Dinobot rispecchiano quelle di guerrieri barbari.\nCrossover.\nAngry Birds Transformers.\nIn questo gioco compaiono solo due ipotetici \"Dinobot\":\nI due personaggi non sono nient'altro che la fusione degli storici Grimlock (Autobot) e Trypticon (Decepticon) con il piccolo e simpatico tucano Hal, uno dei protagonisti dell'omonima serie Rovio."}
{"id": "4725855", "revid": "287204", "url": "https://it.wikipedia.org/wiki?curid=4725855", "title": "Nothing Was the Same", "text": "Nothing Was The Same \u00e8 il terzo album in studio dal rapper canadese Drake. L'album \u00e8 stato pubblicato il 24 settembre 2013 e contiene collaborazioni con 2 Chainz, Big Sean, Jay Z, Majid Jordan, Jhen\u00e9 Aiko, Detail e Sampha."}
{"id": "4725857", "revid": "124055130", "url": "https://it.wikipedia.org/wiki?curid=4725857", "title": "Ballo tradizionale scozzese", "text": "Il Ballo tradizionale scozzese \u00e8 una forma di ballo sociale della Scozia che coinvolge gruppi di coppie di ballerini che percorrono determinati schemi in modo progressivi a seconda della coreografia. Sebbene sia considerato un tipo di ballo popolare, ha origine in seno alle classi benestanti del Medioevo.\nDivenne famoso intorno al XVIII secolo.\nDeriva dalle prime forme di ballo inglese, ed \u00e8 correlato con i balli tradizionali inglesi come il contra dancing, c\u00e8ilidh dancing, e ad un insieme di danze irlandesi.\nDanze.\nI balli tradizionali scozzesi sono categorizzati come reel, jig e strathspey, a seconda del tipo di musica con la quale si danza. I primi due tipi (chiamati anche danze a ritmo veloce) sono caratterizzati da tempi veloci, movimenti veloci e dinamici. Il terzo ha un tempo pi\u00f9 lento e pi\u00f9 temperato, pi\u00f9 statico. Tra le eccezioni si annoverano: lo Eightsome Reel, il The Wee Cooper of Fife Il The Willowtree.\nPassi e tecniche.\nsi fanno 4 o 6 passi"}
{"id": "4725862", "revid": "599013", "url": "https://it.wikipedia.org/wiki?curid=4725862", "title": "Colleen", "text": ""}
{"id": "4725864", "revid": "1048993", "url": "https://it.wikipedia.org/wiki?curid=4725864", "title": "Donatella Della Nora", "text": "Biografia.\nEsordisce al cinema nel film di Federico Fellini \"La dolce vita\", nel quale interpreta una giornalista. Le sue partecipazioni nei film commedia a cavallo tra gli anni sessanta e anni settanta sono caratterizzate sovente dal ruolo stereotipato della zitella di scarsa avvenenza con difficolt\u00e0 a trovare un marito. \nDa ricordare l'impiegata che tenta di incastrare Nino Manfredi nel film \"I complessi\"; sempre con Manfredi interpreta la parte di una zitella anche nel film \"Straziami ma di baci saziami\". L'ultima apparizione \u00e8 nel ruolo di Annelise J\u00f8rgensen, segretaria poco apprezzata di Lando Buzzanca nel film \"Il vichingo venuto dal sud\". \nMuore a Roma nel 1971; \u00e8 sepolta al Cimitero Flaminio."}
{"id": "4725866", "revid": "819238", "url": "https://it.wikipedia.org/wiki?curid=4725866", "title": "Officine Grandi Riparazioni di Verona Porta Vescovo", "text": "Le Officine Grandi Riparazioni di Verona Porta Vescovo sono uno stabilimento industriale istituito nel 1847 dalla Societ\u00e0 della Lombardia e dell'Italia Centrale. Passato poi alle Strade Ferrate dell'Alta Italia, quindi alla Rete Adriatica e, nel 1905, alle Ferrovie dello Stato (FS), ha eseguito ed esegue la grande manutenzione delle locomotive.\nStoria.\nL'Officina per gli usi della strada ferrata fu istituita nel 1847 su progetto dell'ingegner Luigi Negrelli&lt;ref name=\"Rigobello2003/22\"&gt;.&lt;/ref&gt;.\nInserita nel nodo ferroviario di Verona Porta Vescovo, si specializz\u00f2 rapidamente nella costruzione delle locomotive a vapore, attivit\u00e0 a cui aggiunse quella della riparazione delle locomotive e anche dei carri merci e delle carrozze viaggiatori&lt;ref name=\"Rigobello2003/22\"&gt;.&lt;/ref&gt;.\nDal 1880 fu specializzata nella grande manutenzione delle locomotive a vapore&lt;ref name=\"Rigobello2003/22\"&gt;.&lt;/ref&gt;.\nCon l'istituzione delle FS, nel 1905, assunse la denominazione di \"Officina del Materiale\", mantenendo la specializzazione produttiva. Tra il 1905 e il 1910 fu riorganizzata secondo criteri di maggior efficienza&lt;ref name=\"Rigobello2003/22\"&gt;.&lt;/ref&gt;.\nNel periodo interbellico fu ulteriormente sviluppata arrivando a eseguire, nel 1930, una grande riparazione della locomotiva FS 688.027 in soli undici giorni&lt;ref name=\"Rigobello2003/22\"&gt;.&lt;/ref&gt;.\nDistrutta durante la seconda guerra mondiale, nel dopoguerra fu ricostruita con criteri moderni e infine rimase, con le Officine di Pietrarsa, l'ultima officina in grado di eseguire la grande manutenzione delle locomotive a vapore. Cess\u00f2 quest'attivit\u00e0 nel 1976 con la consegna delle locomotiva FS 740.287&lt;ref name=\"Rigobello2003/22\"&gt;.&lt;/ref&gt;.\nTra gli ultimi lavori significativi sulle locomotive a vapore va citata la trasformazione di 35 locomotive del gruppo 625 e di 81 locomotive del gruppo 740 con l'applicazione dei preriscaldatori Franco-Crosti (esse originarono i gruppi 623 e 741)&lt;ref name=\"Rigobello2003/28-29\"&gt;.&lt;/ref&gt;.\nGi\u00e0 dall'immediato dopoguerra, anche in previsione della necessit\u00e0 di una riconversione industriale dovuta alla fine della trazione a vapore in Italia, all'Officina furono affidati altri lavori come la costruzione di carri merce dei tipi F, Hgf, L, la costruzione a nuovo delle locomotive elettriche FS E.321 ed E.322, e la trasformazione delle locomotive Diesel-elettriche FS Ne 120 in D.143&lt;ref name=\"Rigobello2003/29\"&gt;.&lt;/ref&gt;.\nDal 1968 esegue quelle di locomotive elettriche&lt;ref name=\"Rigobello2003/24-29\"&gt;.&lt;/ref&gt;."}
{"id": "4725874", "revid": "838137", "url": "https://it.wikipedia.org/wiki?curid=4725874", "title": "Hunnenschlacht", "text": "Hunnenschlacht (in italiano, Battaglia degli Unni), (S.1 - S.350) \u00e8 un poema sinfonico di Franz Liszt, composto nel 1857 su un disegno dello stesso titolo di Wilhelm von Kaulbach.\nDescrizione.\nIl dipinto rappresenta la Battaglia dei Campi Catalaunici del 451, nella quale gli Unni guidati da Attila combatterono contro i Romani guidati da Flavio Ezio e dal re visigoto Teodorico I. Secondo la leggenda, la battaglia fu cos\u00ec tremenda che le anime dei soldati caduti continuarono a combattere nel cielo mentre salivano in paradiso.\nIl primo movimento del pezzo, con il tempo \"Tempestoso, allegro non troppo\" porta le indicazioni di Liszt: \"Direttore: l'intero colore dovr\u00e0 essere tenuto molto scuro, e tutti gli strumenti debbono suonare come spettri.\" Liszt realizz\u00f2 gran parte di questo effetto segnando l'intera sezione d'archi da suonare con sordine, anche nei passaggi di \"fortissimo\" . Questa sezione descrive un clima di inquietudine e rabbia repressa prima che la battaglia si scateni.\nIl secondo movimento, \"Pi\u00f9 mosso\", inizia con uno \"Schlachtruf\" (urlo di battaglia) suonato dai corni, che viene poi ripreso dagli archi. Viene poi introdotto il tema principale della battaglia, una versione completamente costituita da materiale tematico tratto dalla stessa apertura. L'intera sezione si avvale della cosiddetta scala araba, che Liszt utilizz\u00f2 frequentemente nelle sue composizioni su temi ungheresi. In questa sezione Liszt introduce un effetto insolito: contro il roco andamento della musica della battaglia da parte del resto dell'orchestra, i tromboni suonano l'antica melodia gregoriana \"Crux fidelis\". La descrizione di Liszt per questa sezione \u00e8 di \"due flussi opposti di luce in cui gli Unni e la Croce sono in movimento.\" \nIl tema \"Crux fidelis\" viene poi ripreso dagli archi in un tranquillo e pacifico contrasto. La musica cresce di intensit\u00e0, con l'aggiunta di un organo e ottoni fuori scena, e si conclude trionfalmente."}
{"id": "4725875", "revid": "287204", "url": "https://it.wikipedia.org/wiki?curid=4725875", "title": "Basketballclub Magdeburg", "text": "Il Basketballclub Magdeburg \u00e8 una societ\u00e0 cestistica avente sede a Magdeburgo, in Germania. Fondata nel 2002, gioca nel campionato tedesco.\nDisputa le partite interne nella Hermann-Gieseler-Halle, che ha una capacit\u00e0 di 2.000 spettatori."}
{"id": "4725879", "revid": "399137", "url": "https://it.wikipedia.org/wiki?curid=4725879", "title": "Diritto della Scozia", "text": ""}
{"id": "4725882", "revid": "122805303", "url": "https://it.wikipedia.org/wiki?curid=4725882", "title": "Basket Club Souffelweyersheim", "text": "Il Basket Club Souffelweyersheim \u00e8 stata una societ\u00e0 cestistica avente sede a Souffelweyersheim, in Francia. Fondata nel 1945, ha giocato nel campionato francese fino al 2021, anno in cui si \u00e8 fusa con altri quattro club alsaziani nell'Alliance Sport Alsace.\nDisputava le partite interne nel Gymnase de la Rotonde, che ha una capacit\u00e0 di 1.500 spettatori."}
{"id": "4725888", "revid": "247222", "url": "https://it.wikipedia.org/wiki?curid=4725888", "title": "In Paris", "text": "In Paris \u00e8 un album raccolta di Lee Konitz e di Bob Brookmeyer pubblicato dalla Vogue Records nel 1995.\nSi tratta di due sessions parigine differenti, i primi undici brani registrati dal quintetto di Lee Konitz, mentre i rimanenti quattro brani\nriguardano delle registrazioni eseguite dal gruppo di Bob Brookmeyer (il quale utilizza gli stessi due musicisti, Henri Renaud e Jimmy Gourley delle\nsessions precedenti di Lee Konitz)."}
{"id": "4725889", "revid": "287204", "url": "https://it.wikipedia.org/wiki?curid=4725889", "title": "Basket Club d'Orchies", "text": "Il Basket Club d'Orchies \u00e8 una societ\u00e0 cestistica avente sede a Orchies, in Francia. Fondata nel 1922, gioca nel campionato francese.\nDisputa le partite interne nella Pubeco P\u00e9v\u00e8le Arena, che ha una capacit\u00e0 di 5.000 spettatori."}
{"id": "4725900", "revid": "1645873", "url": "https://it.wikipedia.org/wiki?curid=4725900", "title": "\u00d3lafur J\u00f3hannesson", "text": "Membro del Partito Progressista, \u00e8 stato Primo Ministro dal luglio 1971 all'agosto 1974 e dal settembre 1978 all'ottobre 1979. Di questi, egli ne fu il quindicesimo, per il partito progressista islandese, in due occasioni. Di questo partito fu presidente durante gli anni ottanta.\nCarriera.\n\u00d3lafur frequent\u00f2 l'Akureyri Junior College (matricolato 1935), e studi\u00f2 legge all'Universit\u00e0 d'Islanda. Studi\u00f2 anche in Danimarca e Svezia e lavor\u00f2 come avvocato prima di tornare all'accademia, divent\u00f2 letterato e professore all'Istituto di Legge nel 1947\u201378."}
{"id": "4725918", "revid": "287204", "url": "https://it.wikipedia.org/wiki?curid=4725918", "title": "Ballo delle Highlands scozzesi", "text": "Il Ballo delle Highlands scozzesi \u00e8 uno stile di danza competitiva per singole persone nel territorio scozzese delle Highlands del XIX e XX secolo nel contesto di competizioni in eventi pubblici come i Giochi delle Highlands, dove spesso il viene eseguito accompagnato dalla musica delle cornamuse.\nI ballerini hanno delle scarpe apposite chiamate Ghillies. Il ballo \u00e8 stato soggetto a molte influenze come dall'estetica dei patroni della Scozia fin dal XIX secolo e il balletto."}
{"id": "4725922", "revid": "33689", "url": "https://it.wikipedia.org/wiki?curid=4725922", "title": "Impianto di rivelazione incendi", "text": ""}
{"id": "4725929", "revid": "108498075", "url": "https://it.wikipedia.org/wiki?curid=4725929", "title": "Cucina della Cornovaglia", "text": "La cucina della Cornovaglia \u00e8 la cucina della regione inglese di Cornovaglia. Fu fortemente influenzata dalla geografia della contea come dalla sua storia. Essendo la Cornovaglia una penisola circondata dai mari storicamente ha una grande tradizione di piatti a base di pesce. Il settore della pesca ha giocato un ruolo di primo piano nell'economia della contea. Il piatto per antonomasia della Cornovaglia, il pasty affonda le sue radici in un altro settore industriale storico per la regione, il settore estrattivo.\nLa Cornovaglia fu influenzata dalla cucina britannica, e ha similarit\u00e0 con la cucina del Devon.\nAd alcuni piatti della Cornovaglia, per legge dell'Unione Europea \u00e8 stato garantito lo status di protezione geografica, facendo in modo che solo certi prodotti possano essere etichettati e venduti come \"della Cornovaglia\".\nIl festival del cibo e delle bevande di Cornovaglia promuove questa cucina.\nIn questa cucina viene usata anche la carne derivata da selvaggina."}
{"id": "4725935", "revid": "73843", "url": "https://it.wikipedia.org/wiki?curid=4725935", "title": "San Marino ai Giochi della XXI Olimpiade", "text": "San Marino partecip\u00f2 ai Giochi della XXI Olimpiade, svoltisi a Montr\u00e9al, Canada, dal 17 luglio al 1\u00ba agosto 1976, con una delegazione di 10 atleti impegnati in tre discipline."}
{"id": "4725937", "revid": "1543377", "url": "https://it.wikipedia.org/wiki?curid=4725937", "title": "San Marino ai Giochi della XXII Olimpiade", "text": "San Marino partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 16 atleti impegnati in cinque discipline."}
{"id": "4725938", "revid": "124123", "url": "https://it.wikipedia.org/wiki?curid=4725938", "title": "Zden\u011bk Nejedl\u00fd", "text": "Marxista, fu Ministro dell'Istruzione dal 1945 al 1946 e dal 1948 al 1953 e poi vicepresidente del consiglio. La sua opera musicologica pi\u00f9 importante \u00e8 \"Storia del canto preussita in Boemia\" (1904)."}
{"id": "4725939", "revid": "767487", "url": "https://it.wikipedia.org/wiki?curid=4725939", "title": "Impulsive!", "text": "Impulsive! \u00e8 un album di Eliane Elias e Bob Brookmeyer pubblicato nel 1997 dall'etichetta Stunt Records.\nIn questo disco Bob Brookmeyer e la pianista-compositrice Eliane Elias sono supportati da musicisti dell'orchestra jazz della radio danese.\nL'album fu registrato il 23-26 febbraio del 1997 allo \"Studio Broadcast House\" di Copenaghen in Danimarca."}
{"id": "4725940", "revid": "73843", "url": "https://it.wikipedia.org/wiki?curid=4725940", "title": "San Marino ai Giochi della XXIII Olimpiade", "text": "San Marino partecip\u00f2 ai Giochi della XXIII Olimpiade, svoltisi a Los Angeles, Stati Uniti, dal 28 luglio al 12 agosto 1984, con una delegazione di 19 atleti impegnati in sette discipline."}
{"id": "4725942", "revid": "73843", "url": "https://it.wikipedia.org/wiki?curid=4725942", "title": "San Marino ai Giochi della XXIV Olimpiade", "text": "San Marino partecip\u00f2 ai Giochi della XXIV Olimpiade, svoltisi a Seul, Corea del Sud, dal 17 settembre al 2 ottobre 1988, con una delegazione di 11 atleti impegnati in sei discipline."}
{"id": "4725945", "revid": "73843", "url": "https://it.wikipedia.org/wiki?curid=4725945", "title": "San Marino ai Giochi della XXV Olimpiade", "text": "San Marino partecip\u00f2 ai Giochi della XXV Olimpiade, svoltisi a Barcellona, Spagna, dal 25 luglio al 9 agosto 1992, con una delegazione di 17 atleti impegnati in sette discipline."}
{"id": "4725948", "revid": "73843", "url": "https://it.wikipedia.org/wiki?curid=4725948", "title": "San Marino ai XII Giochi olimpici invernali", "text": "San Marino partecip\u00f2 ai XII Giochi olimpici invernali, svoltisi a Innsbruck, Austria, dal 4 al 15 febbraio 1976, con una delegazione di 2 atleti impegnati in una disciplina."}
{"id": "4725949", "revid": "124123", "url": "https://it.wikipedia.org/wiki?curid=4725949", "title": "Jan \u0160tursa", "text": "Allievo di Josef V\u00e1clav Myslbek, fu docente all'accademia di Praga dal 1917 al 1925, anno del suo suicidio. Fu autore del monumento a Bed\u0159ich Smetana a Litomy\u0161l (1923) e di quello a Comenius ad Amsterdam (1924)."}
{"id": "4725952", "revid": "385321", "url": "https://it.wikipedia.org/wiki?curid=4725952", "title": "Bilioni", "text": ""}
{"id": "4725953", "revid": "73843", "url": "https://it.wikipedia.org/wiki?curid=4725953", "title": "San Marino ai XIV Giochi olimpici invernali", "text": "San Marino partecip\u00f2 ai XIV Giochi olimpici invernali, svoltisi a Sarajevo, Yugoslavia, dall'8 al 19 febbraio 1984, con una delegazione di 3 atleti impegnati in due discipline."}
{"id": "4725955", "revid": "2019894", "url": "https://it.wikipedia.org/wiki?curid=4725955", "title": "Move for Me", "text": "Move for Me \u00e8 un singolo realizzato dai disc jockey e produttori discografici Kaskade e deadmau5, con la parte vocale interpretata dalla cantante Haley Gibby. La traccia \u00e8 anche il secondo singolo estratto dal quinto album in studio di Kaskade \"Strobelite Seduction.\""}
{"id": "4725956", "revid": "122246", "url": "https://it.wikipedia.org/wiki?curid=4725956", "title": "Josef V\u00e1clav Myslbek", "text": "Docente all'accademia di Praga, fu autore del monumento equestre a San Venceslao a Praga, della tomba di un cardinale nel duomo della stessa citt\u00e0 e delle decorazione della Palmenhaus a Vienna."}
{"id": "4725957", "revid": "73843", "url": "https://it.wikipedia.org/wiki?curid=4725957", "title": "San Marino ai XV Giochi olimpici invernali", "text": "San Marino partecip\u00f2 ai XV Giochi olimpici invernali, svoltisi a Calgary, Canada, dal 13 al 28 febbraio 1988, con una delegazione di 5 atleti impegnati in due discipline."}
{"id": "4725960", "revid": "73843", "url": "https://it.wikipedia.org/wiki?curid=4725960", "title": "San Marino ai XVII Giochi olimpici invernali", "text": "San Marino partecip\u00f2 ai XVII Giochi olimpici invernali, svoltisi a Lillehammer, Norvegia, dal 12 al 27 febbraio 1994, con una delegazione di 4 atleti impegnati in due discipline.\nRisale a questa edizione il debutto della nazionale di bob di San Marino. Il bob a due utilizzato da Dino Crescentini e Mike Crocenzi (Jean Pierre Renzi era riserva) \u00e8 oggi esposto nel museo dello sport e dell'olimpismo presso lo stadio olimpico di Serravalle."}
{"id": "4725963", "revid": "709565", "url": "https://it.wikipedia.org/wiki?curid=4725963", "title": "Long Wei", "text": "Long Wei \u00e8 una serie a fumetti italiana creata da Diego Cajelli (sceneggiatura) e Luca Genovese (disegni), di genere azione/noir metropolitano.\nPrende il nome dal suo protagonista, appunto Long Wei, un ragazzo cinese, grande esperto di arti marziali, che trasferitosi a vivere in Italia diventa in breve tempo il difensore ed il raddrizzatore di torti della comunit\u00e0 cinese di Milano.\n\u00c8 pubblicata da Editoriale Aurea, in volumi di formato bonellide e a cadenza mensile, a partire dal 31 maggio 2013, ed \u00e8 composta da 12 numeri..\nTrama.\nLong Wei \u00e8 un giovane aspirante attore che spera di sfondare nei film d'azione cinesi grazie alle sue abilit\u00e0 nelle arti marziali. Malgrado diversi ruoli come comparsa, tuttavia, non riesce ad aver successo e deve infine rinunciare ai suoi sogni di fama; quando poi suo zio Tony, che gestisce un fallimentare ristorante cinese a Milano, si ritrova nei guai per una brutta storia di gioco d'azzardo, il giovane accetta di aiutarlo e si imbarca per l'Italia. Giunto nella \"Chinatown milanese\" di via Paolo Sarpi, il ragazzo in breve tempo riesce a salvare lo zio smascherando gli inganni della bisca clandestina con cui questi si era invischiato, e dando il benservito ai suoi proprietari a colpi di Kung-fu.\nDa quel momento in poi, Long Wei si ritrover\u00e0 a diventare un vero e proprio difensore di Chinatown, ritrovandosi ad affrontare e sconfiggere, insieme al suo amico italiano Vincenzo Palma, esponenti della mafia cinese e della criminalit\u00e0 organizzata italiana, oltre a criminali e balordi di ogni genere, divenendo infine un vero e proprio eroe per la comunit\u00e0 cinese del capoluogo lombardo.\nRealizzazione.\nIl soggetto alla base del fumetto nasce da un'idea di Enzo Marino (direttore dell'editoriale Aurea) e del fumettista Roberto Recchioni; quest'ultimo \u00e8 anche produttore esecutivo della serie. La stesura dei testi e della sceneggiatura degli albi \u00e8 di Diego Cajelli, mentre la creazione grafica del personaggio \u00e8 del disegnatore Luca Genovese, autore anche dei disegni del primo numero.\nOltre a Genovese, si succedono ai disegni Gianluca Maconi, Luca Bertel\u00e8, Francesco Mortarino, Valerio Nizi Jean Claudio Vinci, Daniele Di Nicuolo e Stefano Simeone, mentre Stefano Ascari, Luca Vanzella, Michele Monteleone e Francesco Savino collaborano con Cajelli alla sceneggiatura di alcuni numeri. Le copertine sono dell'artista romano Lorenzo Ceccotti, in arte LRNZ.\nIl lancio della serie \u00e8 stato preceduto da un'intensa campagna pubblicitaria su pi\u00f9 media, definita dagli stessi autori come \"virale\", che ha compreso social network, conferenze, video, adesivi e la realizzazione di un \"numero zero\" distribuito gratuitamente.\nL'edizione \u00e8 a cura della casa editrice romana Editoriale Aurea.\nAlbi.\n\"Nota: una peculiarit\u00e0 della serie \u00e8 riportare in copertina un titolo abbreviato ed un titolo pi\u00f9 esteso sul frontespizio della prima pagina; nella tabella il secondo \u00e8 scritto in carattere pi\u00f9 piccolo.\""}
{"id": "4725964", "revid": "819238", "url": "https://it.wikipedia.org/wiki?curid=4725964", "title": "Stazione di Carrara-San Martino", "text": ""}
{"id": "4725966", "revid": "73843", "url": "https://it.wikipedia.org/wiki?curid=4725966", "title": "San Marino ai XIX Giochi olimpici invernali", "text": "San Marino partecip\u00f2 ai XIX Giochi olimpici invernali, svoltisi a Salt Lake City, Stati Uniti, dall'8 al 24 febbraio 2002, con una delegazione di 1 atleta impegnato in una disciplina."}
{"id": "4725967", "revid": "486946", "url": "https://it.wikipedia.org/wiki?curid=4725967", "title": "Furti d'arte di Napoleone Bonaparte", "text": ""}
{"id": "4725969", "revid": "1442080", "url": "https://it.wikipedia.org/wiki?curid=4725969", "title": "Erste Bank Open 2013 - Qualificazioni singolare", "text": "Le qualificazioni del singolare dell'Erste Bank Open 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4725972", "revid": "124123", "url": "https://it.wikipedia.org/wiki?curid=4725972", "title": "V\u00edt\u011bzslav H\u00e1lek", "text": "Biografia.\nInsieme a Jan Neruda, Jakub Arbes, Adolf Heyduk e Rudolf Mayer fu rappresentante dei cosiddetti M\u00e1jovci, un gruppo di autori che dopo il 1848 determin\u00f2 la rinascita della letteratura boema. \nInizi\u00f2 a comporre poesie gi\u00e0 durante il periodo di studi presso il liceo di Praga, al termine degli studi in presso la facolt\u00e0 di filosofia dell'Universit\u00e0 Carolina a Praga si dedic\u00f2 alla letteratura e al giornalismo. \nLe sue opere pi\u00f9 celebri sono le raccolte poetiche \"Poesie serotine\" (\"Ve\u010dern\u00ed p\u00edsn\u011b\" 1858) e \"Nella natura\" (\"V p\u0159\u00edrod\u011b\" 1874) che sono considerate dei classici della poesia ceca del XIX secolo. Entrambe le opere furono musicate da Bed\u0159ich Smetana. \nLe sue opere furono incentrate sulle ispirazioni suscitate dal mondo rurale boemo.\nFu redattore del quotidiano \"N\u00e1rodn\u00ed listy\" per il quale scrisse centinaia di critiche teatrali, Feuilletons, e resoconti di viaggio. Nel 1858 fu tra i fondatori dell'almanacco \"M\u00e1j\" (Maggio), che raccolse e riun\u00ec un buon numero di artisti e letterati intenzionati a manifestare il proprio dissenso dai cosiddetti \"immortali pensionati\", ossia gli scrittori della generazione precedente, sentimentali e ottimisti. \nH\u00e1lek e il suo gruppo, invece, perseguiva un percorso letterario pi\u00f9 aderente al realismo.\nH\u00e1lek non fu solo un poeta, ma anche uno scrittore drammatico, per\u00f2 la sua notoriet\u00e0 ed il suo successo lo colse con le liriche, quali \"Ve\u010dern\u00ed p\u00edsn\u011b\" (Canti serotini, 1858), impreziosite dalle descrizioni di tematiche sociali e dalle impressioni paesaggistiche."}
{"id": "4725973", "revid": "1745361", "url": "https://it.wikipedia.org/wiki?curid=4725973", "title": "Iperbio", "text": "Nella versione del mito raccontato da Eschilo ne \"I sette contro Tebe\", Iperbio (in greco: \"\u1f59\u03c0\u03ad\u03c1\u03b2\u03b9\u03bf\u03c2\") \u00e8 un guerriero tebano difensore della porta Atena Onca, una delle sette porte di Tebe. Uccise Ippomedonte, uno dei compagni del padre di Diomede. \u00c8 raffigurato come un uomo alto e robusto."}
{"id": "4725974", "revid": "73843", "url": "https://it.wikipedia.org/wiki?curid=4725974", "title": "Friedrich Kaulbach", "text": "Biografia.\nFiglio di Christian Kaulbach (1777\u20131847) un ebanista di Arolsen, Friedrich era nello stesso tempo cugino e allievo di Wilhelm von Kaulbach, figlio di Philipp Karl Friedrich von Kaulbach (1775\u20131846), orafo e pittore dilettante. Figli di Wilhelm furono Herman Kaulbach (1846\u20131909) e August von Kaulbach (1850\u20131920).\nDopo aver visitato Venezia nel 1844, lui e lo zio si separarono. Dipinse in modo indipendente fino al 1848, quando esegu\u00ec il dipinto \"Adamo ed Eva accanto al corpo di Abele.\" Questo lo port\u00f2 ad essere chiamato a ricoprire una cattedra presso l'Accademia delle belle arti di Monaco di Baviera, cattedra da lui rifiutata. \nNel 1850 si trasfer\u00ec a Parigi, dove dipinse tele di argomento storico, e si guadagn\u00f2 da vivere come ritrattista. Lo stesso anno Massimiliano II gli commission\u00f2 un quadro sulla incoronazione di Carlo Magno per il museo del Maximilianeum. L'opera venne completata nel 1861.\nPittore di corte ad Hannover.\nKaulbach fu pittore di corte di Giorgio V di Hannover, del quale aveva eseguito diversi ritratti quando era il ritrattista preferito dalla nobilt\u00e0 locale. Mentre era pittore di corte ad Hannover, gli venne offerta una cattedra all'Universit\u00e0 di Hannover. Fra le altre concessioni il re gli diede la disponibilit\u00e0 di una residenza ed uno studio, progettati dall'architetto Christian Heinrich Tramm (1857-60) e sita in Waterloo Strasse ad Hannover. La casa oggi \u00e8 parte del \"Waterloo Beergarden\". In sua memoria, la figlia Isidore ricevette fra i visitatori della casa paterna Johannes Brahms, Clara Schumann, Franz Liszt, Joseph Joachim, Ernst von Wildenbruch e Anton Rubinstein.\nI suoi numerosi ritratti, come quelli di Sissy, l'imperatrice d'Austria, del principe Friedrich Wilhelm Nikolaus Albrecht di Prussia, del conte e della contessa Stolberg, sono estremamente dettagliati e luminosi. I migliori ritratti di belle donne aumentarono la sua reputazione. Kaulbach ricevette la medaglia d'oro dell'Accademia di Belle Arti di Berlino alla Fiera mondiale di Vienna del 1873.\nLa tomba di Frederick Kaulbach si trova nel cimitero di Engesohde ad Hannover. \nSuo figlio, August von Kaulbach, fu anch'esso un pittore."}
{"id": "4725977", "revid": "606039", "url": "https://it.wikipedia.org/wiki?curid=4725977", "title": "Kiwi bruno di Okarito", "text": ""}
{"id": "4725979", "revid": "599013", "url": "https://it.wikipedia.org/wiki?curid=4725979", "title": "Alan Whetton", "text": "Biografia.\nFratello gemello di Gary Whetton, Alan Whetton esord\u00ec insieme a questi nella formazione provinciale di Auckland; nel 1981 fu, sempre insieme a suo fratello, nella squadra inglese del West Hartlepool per una stagione.\nEsord\u00ec negli \"All Blacks\" nel 1984 in Bledisloe Cup contro l'; in tale match giocava anche suo fratello e i due divennero la prima, e ad oggi unica, coppia di gemelli a rappresentare la ; nel 1986, violando le direttive della Federazione neozelandese, prese parte a un \"tour\" non ufficiale in Sudafrica con i New Zealand Cavaliers che cost\u00f2 alla squadra, al ritorno in patria, una sospensione dalla convocazione per le successive due partite internazionali.\nTale stop non gli imped\u00ec comunque di tornare in Nazionale e di essere convocato alla , la prima edizione di tale torneo, che la vinse; quattro anni dopo, alla in Inghilterra, quando gli incontr\u00f2 l', fu registrata la prima e non ancora eguagliata singolarit\u00e0 di avere due coppie di gemelli in campo, una per squadra (per l' furono i fratelli Cuttitta, Marcello e Massimo).\nAgli albori dell'era professionistica, tra il 1996 e il 1999, Whetton fu giocatore-allenatore dei K\u014dbe Steelers in Giappone e, dopo il ritiro dall'attivit\u00e0 agonistica, \u00e8 divenuto commentatore sportivo televisivo e conduttore radiofonico."}
{"id": "4725980", "revid": "1442080", "url": "https://it.wikipedia.org/wiki?curid=4725980", "title": "Valencia Open 500 2013 - Qualificazioni singolare", "text": "Le qualificazioni del singolare del Valencia Open 500 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4725982", "revid": "767487", "url": "https://it.wikipedia.org/wiki?curid=4725982", "title": "(Don't Mess with the) Time Man", "text": "(Don't Mess with the) Time Man \u00e8 il primo EP della band hard rock statunitense Halestorm. L'album \u00e8 stato registrato da Lzzy e Arejay Hale con l'aiuto di loro padre Roger Hale che ha inciso le parti di basso."}
{"id": "4725983", "revid": "1442080", "url": "https://it.wikipedia.org/wiki?curid=4725983", "title": "Swiss Indoors Basel 2013 - Qualificazioni singolare", "text": "Le qualificazioni del singolare dello Swiss Indoors Basel 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4725984", "revid": "287204", "url": "https://it.wikipedia.org/wiki?curid=4725984", "title": "Maggie Hassan", "text": "Biografia.\nNata a Boston, la Hassan \u00e8 figlia di Robert Coldwell Wood, un politico democratico che fu Segretario della Casa e dello Sviluppo Urbano sotto Lyndon B. Johnson. Dopo gli studi, la Hassan divenne avvocato e svolse questa professione per diversi anni finch\u00e9 non entr\u00f2 in politica.\nNel 2002 si candid\u00f2 al \"Senato di stato del New Hampshire\", ma perse le elezioni contro il repubblicano in carica Russell Prescott. Nel 2004 lo sfid\u00f2 nuovamente e questa volta ebbe la meglio; fu riconfermata per altri due mandati nel 2006 e nel 2008, ma nel 2010 venne sconfitta da Prescott, che si era ricandidato per il suo vecchio seggio. Negli ultimi due anni di mandato, la Hassan rivest\u00ec anche il ruolo di leader della maggioranza e fu una delle maggiori promotrici del disegno di legge che istituiva nello stato del New Hampshire il matrimonio tra persone dello stesso sesso.\nNel 2012 la Hassan si candid\u00f2 alla carica di governatore del New Hampshire e riusc\u00ec a vincere con un'ampia maggioranza di voti, divenendo la seconda donna democratica ad essere eletta governatrice dopo Jeanne Shaheen. Nel 2014 fu riconfermata dagli elettori per un secondo mandato.\nNel 2016 annunci\u00f2 la sua intenzione di non richiedere un nuovo mandato da governatrice, candidandosi invece al Senato contro la repubblicana uscente Kelly Ayotte. La campagna elettorale fu molto combattuta e alla fine la Hassan riusc\u00ec a prevalere sulla Ayotte per appena 743 voti.\nSposata con Thomas Hassan, per molti anni preside della Phillips Exeter Academy, la Hassan \u00e8 madre di due figli: al maggiore, Ben, fu diagnosticata una paralisi cerebrale infantile; la Hassan dichiar\u00f2 che uno dei motivi che la spinsero ad entrare in politica fu proprio il desiderio di tutelare i bambini disabili come suo figlio."}
{"id": "4725996", "revid": "61051", "url": "https://it.wikipedia.org/wiki?curid=4725996", "title": "Athl\u012btikos Podosfairikos Omilos Apoll\u014dn Lemesou (femminile)", "text": "L'Athl\u012btikos Podosfairikos Omilos Apoll\u014dn Lemesou, indicata anche come Apollon Limassol Ladies Football Club, \u00e8 una squadra di calcio femminile cipriota con sede nella citt\u00e0 di Limassol. La squadra, fondata nel 2007, \u00e8 la divisione femminile dell'Apoll\u014dn Lemesou maschile e partecipa al campionato cipriota.\nStoria.\nDalla stagione 2008-2009 ha vinto tutte le competizioni nazionali, mettendo a segno 4 triplette consecutive, e la conquista del campionato cipriota hanno consentito al club di rappresentare il proprio Paese in pi\u00f9 edizioni della UEFA Women's Champions League.\nL'Apollon si mise in luce quando nell'edizione 2009-2010 riusc\u00ec ad eliminare, inaspettatamente, il bicampione del torneo Ume\u00e5 alla sua seconda partecipazione alla Champions League, diventando cos\u00ec una delle maggiori sorprese tra le squadre di club femminile in Europa. Tuttavia non riusc\u00ec a superare i sedicesimi di finale venendo eliminato dallo Zvezda Perm'. Da allora l'Apollon \u00e8 sempre riuscito ad arrivare ai sedicesimi di finale.\nOrganico.\nRosa 2019-2020.\nRosa, ruolo e numeri di maglia come da sito UEFA ."}
{"id": "4725999", "revid": "37401", "url": "https://it.wikipedia.org/wiki?curid=4725999", "title": "DPR", "text": ""}
{"id": "4726004", "revid": "486946", "url": "https://it.wikipedia.org/wiki?curid=4726004", "title": "Al-Mu'tamid (abbaside)", "text": ""}
{"id": "4726007", "revid": "767487", "url": "https://it.wikipedia.org/wiki?curid=4726007", "title": "When Justice Sleeps", "text": "When Justice Sleeps \u00e8 un cortometraggio muto del 1915 diretto da Harry Harvey. \u00c8 il terzo film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 26 aprile 1915. Tutti e dodici i film della serie sono conservati negli archivi dell'UCLA Film and Television."}
{"id": "4726008", "revid": "11959", "url": "https://it.wikipedia.org/wiki?curid=4726008", "title": "Al-Mu'tamid (abbaside di Samarra)", "text": ""}
{"id": "4726011", "revid": "46291", "url": "https://it.wikipedia.org/wiki?curid=4726011", "title": "Moneses uniflora", "text": "Moneses uniflora \u00e8 una pianta appartenente alla famiglia Ericaceae.\nEtimologia.\n\"Moneses\" deriva dal greco \"monos\" che significa \"unico\", perch\u00e9 lo scapo porta un solo fiore\nDescrizione.\nPianta perenne, alta dagli 8 ai 10\u00a0cm; fusto terminante in uno gambo radicale (scapo) eretto, semplice; foglie basali con picciolo corto e lamina rotonda, dentellata; fiore pendulo ; sepali ovati, rugosi, corolla aperta (10\u201315\u00a0mm.); petali bianchi ovati, ristretti in cima; ovario disposto in posizione elevata rispetto all'attacco dell'involucro fiorale (supero) circondato dagli stami; stilo sporgente.\nHabitat.\nPianta rara, relitto glaciale, fiorisce nei mesi di giugno-luglio da 2000 a 2300 m.\nBibliografia.\nGiovanni Galetti, Abruzzo in fiore, Edizioni Menab\u00f2 - Cooperativa Majambiente - 2008"}
{"id": "4726021", "revid": "767487", "url": "https://it.wikipedia.org/wiki?curid=4726021", "title": "B. Fleischmann", "text": "Biografia.\nHa iniziato la carriera come batterista nel 1991. Dal 1998 inizia a sperimentare la musica elettronica ed ottiene come risultato uno stile che unisce beat minimal e ambient alla techno e al trip hop. Sale alla ribalta nel 1999 con l'album \"Pop Loops for Breakfast\" e con l'EP \"Sidonie\", pubblicati dalla Charhizma e da Morr Music. Dopo diverse apparizioni in compilation ed un tour con gli Iso 68, nel 2000 ottiene la fama anche negli Stati Uniti con \"A Choir Of Empty Beds\". Nel 2003 pubblica il doppio CD \"Welcome Tourist\". Collabora in tre album con i Duo 505."}
{"id": "4726023", "revid": "767487", "url": "https://it.wikipedia.org/wiki?curid=4726023", "title": "Associazione Calcio Monza 1953-1954", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1953-1954.\nStagione.\nIn casa brianzola ci sono molte novit\u00e0: dopo cinque stagioni lascia la carica il presidente Pino Borghi e al suo posto Giovan Battista Pastori. \nAnche l'allenatore Annibale Frossi lascia il Monza a fine novembre dopo cinque stupende stagioni e con il merito di averlo portato per la prima volta in Serie B: per lui Monza \u00e8 stata un vero e proprio trampolino di lancio.\nAl suo posto viene chiamato Fioravante Baldi che guider\u00e0 i brianzoli a lottare per la promozione fino quasi al termine del campionato. \nLa squadra \u00e8 stata rinforzata con gli arrivi dal Napoli della punta Mario Astorri dal Marzotto, del centrocampista Giancarlo Forlani e dall'Inter del difensore Lino Grava. \nAltra novit\u00e0 rilevante della stagione \u00e8 che, pur restando lo stesso, lo stadio dei biancorossi cambia denominazione da questa stagione grazie ad un accordo tra societ\u00e0 ed Amministrazione Comunale.\nIl vecchio \"San Gregorio\" diventa Stadio Citt\u00e0 di Monza.\nMiglior marcatore stagionale biancorosso l'ex juventino e napoletano Mario Astorri autore di sette reti pur giocando solo mezzo torneo."}
{"id": "4726026", "revid": "1492679", "url": "https://it.wikipedia.org/wiki?curid=4726026", "title": "Elena Radonicich", "text": "Biografia.\nNata a Moncalieri da padre italiano di origini slavo-tedesche e da madre italiana, si diploma nel 2009 al Centro sperimentale di cinematografia di Roma. Dal 2005 al 2011 recita a teatro e ricopre qualche ruolo in TV, per poi esordire al cinema con \"Tutti al mare\" di Matteo Cerami. Nel 2012 \u00e8 protagonista di \"Workers - Pronti a tutto\" e poi di \"Tutto parla di te\", in cui interpreta il ruolo di una giovane madre che affronta la maternit\u00e0 con difficolt\u00e0 e che inizia un percorso di maturazione. Nel 2013 recita in \"Adriano Olivetti - La forza di un sogno\" di Michele Soavi, e in \"1992\" di Giuseppe Gagliardi, mentre nel 2014 \u00e8 nel cast di \"Italo\".\nNel 2015 prende parte al film \"Alaska\" di Claudio Cupellini ed \u00e8 protagonista di \"Banat - Il viaggio\". Nel 2016 recita nella miniserie tv \"Luisa Spagnoli\" di Lodovico Gasparini. Nel 2017 \u00e8 nel cast de \"La porta rossa\" di Carmine Elia, in cui interpreta la poliziotta Stella Mariani, e di \"1993\". Nel 2018 interpreta Enrica \"Puny\" Rignon, prima moglie di Fabrizio De Andr\u00e9, nel film \"Fabrizio De Andr\u00e9 - Principe libero\". Partecipa poi al Festival di Cannes 2018 con il film \"In My Room\", candidato al premio Un Certain Regard. Nel 2019 \u00e8 nel cast del cortometraggio \"La strada vecchia\", che si aggiudica il premio come miglior cortometraggio nel concorso \"I Love GAI\" alla 76\u00aa Mostra Internazionale d'arte cinematografica di Venezia 2019.\nVita privata.\n\u00c8 stata legata sentimentalmente all'attore Gaetano Bruno, con cui nel 2015 ha avuto una figlia, Anna."}
{"id": "4726040", "revid": "599013", "url": "https://it.wikipedia.org/wiki?curid=4726040", "title": "Crit\u00e9rium International 2009", "text": "Il Crit\u00e9rium International 2009, settantottesima edizione della corsa e valida come evento del circuito UCI Europe Tour 2009 categoria 2.HC. Si svolse su tre tappe dal 28 al 29 marzo 2009 da Monthois a Charleville-M\u00e9zi\u00e8res, su un percorso totale di 296,8\u00a0km. Fu vinto dal tedesco Jens Voigt che termin\u00f2 la gara con il tempo di 7 ore e 23 minuti netti, alla media di 40,19\u00a0km/h.\nAl traguardo di Charleville-M\u00e9zi\u00e8res 95 ciclisti completarono la gara."}
{"id": "4726041", "revid": "300067", "url": "https://it.wikipedia.org/wiki?curid=4726041", "title": "Benny Anthony", "text": ""}
{"id": "4726044", "revid": "112895400", "url": "https://it.wikipedia.org/wiki?curid=4726044", "title": "Casa di Nettuno e Anfitrite", "text": "La casa di Nettuno e Anfitrite \u00e8 una casa di epoca romana, sepolta durante l'eruzione del Vesuvio del 79 e riportata alla luce a seguito degli scavi archeologici dell'antica Ercolano: \u00e8 cos\u00ec chiamata in quanto al suo interno conserva un mosaico raffigurante \"Nettuno e Anfitrite\".\nStoria e descrizione.\nLa casa di Nettuno e Anfitrite, di propriet\u00e0 di un ricco commerciante, venne sicuramente restaurata a seguito del terremoto di Pompei del 62, quando la maggior parte delle pitture fu rifatta in quarto stile: rimasta sepolta sotto una coltre di fango a seguito delle colate piroclastiche durante l'eruzione del Vesuvio del 79, venne prima esplorata nel XVIII secolo dagli archeologi borbonici mediante cunicoli e poi riportata alla luce tramite gli scavi promossi da Amedeo Maiuri tra il 1932 ed il 1934.\nL'abitazione \u00e8 posta lungo il \"cardo\" IV, di fronte all'ingresso della sezione femminile delle Terme del Foro ed ha un'estensione totale di circa duecento metri quadrati, con un impianto che segue il classico schema delle case romane. Superato il portale d'ingresso, si accede alle fauci: queste presentano pareti con zoccolatura in rosso e resti di affreschi in secondo stile e pavimentazione in opera cementizia, interrotta in alcuni punti dove correvano delle tubature in piombo; sulla parete sinistra delle fauci, un'apertura, consente l'ingresso alla cucina, la quale, oltre ad essere illuminata da due finestre, ospitava un focolare ed una latrina. L'atrio presenta al centro un \"impluvium\" rivestito in marmo, scarsi resti di decorazioni parietali ed un larario nel quale sono state ritrovate due lastre in marmo, dipinte in rosso secondo la tecnica dei monocromi, di cui una riportante la firma di Alessandro di Atene, lo stesso che ha realizzato le \"Giocatrici di astragali\", custodito al museo archeologico nazionale di Napoli e che potrebbe proveniente dalla stessa casa: intorno all'atrio si aprono diversi cubicoli che hanno perso quasi del tutto le loro pitture, in particolar modo raffiguranti elementi vegetali, animali e figure femminili, tipici del quarto stile; quelli che sorgono lungo il lato sud inoltre dovevano essere utilizzati come depositi della bottega e uno conserva i resti di una colonna, mentre l'altro \u00e8 privo di adornamenti.\nSempre sull'atrio si apre il tablino, anch'esso con affreschi in quarto stile con pannelli in rosso e giallo, abbelliti con scene mitologiche tra cui resiste quello di un due donne, di cui una con un'anfora sul ginocchio, abbigliate con vesti celesti, mentre il pavimento \u00e8 un mosaico bianco bordato da una riga in nero: un'ampia finestra affaccia direttamente sul triclinio estivo. Ancora sull'atrio si aprono un corridoio, con alle pareti affreschi in nero e bianco decorati con animali quali un'aquila, un cavallo ed un capra ed il triclinio: entrambi questi ambienti danno accesso al triclinio estivo. Il triclinio \u00e8 la sala pi\u00f9 grande della casa ed \u00e8 adornato alle pareti con pannelli rossi arricchiti con motivi architettonici poggianti su una zoccolatura in nero ed un pavimento in mosaico bianco incorniciato in una fascia nera: questo appare in parte deformato, segno dell'impatto della massa fangosa sviluppatasi a seguito dell'eruzione del 79.\nIl triclinio estivo, concepito sia come pozzo di luce che come giardino, presenta al centro una vasca in marmo e sul fondo un ninfeo con tre nicchie, di cui quella centrale a fondo semisferico e le due laterali a fondo triangolare, con all'interno una colonnina di marmo cipollino come appoggi per lucerne: il ninfeo \u00e8 decorato a mosaici in pasta vitrea che riproduce scene floreali e di caccia, tra cui un cane che insegue un cervo ed i bordi abbelliti con conchiglie; sulle nicchie inoltre \u00e8 posto un serbatoio che alimentava le fontane dell'ambiente, realizzato in cocciopesto e decorato con alcune maschere in terracotta tra cui un Sileno. Il resto del triclinio estivo \u00e8 affrescato con pitture che tendono a riprodurre un giardino con piante, uccelli, animali, tralci, coppe e \"labrum\", oltre a grandi spazi in intonaco bianco: in particolare la parete est \u00e8 stata rifatta intorno al 70, durante un processo di abbellimento della stanza, con l'aggiunta di un mosaico, sempre in pasta vitrea, raffigurante Nettuno e Anfitrite; un piccolo spazio nei pressi del ninfeo era utilizzato dall'orchestra per l'intrattenimento durante le feste, mentre in alcuni punti \u00e8 possibile notare i segni di tre letti triclinari.\nEsternamente alla casa, accanto all'ingresso principale si trova una \"caupona\", appartenente allo stesso proprietario della dimora: si tratta di una delle botteghe meglio conservate della citt\u00e0 ed al suo interno sono stati rinvenuti numerosi suppellettili e parte dell'arredamento in legno, oltre ad un bancone in muratura con doli incassati, all'interno dei quali erano conservati ceci e fave, e diversi scaffali per anfore; uno stretto corridoio collega la bottega direttamente all'abitazione. Sempre dalla strada inoltre \u00e8 visibile il secondo piano della casa, in parte crollato a seguito dell'eruzione ed un tempo raggiungibile tramite una scala in muratura posta in cubicolo: le stanze, probabilmente camere da letto, sono affrescate in quarto stile e tra i ritrovamenti un letto in bronzo ed un tavolo in marmo."}
{"id": "4726046", "revid": "1573940", "url": "https://it.wikipedia.org/wiki?curid=4726046", "title": "Acanthizidae", "text": "Gli Acantizidi (Acanthizidae ) sono una famiglia di uccelli passeriformi diffusi in Australasia.\nTassonomia.\nLa famiglia comprende i seguenti generi e specie:"}
{"id": "4726052", "revid": "767487", "url": "https://it.wikipedia.org/wiki?curid=4726052", "title": "Out of This World (Bob Brookmeyer)", "text": "Out of This World \u00e8 un album di Bob Brookmeyer, pubblicato dall'etichetta Koch International Records nel 1998."}
{"id": "4726055", "revid": "287204", "url": "https://it.wikipedia.org/wiki?curid=4726055", "title": "Crit\u00e9rium International 2007", "text": "Il Crit\u00e9rium International 2007, settantaseiesima edizione della corsa e valida come evento del circuito UCI Europe Tour 2007 categoria 2.HC. Si svolse su tre tappe dal 31 marzo al 1\u00ba aprile 2007 da Asfeld a Charleville-M\u00e9zi\u00e8res, su un percorso totale di 285,8\u00a0km. Fu vinto dal tedesco Jens Voigt che termin\u00f2 la gara con il tempo di 6 ore 54 minuti e 57 secondi, alla media di 41,325\u00a0km/h.\nAl traguardo finale di Charleville-M\u00e9zi\u00e8res 109 ciclisti completarono la gara."}
{"id": "4726061", "revid": "28592", "url": "https://it.wikipedia.org/wiki?curid=4726061", "title": "Kostjukovi\u010d", "text": ""}
{"id": "4726064", "revid": "110157", "url": "https://it.wikipedia.org/wiki?curid=4726064", "title": "Chiesetta di Madonna delle Grazie", "text": "La Chiesetta di Madonna delle Grazie \u00e8 una piccola chiesa situata in provincia di Vicenza. Si trova sul Colle Zovo, la collina di chiusura ad est del sistema montuoso dei Lessini, ora noto come localit\u00e0 Madonna delle Grazie, che da sempre risulta essere diviso nei quattro comuni di Costabissara, Gambugliano, Isola Vicentina e Monteviale.\nIn tale chiesa, che fa parte della parrocchia di Costabissara, vengono ancora professate messe di rito cattolico, specialmente nel mese di maggio in occasione delle manifestazioni religiose mariane.\nOltre alla chiesetta \u00e8 presente anche un piccolo nucleo abitativo.\nL'antico capitello.\nEsattamente sul terreno dove sorge l'attuale chiesetta era presente \"ab immemorabili\" un capitello a tre ante affrescato e dedicato alla Vergine e ai santi Marco e Antonio da Padova. La sua posizione era dove ora si trova la piattaforma in calcestruzzo di base per l'alzabandiera e usata nel passato come fondamenta per il provvisorio campanile in legno. Il capitello era la tappa conclusiva della processione annuale della Rogazione Maggiore del 25 aprile e fu proprio in quelle occasioni che nel 1917 e 1918 venne fatto il voto che diede vita alla chiesetta.\nStoria.\nIl voto.\nIl 25 aprile 1917 durante la processione della festa di San Marco e in pieno periodo di guerra e pericolo di invasione austriaca, il parroco di Costabissara, don Guglielmo Stringari, raccolse le lamentele e le paure dei paesani formulando il voto di costruire una chiesa sul colle Zovo. La disfatta di Caporetto rese ancora pi\u00f9 fondata la paura di un'invasione nemica e l'anno successivo il voto venne precisato: \"\"qui ove sorge questo capitello costruiremo una chiesa dedicata a Maria Madre di Dio dispensatrice di tutte le Grazie se i nostri paesi resteranno preservati da invasione nemica\".\"\nI lavori.\nLe sorti della guerra volsero positivamente e il paesino non fu mai occupato. I lavori per la costruzione della chiesetta faticarono a partire sia per la mancanza di fondi, gi\u00e0 impegnati per terminare la nuova chiesa parrocchiale di San Giorgio Martire, pi\u00f9 volte sospesa per colpa del conflitto, sia a causa dell'epidemia di febbre spagnola che decim\u00f2 (qui come nel resto d'Italia) la popolazione.\nDon Stringari form\u00f2 quindi un comitato composto da alcuni capifamiglia della zona con il compito di trovare i fondi, studiare i progetti e dare inizio alle opere.\nIl terreno, di circa 2000 m2 di superficie, venne donato in parte dai fratelli Antonio e Luigi Lorenzato e in parte da Virgilio Sella. Nel 1919 i fondi raccolti dalle famiglie del luogo ammontavano gi\u00e0 a 4.000 lire e i lavori di spianamento del terreno, scavo delle fondamenta, preparazione delle pietre, trasporto di calce e sabbia da Villaverla, vennero effettuati grazie ad opere gratuite offerte.\nUna volta approvato il progetto dalle autorit\u00e0 ecclesiastiche, venne ufficialmente dato il via ai lavori il 21 novembre 1921 sulla base di un progetto dell'architetto Gerardo Marchioro che prevedeva un costo complessivo di 50.000 lire.\nVerso la fine del 1921 vennero completate le fondazioni e ultimata la zoccolatura.\nDopo tre anni di lavori, il 17 maggio 1924 la chiesa venne inaugurata. Le campane arrivarono solo nel 1925 e poste in una torre campanaria lignea provvisoria fino alla costruzione del campanile definitivo nel primo dopoguerra.\nLa chiesetta attuale.\nLa chiesa, in stile neogotico, presenta una pianta rettangolare con quattro volte a crociera e cinque ampie finestre, misura 14 m di lunghezza, 6 metri di larghezza e un'altezza massima di 7 metri. La facciata a capanna ospita, in due nicchie, due statue dei santi Marco evangelista e Antonio da Padova. \u00c8 presente un protiro sorretto da quattro colonne corinzie. L'arco trionfale presenta l'invocazione \"Maria Mater gratiarum ora pro nobis\" (\"Maria Madre delle grazie prega per noi\").\nL'altare, un tempo dedicato a San Bernardino, apparteneva alla pieve di San Giorgio, la vecchia chiesa del paese che era gi\u00e0 stata spogliata per abbellire la nuova chiesa parrocchiale. Tale struttura, un blocco sormontato da una nicchia ricoperta a tempietto aperto e sorretto da colonne marmoree di stile composito, ha subito varie ristrutturazioni (tra cui una nel 1686, come recita una targhetta in marmo nel timpano sopra la nicchia, a cura della \"Fraglia del Rosario\") grazie alle quali \u00e8 stato arricchito di quindici formelle in metallo raffiguranti i misteri del rosario. Prelevato dalla Pieve nel 1923, venne trasportato e addossato alla parete absidale.\nNella nicchia sopra l'altare \u00e8 presente una scultura lignea della Madonna delle Grazie creata da Guido Cremasco: in tale opera le Grazie vengono rappresentate come un mazzo di rose che il bambino in braccio alla madre stringe al petto e da una rosa che viene offerta al devoto dalla mano della Madonna. Questa statua sostituisce dal 1954 un'immagine sei-settecentesca rivestita di damasco e di ex voto presente dal 18 maggio 1924.\nIl campanile, costruito nel primo dopoguerra, \u00e8 alto 14 metri e ospita le campane originariamente poste nel provvisorio campanile ligneo il cui basamento \u00e8 ancora visibile.\nLe campane.\nLe campane in tutto sono 11, commissionate alla ditta Colbachini di Bassano del Grappa, arrivarono solo a marzo 1925. Le prime cinque arrivarono prima a Costabissara per essere condotte, il 25 aprile 1925, in processione alla chiesetta, consacrate il 1\u00ba maggio 1925 e poste in un castello provvisorio. Portano le scritte:\nLa sesta campana arriv\u00f2 a maggio come dono delle madri cristiane di Costabissara, Castelnovo, Motta, Gambugliano, Monteviale e Torreselle.\nLa settima arriver\u00e0 l'anno dopo con incisa la frase latina \"consolationes tuae laetificaverunt animam meam secundum multitudinem dolorum meorum in corde meo\", in ricordo del significato biblico dei sette dolori e delle sette allegrezze della vita della Vergine Maria.\nLe 7 campane non creavano un concerto \"in scala\" ma bens\u00ec due distinti concerti, uno di tre note in La3 maggiore con le campane pi\u00f9 grandi (La3-Si3-Do#4), ed uno pi\u00f9 piccolo di 5 in scala maggiore con le 5 campane pi\u00f9 piccole (Do#4-Re#4-Mi#4-Fa#4-Sol#4).\nNel 1995 si \u00e8 deciso, grazie al contributo di benefattori locali, di creare un concerto a 9 campane in scala diatonica maggiore come da tradizione Vicentina, implementando le campane mancanti alle campane esistenti, in modo da sfruttare a pieno le possibilit\u00e0 del concerto. Nel 1995 sono state aggiunte le mancanti, Re4-Mi4-La4 e Si4, fuse dalla fonderia Colbachini di Padova, determinando quindi un concerto di La3 maggiore con due alterazioni (Re#4-Mi#4).\nNel 1996 la campana Sol#4 \u00e8 stata sostituita con una nuova, in ricordo di Marco Tosin, grande campanologo di Vicenza che inaugur\u00f2 le campane del 1995 e scomparso prematuramente lo stesso anno.\nLe campane sono solamente manuali perci\u00f2 esiste una squadra campanaria del luogo che ogni domenica suonano per la messa\nIl rifugio per i pellegrini.\nSubito dopo la costruzione della chiesa si assistette a un imponente pellegrinaggio da numerosi comuni vicini. Questo costrinse il comitato a disporre la costruzione di un rifugio per questi pellegrini e cos\u00ec, 30 metri di fronte alla chiesa sorse la \"Villa Rifugio dei Pellegrini\".\nLa struttura venne usata sia dai pellegrini sia dai sacerdoti che dovevano prestare servizio alla chiesa. Nel 1944 venne messa a disposizione all'Opera della divina provvidenza dell'Istituto San Gaetano, fondata dal giovane prete don Ottorino Zanon che lascer\u00e0 nel 1945 per dare spazio agli anziani dei paesi vicini.\nL'ormai ex rifugio del pellegrino, nel 1989 venne restaurato per volont\u00e0 del vescovo Pietro Nonis da parte degli Alpini. La casa \u00e8 ancora esistente.\nFu proprio in questo momento di massimo pellegrinaggio che vennero sistemate le croci in legno, ancora oggi visibili, sulle strade che portano alla chiesa."}
{"id": "4726067", "revid": "1728", "url": "https://it.wikipedia.org/wiki?curid=4726067", "title": "Triumvir aere argentio auro flando feriundo", "text": ""}
{"id": "4726075", "revid": "599013", "url": "https://it.wikipedia.org/wiki?curid=4726075", "title": "Crit\u00e9rium International 2006", "text": "Il Crit\u00e9rium International 2006, settantacinquesima edizione della corsa e valida come evento del circuito UCI Europe Tour 2006 categoria 2.HC. Si svolse su tre tappe dal 25 al 26 marzo 2006 da Sedan a Charleville-M\u00e9zi\u00e8res, su un percorso totale di 301,3\u00a0km. Fu vinto dall'italiano Ivan Basso che termin\u00f2 la gara con il tempo di 7 ore 17 minuti e 3 secondi, alla media di 41,364\u00a0km/h.\nAl traguardo finale di Charleville-M\u00e9zi\u00e8res 63 ciclisti completarono la gara."}
{"id": "4726076", "revid": "108496616", "url": "https://it.wikipedia.org/wiki?curid=4726076", "title": "Cucina del Devon", "text": "La cucina del Devon \u00e8 la cucina tipica di Devon, in Inghilterra, che ha influenzato ed \u00e8 stata influenzata dalla cucina britannica.\nEssendo il Devon, una contea per lo pi\u00f9 rurale con un clima temperato, con piogge frequenti e un suolo fertile, per secoli \u00e8 stato un esportatore di prodotti caseari di alta qualit\u00e0, frutta fresca e verdure, carne e pesce, in particolare dopo il XIX secolo con l'espansione della rete ferroviaria che ha dato la possibilit\u00e0 di portare cibo fresco anche nelle grandi citt\u00e0.\nPietanze.\nIl \"pasty\" \u00e8 un piatto popolare del Devon e in Cornovaglia, e il pi\u00f9 antico riferimento alla ricetta \u00e8 del 1510 nella citt\u00e0 di Plymouth, al confine tra Devon e Cornovaglia.\nA differenza del \"pasty\" di Cornovaglia il \"pasty\" del Devon non ha la designazione di origine protetta.\nIl pudding bianco \u00e8 un piatto a base di carne di maiale speziata, dove in Devon e in Cornovaglia \u00e8 conosciuto come pudding di maiale (hog's pudding;), Ci sono anche versioni delle Midland occidentali della Scozia e di altre regioni.\nIl \"fish and chips\" rimane ancora molto diffuso nelle aree costiere e di pesca.\nTipico della contea \u00e8 la crema di t\u00e8 del Devonshire, gli \"scones\", la marmellata e le creme raggrumate di cui si pensa abbiano avuto origine proprio dal Devon.\nBevande.\nIl sidro, conosciuto come \"cyder\" o \"scrumpy\" \u00e8 la bevanda tradizionale del Devon.\nUno dei pi\u00f9 famosi produttori di cider del XX secolo fu Whiteways of Whimple del Devon orientale."}
{"id": "4726080", "revid": "247222", "url": "https://it.wikipedia.org/wiki?curid=4726080", "title": "Together (Bob Brookmeyer e Mads Vindig)", "text": "Together \u00e8 un album di Bob Brookmeyer e Mads Vinding, pubblicato nel 2000 dall'etichetta Challenge Records.\nIl disco fu registrato il 9 e 10 ottobre del 1998 al \"Broadcast House Studios\" di Copenaghen in Danimarca."}
{"id": "4726082", "revid": "738436", "url": "https://it.wikipedia.org/wiki?curid=4726082", "title": "Chokhmat haLashon", "text": ""}
{"id": "4726084", "revid": "1728", "url": "https://it.wikipedia.org/wiki?curid=4726084", "title": "Gneo Minicio Faustino Sesto Giulio Severo", "text": ""}
{"id": "4726085", "revid": "339392", "url": "https://it.wikipedia.org/wiki?curid=4726085", "title": "Chokhmat haDiqduq", "text": ""}
{"id": "4726092", "revid": "599013", "url": "https://it.wikipedia.org/wiki?curid=4726092", "title": "Crit\u00e9rium International 2005", "text": "Il Crit\u00e9rium International 2005, settantaquattresima edizione della corsa e valida come evento del circuito UCI Europe Tour 2005 categoria 2.HC. Si svolse su tre tappe dal 26 al 27 marzo 2005 da Vouziers a Charleville-M\u00e9zi\u00e8res, su un percorso totale di 293,8\u00a0km. Fu vinto dallo statunitense Bobby Julich che termin\u00f2 la gara con il tempo di 7 ore 12 minuti e 8 secondi, alla media di 40,79\u00a0km/h.\nAl traguardo finale di Charleville-M\u00e9zi\u00e8res 89 ciclisti completarono la gara."}
{"id": "4726103", "revid": "767487", "url": "https://it.wikipedia.org/wiki?curid=4726103", "title": "Unto Herself Alone", "text": "Unto Herself Alone \u00e8 un cortometraggio muto del 1915 diretto da Harry Harvey.\nQuinto film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 10 maggio 1915. Tutti e dodici i film della serie sono conservati negli archivi dell'UCLA Film and Television."}
{"id": "4726106", "revid": "1005847", "url": "https://it.wikipedia.org/wiki?curid=4726106", "title": "Agenzia Telegrafica Bulgara", "text": "L'Agenzia Telegrafica Bulgara (in bulgaro: \u0411\u044a\u043b\u0433\u0430\u0440\u0441\u043a\u0430\u0442\u0430 T\u0435\u043b\u0435\u0433\u0440\u0430\u0444\u043d\u0430 A\u0433\u0435\u043d\u0446\u0438\u044f, B\u016dlgarska Telegrafna Agentsiya; in inglese: Bulgarian News Agency) o BTA (\u0411\u0422\u0410) \u00e8 l'agenzia di stampa di Stato della Bulgaria.\nStoria.\nFu creata con decreto del principe Ferdinando I di Bulgaria nel 1898 e oggi \u00e8 una moderna e autorevole agenzia multimediale e rappresenta una importante fonte di informazione per i bulgari e il principale canale informativo dell'amministrazione pubblica di quel Paese. Lo statuto che ne regola l'attivit\u00e0 fu definito nel giugno 1994 durante i lavori della 36\u00aa Assemblea nazionale.\nOrganizzazione.\nLa BTA \u00e8 definita come una \"organizzazione nazionale autonoma di informazione\" il cui direttore generale viene eletto dall'Assemblea nazionale.\nPer statuto alla BTA \u00e8 garantita la piena indipendenza editoriale e protetta da ogni ingerenza politica o economica.\nL'agenzia \u00e8 economicamente indipendente attraverso la vendita dei propri servizi giornalistici e attraverso la vendita di spazi pubblicitari pubblicati sul proprio sito. Fa parte della Alleanza europea delle agenzie di stampa (EANA) che riunisce fra di loro una sola agenzia di stampa per ogni Paese.\nLa BTA \u00e8 anche membro fondatore della Associazione delle agenzie di stampa dei Balcani."}
{"id": "4726110", "revid": "281944", "url": "https://it.wikipedia.org/wiki?curid=4726110", "title": "Bulgarian News Agency", "text": ""}
{"id": "4726122", "revid": "1573940", "url": "https://it.wikipedia.org/wiki?curid=4726122", "title": "Aegithalidae", "text": "Gli Aegitalidi o Egitalidi (Aegithalidae ) sono una famiglia di uccelli dell'ordine Passeriformes.\nDescrizione.\nLa famiglia comprende uccelli di piccole dimensioni (dagli 8,5 cm del codibugnolo pigmeo ai 16 cm delle specie pi\u00f9 grandi di codibugnolo), dall'aspetto massiccio con grossa testa rotonda, corto becco e lunga coda dall'estremit\u00e0 squadrata.\nLa livrea varia molto a seconda della specie, con le silvicince dai vivaci colori pastello e gran parte dei codibugnoli che presentano piumaggio diminato dale tonalit\u00e0 del bianco, grigio e nerastro.\nDistribuzione e habitat.\nLa famiglia ha ampia distribuzione olartica, con la maggior parte delle specie che vive sul limitare dei boschi cedui in Asia meridionale, ma col codibugnolo comune che abita anche gran parte dell'Europa ed il codibugnolo americano a diffusione nordamericana.\nBiologia.\nLe specie della famiglia sono tutte gregarie all'infuori della stagione degli amori, spostandosi in stormi (spesso in associazione con altre specie) e nutrendosi principalmente di insetti, reperiti nella canopia.\nQuesti uccelli sono monogami, e durante il periodo degli amori le coppie lasciano lo stormo d'appartenenza per nidificare in solitudine: il nido ha forma globosa e contiene 6-10 uova bianche con maculature rossicce, che \u00e8 quasi sempre la sola femmina a covare.\nTassonomia.\nLa famiglia comprende quattro generi, per un totale di specie:\nFamiglia Aegithalidae\nNell'ambito della famiglia (vicina a Phylloscopidae, Erythrocercidae e all'enigmatica \"Hylia\"), si distinguono un clade basale formato dal solo \"Leptopoecile\" e un altro comprendente i rimanenti tre generi, in cui \"Psaltria\" appare molto vicina ad \"Aegithalos\" ed in particolare con le specie del Sud-est asiatico."}
{"id": "4726124", "revid": "288300", "url": "https://it.wikipedia.org/wiki?curid=4726124", "title": "Bruno Soriano Llido", "text": ""}
{"id": "4726127", "revid": "767487", "url": "https://it.wikipedia.org/wiki?curid=4726127", "title": "Houses of Glass", "text": "Houses of Glass \u00e8 un cortometraggio muto del 1915 diretto da Harry Harvey. \u00c8 il sesto film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 17 maggio 1915. Tutti e dodici i film della serie sono conservati negli archivi dell'UCLA Film and Television."}
{"id": "4726130", "revid": "729019", "url": "https://it.wikipedia.org/wiki?curid=4726130", "title": "Howard Metzenbaum", "text": "Biografia.\nNato e cresciuto in Ohio in una famiglia povera di immigrati ebrei, dopo la laurea Metzenbaum entr\u00f2 nel mondo degli affari e divenne economicamente benestante grazie ad una serie di investimenti insieme al suo socio. Negli anni quaranta entr\u00f2 in politica con il Partito Democratico e venne eletto all'interno della legislatura statale dell'Ohio. Metzenbaum oper\u00f2 anche come direttore della campagna elettorale di Stephen M. Young per il Senato, riuscendo a centrare l'obiettivo.\nNel 1970, all'annuncio del ritiro di Young, Metzenbaum si candid\u00f2 per il suo seggio, ma venne sconfitto da Robert Taft, Jr., candidato del Partito Repubblicano. Nel 1974 l'altro senatore dell'Ohio, William Bart Saxbe, lasci\u00f2 il seggio per accettare un incarico nell'amministrazione di Richard Nixon e cos\u00ec il governatore dell'Ohio nomin\u00f2 Metzenbaum come suo sostituto temporaneo. Questi decise di concorrere anche nelle elezioni che avrebbero determinato il suo successore definitivo, ma nelle primarie venne sconfitto dall'astronauta John Glenn, che vinse poi anche le elezioni generali.\nNel 1976 Metzenbaum si ricandid\u00f2 al Senato sfidando di nuovo Taft e questa volta riusc\u00ec a vincere. Fu riconfermato per altri due mandati nel 1982 e nel 1988. Nel 1994 decise di non concorrere per la rielezione e la nomination democratica and\u00f2 a suo genero, Joel Hyatt, che per\u00f2 perse le elezioni contro il repubblicano Mike DeWine.\nLe tendenze politiche di Metzenbaum furono sempre molto orientate al liberalismo e al progressismo, tanto che alcuni detrattori lo tacciarono di comunismo. Una delle sue pi\u00f9 grandi battaglie politiche fu quella contro l'aspartame, del quale Metzenbaum denunci\u00f2 i danni per la salute a lungo termine.\nHoward Metzenbaum mor\u00ec nel 2008 all'et\u00e0 di novant'anni."}
{"id": "4726131", "revid": "288300", "url": "https://it.wikipedia.org/wiki?curid=4726131", "title": "Javier Farin\u00f3s", "text": ""}
{"id": "4726132", "revid": "1543377", "url": "https://it.wikipedia.org/wiki?curid=4726132", "title": "Ghillies", "text": "I Ghillies sono delle scarpe speciali usate per diversi generi di danza. Sono scarpe leggere, simili a quelle da balletto.\nSono usate dalle donne nella danza irlandese, dagli uomini nella Ballo tradizionale scozzese, e da uomini e donne nella Ballo delle Highlands scozzesi."}
{"id": "4726135", "revid": "486946", "url": "https://it.wikipedia.org/wiki?curid=4726135", "title": "DPCM", "text": ""}
{"id": "4726140", "revid": "1748167", "url": "https://it.wikipedia.org/wiki?curid=4726140", "title": "Danza irlandese", "text": "Le Danze irlandesi sono un gruppo di danze tradizionali dell'Irlanda che si suddividono in danze sociali e danze da competizione. \nLe danze sociali irlandesi si suddividono in c\u00e9il\u00ed e danze di gruppo.\nLe danze di gruppo sono quadriglie, ballate da quattro coppie in una piazza, mentre le danze c\u00e9il\u00ed sono ballate in diverse formazioni che vanno da due a sedici persone.\nVi sono anche delle differenze stilistiche tra le due forme di danza sociale.\nLe tradizioni di danza irlandese probabilmente sono nate intorno alla musica tradizionale irlandese, sebbene le sue origini non siano chiare, le danze irlandesi furono successivamente influenzate da forme di ballo del Continente europeo, in particolare la Quadriglia."}
{"id": "4726149", "revid": "729019", "url": "https://it.wikipedia.org/wiki?curid=4726149", "title": "Regio corpo truppe coloniali della Somalia italiana", "text": "Il Regio corpo truppe coloniali della Somalia italiana \u00e8 stato un corpo coloniale del Regio esercito italiano, dipendente dal governatore della colonia della Somalia italiana.\nStoria.\nI primi accordi tra il governo italiano ed il sultanato di Zanzibar per la penetrazione commerciale della costa somala risalgono al 1885, con la missione della RN \"Barbarigo\". I porti della costa vennero dati in affitto alla compagnia privata Filonardi ed alla Societ\u00e0 commerciale italiana del Benadir, appositamente costituite. Il 12 agosto 1892 fu seguito da un accordo tra l'Italia e Regno Unito (il sultanato di Zanzibar era un protettorato britannico) con il quale i porti di Merca, Brava, Mogadiscio e Uarsceik vennero affittati direttamente dal governo del Regno d'Italia per 25 anni, che le subaffitt\u00f2 alle due compagnie private. I primi corpi armati privati organizzati furono istituiti nel dicembre del 1903 dalla Societ\u00e0 del Benadir, con il Corpo delle guardie del Benadir, su sei compagnie di indigeni, guidate da arabi, yemeniti o italiani. L'attivit\u00e0 delle compagnie commerciali e la politica anti-schiavista italiana portarono allo scontro con la trib\u00f9 dei Bimal. Il corpo, tra il 1904 ed il 1904 liber\u00f2 Merca, Gelib, Mellet dai guerrieri Bimal.\nNel 1905 il governo italiano acquist\u00f2 definitivamente il Benadir per 144\u00a0000 sterline ed affitt\u00f2 la baia di Chisimaio dai britannici. Il territorio divenne quindi ufficialmente colonia italiana e fu fatto un accordo con i locali sultani somali, che accettavano la protezione italiana. Iniziava in questo modo la cosiddetta \"Pacificazione della Somalia italiana\".\nDi conseguenza nel gennaio del 1906 venne costituito il Regio corpo truppe indigene del Benadir, impegnato l'anno successivo vittoriosamente contro i Bimal a Danane e contro razziatori abissini a Lugh. Nel 1908, con la costituzione della Somalia Italiana, il corpo assunse la denominazione definitiva di \"Regio corpo truppe coloniali della Somalia italiana\". Questo comprendeva un comando, un reparto di zapti\u00e9, 5 compagnie indigene ed una compagnia di cannonieri indigeni.\nI ribelli Bimal furono nuovamente sconfitti a Dongab ed a Danane dai 500 \u00e0scari del capitano Vitali, supportati dalla RN \"Staffetta\". Tra l'11 ed il 12 luglio 1908 il maggiore Antonino Di Giorgio liber\u00f2 la citt\u00e0 di Merca, scontrandosi successivamente con i ribelli somali a Mer\u00e9re ed occupando Afgoi. In seguito alla serie di vittorie, il sultano di Ghel\u00e9di si sottomise al governo coloniale insieme con 5\u00a0000 armati.\nNegli stessi anni, la guerra tra i britannici e lo Stato Derviscio del \"mull\u0101 pazzo\" Mohammed Abdullah Hassan coinvolse marginalmente anche la colonia e le forze italiane fino al 1920. Nel frattempo la guerra italo-turca interess\u00f2 la colonia con le scaramucce di Balad (gennaio 1912) e Scidle (marzo 1912). Proseguiva inoltre la penetrazione italiana nei territori tra il Giuba e lo Uebi Scebeli, con l'occupazione di U\u00e0nle U\u00e9n, Bur Acaba, Baidoa.\nNel dicembre 1918 il \"RCTC della Somalia italiana\" sub\u00ec un riordino, che stabil\u00ec l'organico a 4\u00a0000 effettivi organizzati in 10 compagnie di \u00e0scari, sezioni mitragliatrici ed una compagnia cannonieri. Nel 1923 le compagnie arabo-somale erano state riorganizzate in tre \"battaglioni arabo-somali\", su modello di quelli eritrei.\nLa regione dell'Oltregiuba, in base all'art. 13 del Patto di Londra, fu ceduta al Regno d'Italia col protocollo italo-britannico del 15 luglio 1924 dietro indennizzo annuo al sultano di Zanzibar di 1\u00a0000 sterline oltre al pagamento di 25\u00a0000 sterline \"una tantum\". La Colonia dell'Oltre Giuba fu colonia italiana autonoma dal 16 luglio 1924 al 31 dicembre 1926, sotto il mandato di governatore Corrado Zoli, che aveva alle sue dipendenze il \"Corpo provvisorio d'occupazione dell'Oltre Giuba\". In seguito l'Oltregiuba fu incorporata nella confinante colonia della Somalia italiana il 30 giugno 1926. Quando nel 1926 il \"Corpo provvisorio d'occupazione dell'Oltre Giuba\" venne sciolto, le truppe confluirono nel \"RCTC della Somalia italiana\" ed i battaglioni salirono a 6.\nNel gennaio 1925 venne istituita la specialit\u00e0 dei dubat, fanteria irregolare somala, arruolata su direzione del maggiore Camillo Bechis. Il nome significa \"turbanti bianchi\", a causa del copricapo che, insieme ad una gonna (\"futa\") ed una stola di traverso sul torace, tutti di stoffa rigorosamente bianca, ne costituivano l'abbigliamento. Organizzati in bande armate di confine, erano armati di Mannlicher di preda bellica austro-ungarica e dotati di equipaggiamento leggerissimo, per potersi spostare il pi\u00f9 velocemente possibile, senza rifornimenti, che si procuravano sul posto. Furono costituite anche alcune bande di dubat cammellati, montati su dromedari.\nEsigenze di bilancio imposero altre riorganizzazioni nel 1929 e poi nel 1931, con riduzione a quattro battaglioni arabo-somali, ognuno su tre compagnie ed una compagnia mitragliatrici.\nNel 1934, in vista dell'invasione dell'Etiopia, il \"RCTC della Somalia italiana\" fu riorganizzato e rafforzato, mobilitando 12 battaglioni arabo-somali e 6 gruppi bande dubat; esso costitu\u00ec un Corpo indigeni somali, al comando del generale Luigi Frusci, inserito nel comando delle forze armate della Somalia italiana del generale Rodolfo Graziani insieme al Settore \"Somalia Occidentale\" del generale Carlo Geloso, con compiti di presidio.\nSul fronte sud della guerra d'Etiopia, mentre Badoglio era impegnato nella prima battaglia del Tembien, le truppe di ras Dest\u00e0 mossero verso Dolo per attaccare l'armata di Rodolfo Graziani. A Graziani era stato ordinato di mantenere una difesa attiva al fine di mantenere impegnato nel sud il maggior numero di truppe nemiche e di non passare all'offensiva. Prontamente informato del movimento delle truppe di ras Dest\u00e0, lo attese pronto allo scontro. Il 20 gennaio 1936 Graziani occup\u00f2 la citt\u00e0 di Neghelli. Dopo la vittoria su ras Dest\u00e0, contro Graziani furono schierate le truppe abissine al comando di Wehib Pasha, un generale turco al servizio dell'imperatore etiopico. Wehib cerc\u00f2 di attirare Graziani in una trappola facendolo spingere il pi\u00f9 possibile nel deserto dell'Ogaden. Ma nello svolgere tale operazione i reparti italiani ed il \"Corpo indigeni somali\" inflissero gravissime perdite agli abissini da far fallire l'operazione e da mettere a repentaglio la stessa sopravvivenza dell'armata abissina. In aprile le truppe italo-somale di Graziani poterono cos\u00ec occupare Harar, Dagahb\u00f9r e Dire Daua.\nLe operazioni della guerra d'Etiopia furono le ultime del \"RCTC della Somalia italiana\" in quanto tale, poich\u00e9 dopo la proclamazione dell'Impero fu fuso con quello dell'Eritrea nelle Forze armate dell'Africa Orientale Italiana.\nUniformi e distintivi.\nL'uniforme degli \u00e0scari arabo-somali era composta dal tarbush in feltro rosso con fiocco e fregio a seconda della specialit\u00e0 e ripetizione dei gradi; da un camicione bianco lungo fino al ginocchio; da un giubbetto a mezzavita in tela; pantaloni (\"senafil\u00f2\") stretti, al ginocchio; gambali in tela grezza chiusi lateralmente da 9 bottoncini; fascia distintiva (\"etag\u00e0\") di lana colorata, lunga 2,5 metri e larga 40\u00a0cm. Il colore della fascia e quello del fiocco del tarbush identificavano i reparti: era cremisi nel I Battaglione arabo-somalo, verde nel II, scozzese nel III, roassa nel IV, azzurra per il V, viola con fiocco nero per il VI Battaglione arabo-somalo. Con l'aumento dei reparti aumentarono le combinazioni di colori, a strisce verticali, orizzontali e, per gli squadroni cavalleria indigeni, scozzesi; per questi ultimi la fascia decorava anche il tarbush o il turbante, insieme ad una penna di falco. Gli stessi colori erano ripresi sulla filettatura delle controspalline degli ufficiali nazionali che guidavano i reparti. Oltre a distinguere i reparti, i colori dell'\"etag\u00e0\" e del fiocco identificavano anche le specialit\u00e0, le armi ed i servizi delle truppe coloniali in forza al \"RCTC della Somalia\". Per esempio per gli zapti\u00e9 la fusciacca era rossa nell'uniforme ordinaria, azzurra nella grand'uniforme (con turbante) degli zapti\u00e9 a cavallo; per l'artiglieria colonialie fiocco e fascia erano gialli; blu invece per gli ascari della Regia Marina; neri per le Guardie Carcerari Somale e cos\u00ec via.\nDagli anni venti l'uniforme sub\u00ec un'evoluzione simile a quella coloniale di nazionali, in tela bianca o cachi, fermo restando il sistema delle fasce distintive. Le fasce mollettiere o i gambali erano spesso indossati sui piedi nudi: infatti, nel rispetto della tradizione, le calzature erano facoltative. Quando presenti potevano essere costituite sia da sandali che da scarponi o stivali d'ordinanza.\nI dubat vestivano un turbante bianco, una gonna (\"futa\") intorno alla vita ed una stola di traverso sul torace, tutti di stoffa rigorosamente bianca, con cartuccere di cuoio naturale.\nI gradi ed i distintivi erano portati su un triangolo di panno nero sulla spalla e sul tarbush.\nOnorificenze.\nRegio Corpo Truppe Coloniali della Somalia"}
{"id": "4726150", "revid": "767487", "url": "https://it.wikipedia.org/wiki?curid=4726150", "title": "Blue Blood and Yellow", "text": "Blue Blood and Yellow \u00e8 un cortometraggio muto del 1915 diretto da Harry Harvey. \u00c8 il settimo film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 24 maggio 1915. Tutti e dodici i film della serie sono conservati negli archivi dell'UCLA Film and Television."}
{"id": "4726151", "revid": "1048993", "url": "https://it.wikipedia.org/wiki?curid=4726151", "title": "Fioretta Dolfi", "text": "Biografia.\n\u00c8 stata un'attrice attiva nel triennio tra il 1942 e il 1944.\nEsord\u00ec poco pi\u00f9 che ventenne, partecipando a soli quattro film di cui due come protagonista femminile.\nIl suo eesordio sullo schermo avviene nel 1942 nel film \"La donna \u00e8 mobile\" di Mario Mattoli accanto a Ferruccio Tagliavini.\nIl secondo ruolo da protagonista fu nel film \"L'avventura di Annabella\" di Leo Menardi del 1943 con Maurizio D'Ancora.\nSempre nel 1943 recit\u00f2 nel film \"Apparizione\" di Jean de Limur con Alida Valli, Massimo Girotti e Amedeo Nazzari.\nChiude la sua breve carriera dopo aver recitato nel film \"Il fiore sotto gli occhi\" di Guido Brignone del 1944 accanto a Claudio Gora e Mariella Lotti."}
{"id": "4726155", "revid": "125964657", "url": "https://it.wikipedia.org/wiki?curid=4726155", "title": "Suore basiliane figlie di Santa Macrina", "text": "Le Suore Basiliane Figlie di Santa Macrina (\"Motrat Baziliane Bijat e Sh\u00ebn Makrin\u00ebs\" in albanese) sono un istituto religioso femminile di diritto pontificio appartenente alla Chiesa cattolica italo-albanese. Le suore di questa congregazione seguono il rito bizantino e pospongono al loro nome la sigla I.S.B.F.M.\nFondate dai monaci basiliani italo-albanesi di Grottaferrata per l'apostolato presso la comunit\u00e0 albanese d'Italia, cattolica professante il rito orientale, le suore basiliane hanno l'obbiettivo di contribuire al dialogo ecumenico e alla comunione con i fratelli cristiani d\u2019Oriente (sono presenti in modo particolare in Albania, in Kosovo, nonch\u00e9 presso altre popolazioni in India).\nStoria.\nLa congregazione fu fondata da Padre Nilo Borgia, jeromonaco basiliano di Piana degli Albanesi giunto a Grottaferrata, insieme con le sorelle Elena e Agnese Raparelli. Le due sorelle maturano non solo la vocazione religiosa, ma anche l'idea di fondare un nuovo istituto per formare delle religiose da destinare all'apostolato presso le popolazioni albanesi di rito bizantino in Italia e del vicino Oriente.\nNel 1920 Borgia fu inviato a Mezzojuso, comune dove esisteva una colonia albanese, per riaprire l'antico Monastero di San Basilio; ivi comprese che esistevano le condizioni per realizzare il progetto che da tempo aveva in mente, di istituire un nuovo istituto per formare delle religiose da destinare all'apostolato presso le popolazioni italo-albanesi di rito bizantino e dell'Oriente cristiano.\nLe sorelle Raparelli, che presero i nomi di suor Macrina e di suor Eumelia, giunsero a Mezzojuso da Roma l'8 luglio 1921 e le prime nove suore emisero la loro professione dei voti il 30 luglio 1930. Suor Macrina, per tutta la sua vita madre generale, guid\u00f2 la congregazione delle basiliane. Suor Eumelia assolse principalmente sia l'incarico di maestra delle novizie sia di assistente generale. Padre Nilo Borgia rimase guida spirituale, egli ispir\u00f2 e orient\u00f2 la nascente comunit\u00e0 religiosa.\nIl 26 giugno 1930, la Santa Congregazione aveva concesso la licenza, mentre Ernesto Filippi, arcivescovo di Monreale che amministrava buona parte della comunit\u00e0 italo-albanese, aveva eretto canonicamente con decreto del 19 luglio 1930 la Congregazione basiliana sotto il titolo di \"Figlie di Santa Macrina\" in congregazione di diritto diocesano. Il 5 aprile 1933 lo stesso arcivescovo approvava le costituzioni delle suore basiliane. Il 21 gennaio 1931 il cardinale Luigi Lavitrano decretava l\u2019approvazione della suddetta congregazione basiliana per la diocesi di Palermo, che amministrava altre comunit\u00e0 italo-albanesi. Il 26 ottobre 1937, con l'erezione della diocesi per gli albanesi di Sicilia, era passata alle dipendenze dell\u2019Eparchia di Piana degli Albanesi.\nDal 1924 al 1966 furono aperte numerose case filiali nelle comunit\u00e0 italo-albanesi o nelle localit\u00e0 in cui presenti o emigrati. Dal 1939 al 1946, anno dell'inizio dell'epoca comunista, furono presenti in Albania.\nNel dopoguerra nuove case sono state aperte in Sicilia (Eparchia di Piana degli Albanesi), in Calabria e in Basilicata (Eparchia di Lungro), nel Lazio (Abbazia territoriale di Santa Maria di Grottaferrata).\nNel 1969 il noviziato delle suore basiliane viene trasferito da Mezzojuso a Grottaferrata.\nL'istituto ricevette il pontificio decreto di lode nel 1972.\nDal 1980 sono presenti nel Kosovo e dal 1992, con la caduta del regime comunista dichiarato ateo, sono tornate in Albania. Nello stesso anno hanno aperto una casa filiale anche in India.\nAttivit\u00e0 e diffusione.\nLe suore si dedicano all'apostolato presso le comunit\u00e0 italo-albanesi di rito bizantino, in localit\u00e0 in cui sono presenti emigrati o istituzioni \"arb\u00ebresh\u00eb\", cos\u00ec come pi\u00f9 recentemente presso altre popolazioni cristiane orientali. Esse operano nelle parrocchie, di assistenza, di educazione e di istruzione dei bambini e dei giovani negli asili, nelle scuole e nei collegi, nell'assistenza agli ammalati, agli anziani ed agli invalidi in ospedali e case di riposo.\nLe vocazioni, oltre quelle dai centri italo-albanesi, si registrano numerose dall\u2019Albania e dal Kosovo.\nOltre che in Italia (Calabria, Lazio, Sicilia, gi\u00e0 in Basilicata), sono presenti in Albania, in Kosovo e recentemente anche in India; la superiora generale risiede a Grottaferrata.\nMolti sono gli albanesi d'Italia che hanno frequentato l'istituzione di educazione e di istruzione della Congregazione delle Suore Basiliane, il quale contributo dato, alla formazione religiosa e culturale degli italo-albanesi, \u00e8 importante. In tempi recenti \u00e8 cessata la loro presenza in alcune comunit\u00e0 italo-albanesi.\nLa Congregazione d\u00e0 un contributo nuovo e significativo e una nuova vitalit\u00e0 nel nostro tempo nella spiritualit\u00e0 bizantina. In questa tradizione aveva offerto un grande contributo di cultura e di santit\u00e0 uno stuolo di monaci, rinvigorita nel secolo XVI dall'arrivo di una forte immigrazione albanese proveniente dall'Albania, dall'Epiro e dalla Morea, ma non vi erano mai state operanti comunit\u00e0 monastiche femminili.\nAlla fine del 2008 la congregazione contava 88 religiose in 17 case. Superiora generale: Rev. Madre Regjina Elena Lulashi, nativa di Gur\u00ebz (Albania).\nIn Albania e Kosovo.\nLa comunit\u00e0 nacque con l'intento di ricollegare le comunit\u00e0 italo-albanesi all'Albania e di riportare alla stessa, loro terra di origine, il messaggio cristiano.\nLa congregazione conobbe un progressivo incremento negli anni tra il 1939 e il 1946, con l'apertura di due case ad Argirocastro e Fier, aiutate dai monaci basiliani gi\u00e0 presenti in Albania, ma poi chiuse con l'avvento del regime comunista.\nNegli anni '90 le basiliane ritornarono nuovamente in Albania e in seguito si portarono anche nella Kosova. Oggi la Congregazione ha un consistente numero di giovani suore albanesi, di cui molte hanno conseguito diplomi in Istituti di scienze religiose superiori.\nCarisma.\nLa Serva di Dio Madre Macrina (1893 - 1970) cos\u00ec espresse il carisma della nuova Istituzione:\nIl carisma di fondazione, pertanto, tende a contribuire e a promuovere l\u2019unit\u00e0 nella carit\u00e0 della Chiesa e il dialogo ecumenico. Il Santo Padre, cui stava molto a cuore il progetto ecumenico della nuova istituzione, invit\u00f2 le sorelle a prepararsi con la preghiera e con una formazione culturale e spirituale adeguata e diede l\u2019approvazione, dicendo:\nEgli riteneva, infatti, che per realizzare l\u2019unione e la comunione con i fratelli cristiani di Oriente era necessario rispettare e amare le loro tradizioni per rimuovere gli equivoci e gli ostacoli intessendo un dialogo aperto e fraterno fra le due Chiese sorelle.\nLa fondatrice Madre Macrina, anticipando le indicazioni del Concilio Vaticano II, nel fondare l\u2019Istituzione si proponeva di:\nLa Congregazione \u00e8 un\u2019Istituzione religiosa di diritto pontificio, con una identit\u00e0 e struttura canonica interna. Vivendo fortemente la Spiritualit\u00e0 dei Santi Padri orientali, le suore sono pronte a svolgere il lavoro apostolico di testimonianza, evangelizzazione e promozione umana nell\u2019ambito di tutta la chiesa, e collaborare anche con le altre comunit\u00e0 ecclesiali e gli istituti religiosi cattolici e non cattolici, anche andando in altre nazioni (art.4,Cost. 165).\nLa M. Fondatrice Elena Raparelli (Macrina) si dedic\u00f2 totalmente per promuovere il dialogo con le Chiese sorelle d\u2019Oriente e si dedic\u00f2 per l\u2019Unit\u00e0 dei cristiani. Il 2 aprile del 2005, a Mezzojuso, nella Eparchia di Piana degli Albanesi (PA), \u00e8 stata aperta l\u2019Inchiesta diocesana sulla sua vita, virt\u00f9 e fama di santit\u00e0. A giugno del 2010 la Congregazione delle cause dei Santi ha dato l\u2019approvazione della validit\u00e0 del processo diocesano. La Santa Sede l'ha dichiarata Venerabile il 23 marzo 2017."}
{"id": "4726158", "revid": "26630", "url": "https://it.wikipedia.org/wiki?curid=4726158", "title": "Musica tradizionale irlandese", "text": "La Musica tradizionale irlandese (ceol traidisi\u00fanta na h\u00c9ireann) \u00e8 quella musica che comprende diversi generi di musica nati in Irlanda.\nMusica per cantare.\nCome tutte le musiche tradizionali, la musica tradizionale irlandese \u00e8 cambiata lentamente, la maggior parte delle canzoni popolari hanno meno di duecento anni.\nUn metro di misura \u00e8 il linguaggio usato.\nLe canzoni irlandesi moderne sono scritte in inglese e irlandese.\nLa maggior parte delle pi\u00f9 vecchie canzoni hanno una origine rurale e provengono dall'antica lingua tradizionale irlandese.\nUna canzone a cappella sono chiamate \"sean n\u00f3s\" (nel vecchio stile) e sono considerate l'ultima espressione del canto tradizionale.\nSono eseguite in assolo (raramente a duetto).\nLe canzoni tradizionali Non-sean-n\u00f3s anche quando sono accompagnate utilizza modelli di ornamenti e di libert\u00e0 melodica derivata dal sean-n\u00f3s.\nMusica per ballare.\nLa musica tradizionale irlandese \u00e8 conosciuta in gran parte per il ballo e le celebrazioni di matrimoni e nelle feste religiose.\nLa musica da ballo irlandese \u00e8 isometrica."}
{"id": "4726160", "revid": "62187786", "url": "https://it.wikipedia.org/wiki?curid=4726160", "title": "Suore Basiliane Figlie di Santa Macrina", "text": ""}
{"id": "4726163", "revid": "250348", "url": "https://it.wikipedia.org/wiki?curid=4726163", "title": "Bufexamac", "text": "Bufexamac, chimicamente acido p-butossifenil acetoidrossamico, \u00e8 una molecola appartenente alla classe dei farmaci antinfiammatori non steroidei. Il farmaco \u00e8 dotato di propriet\u00e0 di tipo analgesico, antinfiammatorio e antipiretico. Viene utilizzato per ridurre il dolore e la flogosi nelle malattie artritiche. In Italia il farmaco \u00e8 venduto dalla societ\u00e0 Novartis Consumer Health S.p.A. con il nome commerciale di \"Viafen\" nella forma farmacologica di crema, contenente una concentrazione del 5% di principio attivo. Nella medesima forma \u00e8 anche venduto dalla societ\u00e0 Farmigea S.p.A.\nChimica.\nLa molecola si presenta come una polvere cristallina bianca. Praticamente insolubile in acqua, risulta invece leggermente solubile nell'acetato di etile e nell'alcool metilico, facilmente solubile nella dimetilformamide.\nFarmacodinamica.\nIl composto esercita la sua attivit\u00e0 antinfiammatoria attraverso il blocco della sintesi delle prostaglandine mediato dalla inibizione della ciclossigenasi.\nNon esistono tuttavia molte evidenze scientifiche sul meccanismo d'azione del farmaco.\nBufexamac agisce anche come un inibitore specifico della classe IIB (HDAC6 e HDAC10) dell'istone deacetilasi. Questi inibitori sono attualmente in fase di studio per le loro propriet\u00e0 antinfiammatorie ed antitumorali.\nFarmacocinetica.\nDopo somministrazione di bufexamac per via orale, alla dose di 125\u2013500\u00a0mg, l'assorbimento da parte del tratto gastrointestinale \u00e8 risultato rapido. Circa il 75% di una dose assunta viene escreta dall'organismo in forma di glucuronide.\nUsi clinici.\nCome farmaco \u00e8 impiegato, per applicazione topica, nel trattamento di patologie cutanee da cause fisiche (ustioni, eritemi solari), eritemi da pannolino, pruriti, eczema e dermatite di varia natura. In alcuni paesi europei era stato utilizzato, associato ad altre sostanze, per controllare la sintomatologia infiammatoria che tende a svilupparsi in regione perianale nei pazienti affetti da emorroidi oppure ragadi anali. \u00c8 stato utilizzato anche per via orale nel trattamento di disturbi reumatici.\nEffetti collaterali e indesiderati.\nSe somministrato per via orale pu\u00f2 causare disturbi di tipo gastrointestinale: dispepsia, nausea, pirosi gastrica, diarrea. Questi disturbi sono pi\u00f9 frequenti e marcati in pazienti con anamnesi di ulcera peptica. \nQuando viene applicato sulla cute pu\u00f2 provocare irritazione locale che si accompagna ad una sensazione di dolore e bruciore localizzato. In alcuni pazienti sono stati riportati casi di follicolite e piodermite, in particolare in seguito a bendaggio occlusivo. Bufexamac pu\u00f2 causare eczemi e dermatite da contatto, talvolta anche estremamente severa.\nSfortunatamente spesso il paziente prosegue nel trattamento attribuendo la sintomatologia alla malattia di base, per la quale utilizza il preparato a base di bufexamac. Ci\u00f2 comporta un inevitabile ritardo diagnostico e causa il differimento di un trattamento adeguato.\nIl 27 luglio 2010, la Commissione europea ha chiesto agli stati membri di ritirare tutte le autorizzazioni all'immissione in commercio dei medicinali contenenti bufexamac.\nIl comitato per i medicinali per uso umano (CHMP) dell'Agenzia europea dei medicinali (EMA), dietro stimolo dell'agenzia del farmaco tedesca, ha infatti concluso che i benefici dei farmaci contenenti bufexamac non sono superiori ai loro rischi.\nSecondo EMA il rischio di sviluppare una reazione allergica da contatto con bufexamac \u00e8 estremamente elevato ed inoltre il composto sembra comportarsi come un \u201csensibilizzatore\u201d ovvero, in caso di esposizioni ripetute, sembra facilitare il verificarsi di reazioni pi\u00f9 gravi.\nControindicazioni.\nIl farmaco non deve essere utilizzato nei soggetti con ipersensibilit\u00e0 nota al principio attivo oppure ad uno qualsiasi degli eccipienti contenuti nella formulazione farmacologica.\nDosi terapeutiche.\nPer via orale il composto \u00e8 stato somministrato a dosaggi di 0,75\u20141,5\u00a0g/die.\nViene applicato sulla cute come crema al 5%, due o tre volte al giorno. In pazienti affetti da disturbi di tipo traumatico o reumatico, la penetrazione di bufexamac pu\u00f2 essere favorita con la ionoforesi, per mezzo di un apparecchio a ultrasuoni o col massaggio."}
{"id": "4726173", "revid": "36426", "url": "https://it.wikipedia.org/wiki?curid=4726173", "title": "Castel Schlandersberg", "text": "Il castel Schlandersberg (in tedesco \"Schloss Schlandersberg\" \u2013 anche chiamato castel Monte di Silandro) \u00e8 un castello medievale che sorge a 1.100 metri di altezza sopra l'abitato di Silandro in Alto Adige.\nStoria.\nIl castello fu costruito nel XIII secolo dai signori di Montalban e fu abitato da una linea laterale della famiglia, i signori di Schlandersberg.\nInizialmente il castello era costituito da una casatorre. In seguito, nel XVI secolo, fu rimaneggiato ed esteso con l'aggiunta di edifici pi\u00f9 signorili intorno al nucleo originario, raggiungendo l'aspetto attuale.\nNel 1755 gli Schlandersberg si estinsero e il castello divenne di propriet\u00e0 di contadini. Nel 1928 lo stemma della famiglia degli Schlandersberg fu acquisito dal comune di Silandro, diventandone il simbolo.\nNel 1999 il castello \u00e8 stato ristrutturato e vi sono state ricavate delle abitazioni di lusso.\nEssendo una dimora privata non \u00e8 visitabile."}
{"id": "4726174", "revid": "247222", "url": "https://it.wikipedia.org/wiki?curid=4726174", "title": "Madly Loving You", "text": "Madly Loving You \u00e8 un album di Bob Brookmeyer pubblicato nel 2001 dalla Challenge Records."}
{"id": "4726178", "revid": "767487", "url": "https://it.wikipedia.org/wiki?curid=4726178", "title": "Lucien Letailleur", "text": "Carriera.\nNazionale.\nHa collezionato una presenza con la propria Nazionale."}
{"id": "4726184", "revid": "858648", "url": "https://it.wikipedia.org/wiki?curid=4726184", "title": "Quattro passi fra le nuvole", "text": ""}
{"id": "4726188", "revid": "767487", "url": "https://it.wikipedia.org/wiki?curid=4726188", "title": "Parco Skobelev", "text": "Parco Skobelev (\u0421\u043a\u043e\u0431\u0435\u043b\u0435\u0432 \u043f\u0430\u0440\u043a) \u00e8 un parco museo in prossimit\u00e0 della citt\u00e0 di Pleven in Bulgaria; fu costruito tra il 1904 e il 1907 sul campo di battaglia dell'assedio di Pleven, che si svolse durante la guerra russo-turca (1877-1878), in particolare il terzo assalto attuato dal generale russo Michail Dmitrievi\u010d Skobelev tra il 30 agosto e l'11 settembre 1877.\nIl parco si trova nella valle chiamata \"Martva dolina\" (\u041c\u044a\u0440\u0442\u0432\u0430 \u0434\u043e\u043b\u0438\u043d\u0430, \"Valle della morte\") a causa dei 6.500 soldati russi e romeni morti e feriti durante la battaglia, i cui resti sono conservati in nove fosse comuni e un ossario. Decine di cannoni russi - usati durante la guerra - sono all'interno del parco, che \u00e8 uno dei luoghi privilegiati degli abitanti di Pleven per passeggiare.\nNel parco si trova il panorama di Pleven, altro punto di riferimento dedicato agli eventi dell'assedio."}
{"id": "4726191", "revid": "1543377", "url": "https://it.wikipedia.org/wiki?curid=4726191", "title": "Giacomo Franceschini", "text": "Seguendo lo stile di suo padre realizz\u00f2 soggetti pittorici di genere storico e religioso, sue opere sono infatti ancor oggi esposte in alcune chiese di Bologna. Nella chiesa di Santa Maria Incoronata sono posti un quadri ritraenti \"San Usualdo\", \"Santa Margherita\", \"Santa Lucia\" e \"Santa Cecilia\", nella chiesa di San Simone una \"Crocifissione di Ges\u00f9\", e a San Martino una \"Sant'Anna\". Giuseppe Pedretti \u00e8 stato tra i suoi allievi."}
{"id": "4726193", "revid": "858648", "url": "https://it.wikipedia.org/wiki?curid=4726193", "title": "I 3 dell'operazione Drago", "text": ""}
{"id": "4726200", "revid": "599013", "url": "https://it.wikipedia.org/wiki?curid=4726200", "title": "For the Commonwealth", "text": ""}
{"id": "4726203", "revid": "599013", "url": "https://it.wikipedia.org/wiki?curid=4726203", "title": "Matias Concha", "text": "Carriera.\nNato nei pressi di Malm\u00f6 da una famiglia di origini cilene, \u00e8 cresciuto nel Kulladals FF per poi entrare nella principale squadra del capoluogo, il .Trascorre le giovanili assieme ad altri celebri calciatori come Zlatan Ibrahimovi\u0107 e Markus Rosenberg. Con la maglia azzurra ha debuttato prima nel campionato di Superettan nel 2000 e poi in quello di Allsvenskan nel 2001.\nNel 2004 si \u00e8 trasferito al Djurg\u00e5rden, club della capitale Stoccolma con cui ha vinto un titolo nazionale e due Coppe di Svezia. Il suo primo gol nella massima serie \u00e8 arrivato l'11 maggio 2006 proprio contro la sua ex squadra, il Malm\u00f6 FF.\nNell'estate 2007 Concha si trasferisce ai tedeschi del Bochum giocando per tre stagioni in 1. Fu\u00dfball-Bundesliga, fino alla retrocessione in 2. Bundesliga arrivata al termine del campionato 2009-2010. Il 6 dicembre 2010, nel corso del match esterno contro l'Union Berlino, subisce una frattura a tibia e perone che lo costringe ad un lungo periodo di lontananza dai campi. Rientrer\u00e0 in campo oltre un anno pi\u00f9 tardi, con un impiego comunque minimo tra prima e seconda squadra.\nNell'estate 2012 \u00e8 stato ufficializzato il suo ritorno al : per l'occasione il terzino ha scelto il 23 come numero di maglia, ovvero la sua et\u00e0 nel 2003 quando si separ\u00f2 dal club.\nSi \u00e8 ritirato dal calcio giocato al termine della stagione 2014. Inizialmente si era accordato con il Fortuna FF per diventare vice-allenatore in Division 5, il settimo livello del campionato svedese, ma nel giugno 2015 ha manifestato l'intenzione di intraprendere la carriera di agente. Poco pi\u00f9 di un anno pi\u00f9 tardi, nell'agosto 2016, \u00e8 diventato direttore sportivo dell'\u00d6ster, squadra che era lanciata verso la promozione dalla terza alla seconda serie nazionale: egli ha lasciato l'incarico prima dell'inizio della Superettan 2018."}
{"id": "4726208", "revid": "858648", "url": "https://it.wikipedia.org/wiki?curid=4726208", "title": "1000 km al minuto!", "text": ""}
{"id": "4726209", "revid": "767487", "url": "https://it.wikipedia.org/wiki?curid=4726209", "title": "For the Commonwealth (film 1915)", "text": "For the Commonwealth \u00e8 un cortometraggio muto del 1915 diretto da Harry Harvey. \u00c8 il nono film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 7 giugno 1915. Tutti e dodici i film della serie sono conservati negli archivi dell'UCLA Film and Television."}
{"id": "4726211", "revid": "88740", "url": "https://it.wikipedia.org/wiki?curid=4726211", "title": "Gastone Roversi", "text": "Biografia.\nNell'AIA dal 1947, come direttore di gara ha raggiunto, tra il 1959 e il 1966, 85 presenze in serie A.\nIn seguito ha intrapreso la carriera dirigenziale diventando, negli anni settanta, presidente del Comitato Regionale Arbitri (CRA) Emilia-Romagna.\nDal 1981 al 1984 \u00e8 stato responsabile delle designazioni degli arbitri di serie C1 e di serie C2; dal 1984 al 1987 commissario nella Commissione scambi interregionali dilettanti, e durante la stagione 1987-1988 \u00e8 subentrato a Giuseppe Adami quale capo della Commissione arbitri interregionali.\n\u00c8 stato nominato \"dirigente benemerito FIGC\", massima carica onorifica nei quadri dirigenziali."}
{"id": "4726213", "revid": "247222", "url": "https://it.wikipedia.org/wiki?curid=4726213", "title": "Waltzing with Zoe", "text": "Waltzing with Zoe \u00e8 un album di Bob Brookmeyer pubblicato nel 2002 dalla Challenge Records.\nIl disco fu registrato il 6 e 8 gennaio del 2001 al \"Wisseloord Studio\" a Hilversum nei Paesi Bassi."}
{"id": "4726214", "revid": "1305772", "url": "https://it.wikipedia.org/wiki?curid=4726214", "title": "Palazzo Arnaldi", "text": "Gli edifici di Vicenza storicamente legati alla famiglia Arnaldi sono:\nAltri edifici sono fuori Vicenza:"}
{"id": "4726222", "revid": "1573940", "url": "https://it.wikipedia.org/wiki?curid=4726222", "title": "Wetmorella", "text": "Wetmorella \u00e8 un genere di pesci di acqua salata appartenenti alla famiglia Labridae.\nHabitat e Distribuzione.\nProvengono dalle barriere coralline dell'oceano Pacifico e dell'oceano Indiano, anche se \"W. tanakai\" ha un areale pi\u00f9 ristretto e si trova soltanto in Indonesia e nelle Filippine.\nDescrizione.\nPresentano un corpo compresso lateralmente, con il muso affusolato ed una livrea che varia dal marrone al rossiccio intervallata da fasce bianche o giallastre verticali. Quest'ultima rende gli esemplari adulti di questo genere, in particolare \"W. albolineata\" facilmente confondibili con i giovani dei generi \"Epibulus\" e \"Cheilinus\". Spesso sulle pinne sono presenti degli ocelli neri.\nQuesti pesci sono di piccole dimensioni: la lunghezza varia dai 3.7 cm di \"W. tanakai\" agli 8 di \"W. nigropinnata\".\nTassonomia.\nQuesto genere comprende 3 specie:\nConservazione.\n\"W. albofasciata\" e \"W. nigropinnata\" non sono minacciate da particolari pericoli, quindi la lista rossa IUCN le classifica come \"a rischio minimo\" (LC), mentre \"W. tanakai\" \u00e8 classificata come \"dati insufficienti\" (DD) perch\u00e9 la specie e le sue minacce non sono ancora state studiate approfonditamente, quindi queste ultime sono per ora sconosciute."}
{"id": "4726225", "revid": "599013", "url": "https://it.wikipedia.org/wiki?curid=4726225", "title": "Thomas Vanek", "text": " In passato ha giocato anche per i Buffalo Sabres, di cui \u00e8 stato capitano, ed ha vinto un NHL Plus/Minus Award."}
{"id": "4726237", "revid": "123482731", "url": "https://it.wikipedia.org/wiki?curid=4726237", "title": "Solo tu/Per un minuto e poi...", "text": "Solo tu/Per un minuto e poi... \u00e8 il quinto singolo dei Matia Bazar, pubblicato nel 1977, che anticipa la raccolta \"L'oro dei Matia Bazar - Solo tu\" ().\nIl disco.\nRaggiunge il primo posto nella classifica dei singoli italiana (novembre 1977) e poi francese.\n\"Solo tu\".\nViene usato nella pubblicit\u00e0 televisiva per la Tanara, nota marca di gelati. Una sua parodia si sente in una pubblicit\u00e0 dell'epoca della Fiat 126.\nCon questo brano i Matia Bazar vincono il concorso \"Vota la voce\" del 1977 come 'Miglior gruppo'.\nLa tabella riassume le versioni su album registrate da tutte le soliste del gruppo.\nVersione in spagnolo.\nNel 1978 una versione in spagnolo con lo stesso titolo (testo di Lu\u00eds Gomez-Escolar Rold\u00e1n) \u00e8 stata pubblicata come singolo (Hispavox 45-1706) e compare nell'album \"Sencillez\" insieme ad altre traduzioni di successi. Quest'album \u00e8 una raccolta di canzoni destinate al mercato latino, piuttosto che una versione in spagnolo del corrispondente album \"Semplicit\u00e0\" pubblicato in Italia nello stesso anno.\nIl brano sar\u00e0 poi incluso rimasterizzato nella raccolta in CD e LP \"Grandes \u00e9xitos\" () e nel doppio CD \"Fantasia - Best &amp; Rarities\" ().\nCover.\nIn italiano.\nNel 2020, il cantautore francese di origini italiane Alex Rossi incide, insieme all'attrice e compositrice Calypso Valois, una cover di \"Solo tu\", accompagnata da un videoclip girato a Parigi.\n\"Per un minuto e poi...\".\nEstratto dall'album \"Gran Bazar\" del ."}
{"id": "4726241", "revid": "767487", "url": "https://it.wikipedia.org/wiki?curid=4726241", "title": "The Pomp of Earth", "text": "The Pomp of Earth \u00e8 un cortometraggio muto del 1915 diretto da Harry Harvey. Decimo film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exange, il film - un cortometraggio di tre bobine - usc\u00ec nelle sale cinematografiche statunitensi il 14 giugno 1915. Tutti e dodici i film della serie sono conservati negli archivi dell'UCLA Film and Television."}
{"id": "4726244", "revid": "125195986", "url": "https://it.wikipedia.org/wiki?curid=4726244", "title": "Rapimento Lindbergh", "text": "Il rapimento Lindbergh fu un celebre caso di cronaca nera avvenuto negli Stati Uniti d'America negli anni trenta relativo al rapimento e l'uccisione di un bambino, Charles Augustus Lindbergh Jr., figlio primogenito del famoso aviatore Charles Lindbergh e della moglie Anne Morrow Lindbergh. Il bambino, di appena 20 mesi d'et\u00e0, venne portato via dalla sua casa di East Amwell, nel New Jersey, la sera del 1\u00ba marzo 1932. Pi\u00f9 di due mesi dopo, il 12 maggio 1932, il cadavere del bimbo fu ritrovato in un boschetto a poca distanza da casa. Dopo oltre due anni di indagini venne arrestato il carpentiere di origine tedesca Bruno Richard Hauptmann, che si proclam\u00f2 innocente. Processato tra il 2 gennaio e il 13 febbraio 1935, fu riconosciuto colpevole del crimine, condannato a morte e infine giustiziato tramite sedia elettrica alla New Jersey State Prison il 3 aprile 1936.\nStoria.\nIl rapimento.\nAlle ore 20:00 del 1\u00ba marzo 1932 Betty Gow, la governante della famiglia Lindbergh, mise a dormire il bambino nella sua culla. Intorno alle ore 21:30 il padre Charles, che si trovava nella biblioteca adiacente alla camera da letto del figlio, ud\u00ec un rumore provenire da una stanza vicina; credendo che semplicemente qualcosa fosse caduto in cucina, non ci fece eccessivamente caso. Alle ore 22:00 la governante ritorn\u00f2 nella camera da letto del piccolo e si accorse che la culla era vuota e la finestra aperta. Subito chiam\u00f2 la madre Anne, domandandole se avesse preso il bambino con s\u00e9 e, alla risposta negativa, avvis\u00f2 il padre che a sua volta neg\u00f2 di avere spostato il figlio e, intuendo ci\u00f2 che era accaduto, accorse nella camera da letto, ove trov\u00f2 una busta chiusa poggiata sul davanzale della finestra.\nFucile alla mano, Lindbergh usc\u00ec all'esterno e perlustr\u00f2 per diversi minuti tutto il perimetro della casa, per poi risolversi a chiamare la polizia. Gli agenti giunsero sul posto nel giro di 20 minuti, insieme ad alcuni giornalisti e all'avvocato di fiducia dei Lindbergh. A notte inoltrata, nel terreno fangoso attorno all'abitazione (quel giorno aveva piovuto) venne individuata la traccia di uno pneumatico, senza che fosse per\u00f2 possibile capire quale veicolo l'avesse lasciata e dove si fosse diretto. Pi\u00f9 tardi, in un cespuglio vicino alla casa, venne rinvenuta una scala a pioli in legno rotta in tre pezzi.\nLe indagini.\nTra i primi a giungere sulla scena del crimine vi fu Harry Wolfe, capo della stazione di polizia di Hopewell, accompagnato da ufficiali della polizia del New Jersey. Gli inquirenti perquisirono tutta la casa e i territori circostanti per un'estensione di alcune miglia. Passata la mezzanotte giunse alla villa dei Lindbergh anche un esperto di impronte digitali, che esamin\u00f2 la lettera lasciata sul davanzale e la scala a pioli ritrovata in giardino. Sulla scala furono ritrovate 400 tracce di impronte digitali e di suole di scarpe, le quali erano per\u00f2 troppo consumate per risultare di una qualche utilit\u00e0. Nemmeno nella stanza del bambino si riusc\u00ec a identificare alcuna impronta digitale, n\u00e9 di estranei, n\u00e9 di familiari. Pi\u00f9 in generale nessun indizio utile venne rilevato all'interno o all'esterno della casa. Si provvide quindi ad aprire la busta trovata nella camera da letto del bambino, che si rivel\u00f2 contenente di richiesta di riscatto, scritta in un pessimo inglese, in brutta grafia e con molti errori di morfosintassi; in calce alla lettera si trovava uno strano simbolo, composto da alcuni cerchi, punti e buchi sulla carta.\nLa notizia del rapimento circol\u00f2 molto rapidamente e molte persone iniziarono a recarsi alla tenuta Lindbergh, dai semplici curiosi a persone intenzionate a dare un aiuto. Tra di essi Lindbergh accett\u00f2 di farsi affiancare da (sovrintendente della polizia del New Jersey), Henry Skillman Breckinridge (avvocato attivo a Wall Street) e William J. Donovan \"Wild Bill\" (eroe della prima guerra mondiale e futuro capo dell'OSS). Questo gruppo assunse \"de facto\" la guida delle indagini, giungendo presto alla convinzione che il rapimento fosse da imputare al crimine organizzato e che la richiesta di riscatto fosse stata scritta da un individuo di madrelingua tedesca. Venne quindi contattato Mickey Rosner, un tirapiedi di Broadway che si diceva fosse in contatto con gli ambienti criminali; Rosner a sua volta contatt\u00f2 due gestori di locali speakeasy, Salvatore \"Salvy\" Spitale e Irving Bitz, che Lindbergh decise di nominare suoi intermediari. \nMolti criminali d'alto profilo tuttavia iniziarono ben presto a smentire il proprio coinvolgimento e alcuni di essi \u2013 nello specifico Al Capone, Willie Moretti, Joe Adonis e Longy Zwillman \u2013 offrirono addirittura il loro aiuto alla famiglia per ritrovare il bambino, promettendo al rapitore denaro e favori in cambio della liberazione. In particolare Al Capone, che a quel tempo stava scontando una condanna ad undici anni di prigione per evasione fiscale, chiese invano di essere scarcerato per poter \"meglio aiutare\" la famiglia Lindbergh. \nIl mattino seguente la notizia del rapimento fu riferita al presidente statunitense Herbert Hoover, il quale, sebbene le leggi federali del tempo non contemplassero alcuna disposizione specifica in merito ai casi di rapimento (la legislazione in materia variava da stato a stato), dichiar\u00f2 che avrebbe \"smosso cielo e Terra\" per ritrovare \"baby Lindbergh\". Il Bureau of Investigation (antesigano dell'FBI) fu quindi autorizzato ad indagare sul caso e furono allertate allo scopo la Guardia Costiera, il servizio doganale nazionale, il servizio d'immigrazione (per prevenire eventuali tentativi di fuga ed espatrio) e la polizia di Washington. \nGli inquirenti del New Jersey offrirono una ricompensa di 25.000 dollari per chi avesse aiutato a ritrovare il bambino sano e salvo. La stessa famiglia Lindbergh offr\u00ec altri 50.000 dollari, per un totale di 75.000 dollari (cifra considerevole, a maggior ragione in piena Grande depressione). Al contempo furono stampati e diffusi in varie parti degli Stati Uniti manifesti con la foto e una minuziosa descrizione fisica del bambino. \nNel giro di pochi giorni una nuova lettera dei rapitori arriv\u00f2 a casa Lindbergh; essa risultava spedita dalla zona di Brooklyn e fu identificata come autentica dal simbolo con i cerchi e i buchi che si trovava in calce al testo. Arrivarono poi una seconda e una terza lettera, sempre spedite da Brooklyn, che a differenza della precedente erano firmate con una sigla che venne interpretata come \"B.H.\" La terza in particolare informava che, avendo la famiglia allertato le forze dell'ordine - in contravvenzione alle richieste del primo biglietto -, il riscatto per la libert\u00e0 del bambino era stato alzato a 70.000 dollari.\nJohn Condon.\nEntr\u00f2 allora in gioco un ex maestro elementare di New York, John F. Condon, che qualche settimana dopo il rapimento scrisse una lettera a \"Home News\", un giornale stampato nel Bronx, offrendo di tasca propria 1.000 dollari al rapitore se avesse liberato il bambino affidandolo a un prete cattolico. A seguito di quest'offerta Condon ricevette una lettera il cui mittente si qualificava come uno dei rapitori e lo autorizzava a fare da mediatore tra loro e i Lindbergh. Il maestro contatt\u00f2 allora i Lindbergh: Charles ritenne la lettera autentica e accett\u00f2 di \"impiegare\" Condon come intermediario.\nIn base alle istruzioni che gli furono fornite a mezzo posta, Condon fece pubblicare un'inserzione sul giornale \"New York American\" con scritto semplicemente \"Money is Ready. Jafsie\" (\"Jafsie\" era il suo soprannome, derivante dalla pronuncia inglese delle sue iniziali JFC), rimanendo poi in attesa di ulteriori indicazioni. Il carteggio tra \"Jafsie\" e coloro che si qualificavano come i rapitori prosegu\u00ec nelle settimane seguenti, finch\u00e9 le due parti si accordarono per organizzare un incontro di contrattazione presso il cimitero di St. Raymond, nel Bronx: dal canto suo Condon con la garanzia che il maestro garant\u00ec che vi si sarebbe recato da solo, senza nessun accompagnatore, tantomeno agenti di polizia.\nNella data concordata il maestro si rec\u00f2 nottetempo al cimitero: il giorno dopo rifer\u00ec ai Lindbergh di non aver visto nessuno in faccia, ma di aver parlato con un uomo dall'accento straniero, nascosto nella penombra. L'uomo aveva detto di chiamarsi John, di essere un \"marinaio scandinavo\" e di far parte di una gang composta da tre uomini e due donne. A suo dire il piccolo Lindbergh era illeso ed era tenuto su una barca, ove sarebbe rimasto fino al pagamento del riscatto. Condon disse anche di avergli replicato mettendo in dubbio che \"John\" effettivamente sapesse dove si trovava il bambino e che costui, per tutta risposta, gli aveva promesso di consegnargli come prova un pezzo del pigiama indossato dal piccolo. Condon aggiunse che l'individuo misterioso gli aveva chiesto: \u00ab... would I burn, if the package were dead?\u00bb (cio\u00e8 letteralmente \"...brucerei, se il pacco fosse morto?\", interpretabile come \"Se il bambino morisse, verrei giustiziato?\"), salvo poi assicurargli nuovamente che il bambino era vivo e in buone condizioni.\nIl 16 marzo 1932 Condon ricevette a domicilio un pacco postale contenente un pigiama da bambino e una settima lettera. Lindbergh, messo al corrente della novit\u00e0, esamin\u00f2 il vestito e lo riconobbe come appartenente a suo figlio. A quel punto Condon (attenendosi al testo della missiva) fece una nuova inserzione su \"Home News\" scrivendo: \"Money is ready. No cops. No secret service. I come alone, like last time\" (\"Il denaro \u00e8 pronto. Niente poliziotti. Niente servizi segreti. Verr\u00f2 da solo, come l'ultima volta\"). Due settimane dopo, il 1\u00ba aprile 1932, Condon ricevette una nuova lettera in cui i rapitori si dichiaravano pronti a incassare il riscatto.\nLa somma di denaro del riscatto venne composta con soli certificati aurei, un tipo di banconota destinato a essere ritirato dalla circolazione a medio/breve termine, nella speranza che il rapitore successivamente potesse tradirsi effettuando grossi pagamenti o cambivaluta con tale tipo di cartamoneta: il numero di serie di ogni biglietto venne annotato e il tutto venne impacchettato in una scatola di legno costruita per l'occasione, sempre nella speranza di poter ritrovare il maltolto e risalire al criminale. La notte del 2 aprile Condon and\u00f2 a incontrare \"John\" al solito cimitero. Gli disse di essere riuscito a raccogliere solo 50.000 dollari: l'uomo misterioso accett\u00f2 il denaro e lasci\u00f2 al maestro un biglietto, sul quale era scritto che \"baby Lindbergh\" era tenuto da due donne \"innocenti\" su una barca chiamata \"Nelly\", ormeggiata nel porto dell'isola di Martha's Vineyard, nel Massachusetts. Appresa la notizia, Lindbergh part\u00ec subito per l'isola, ma arrivato l\u00ec scopr\u00ec che non c'era nessuna barca di nome \"Nelly\" ormeggiata nel porto.\nLa scoperta del cadavere.\nIl 12 maggio 1932 il camionista William Allen parcheggi\u00f2 il suo autocarro sul ciglio di una strada, circa 7,2\u00a0km a sud della tenuta dei Lindbergh, presso il villaggio di Mount Rose, nel New Jersey. Sceso dal camion, si diresse verso un boschetto per urinare; l\u00ec rinvenne il corpo di un bambino in avanzato stato di decomposizione. Ripresosi dallo choc, Allen chiam\u00f2 la polizia, che port\u00f2 il corpicino all'obitorio di Trenton, ove fu sottoposto a un esame autoptico: i medici trovarono che il cranio era gravemente fratturato (probabile causa della morte) e che i resti sembravano essere stati smembrati da animali selvatici e presentavano alcune bruciature (segno che era stato fatto un maldestro tentativo di arderli). Charles Lindbergh e Betty Gow, informati del ritrovamento, si recarono a Trenton e identificarono la salma osservando una malformazione alle dita del piede destro e la maglia che indossava (cucita da Betty Gow stessa). Lindbergh pretese pertanto di riavere subito il corpo, che fu cremato poco dopo.\nNon appena il Congresso fu informato del macabro ritrovamento, l'iter parlamentare di approvazione di una legge federale contro i rapimenti venne accelerato, onde consentire all'FBI di dedicarsi alle indagini sul caso.\nNel giugno 1932 gli inquirenti iniziarono a sospettare che il crimine fosse da imputare a qualcuno molto vicino alla famiglia Lindbergh e che godesse della loro fiducia. I sospetti ricaddero su Violet Sharp, una fantesca inglese impiegata presso la famiglia della moglie dell'aviatore, Anne Morrow. Ella si era dimostrata molto nervosa durante l'interrogatorio che le avevano rivolto gli inquirenti ed era caduta in contraddizione quando le era stato chiesto dove si trovasse la notte del rapimento. La Sharp si suicid\u00f2 il 10 giugno 1932 ingerendo una dose di cianuro, poco prima di essere chiamata a deporre in un ennesimo interrogatorio. Il suo alibi fu poi accertato come veritiero: la paura di perdere il lavoro e i frequenti interrogatori (che a quel tempo potevano essere lunghi e violenti) l'avevano spinta a compiere il gesto estremo.\nLe controversie su John Condon.\nDopo la morte di Violet Sharp anche Condon fu chiamato pi\u00f9 volte a fornire la sua versione dei fatti alla polizia. La sua casa fu perquisita, ma non emerse alcun indizio a suo carico. Lindbergh stesso difese la posizione del maestro \"mediatore\". In pratica egli non fu mai indagato ufficialmente, anche se venne additato come un potenziale sospetto dall'opinione pubblica. Dal canto suo egli stesso si mise a indagare per cercare di scoprire chi fossero i rapitori, producendosi anche in azioni eclatanti: ad esempio un giorno, mentre si trovava su un autobus, vide dal finestrino un \"sospettato\" camminare lungo la strada. Senza porre indugio si present\u00f2 all'autista e gli disse di fermare il mezzo: il conducente, colto di sorpresa, lasci\u00f2 che Condon saltasse a terra e tentasse (invano) di catturare l'individuo sospetto. Condon fu in seguito accusato di usare la vicenda per il suo tornaconto, allorch\u00e9 accett\u00f2 di apparire in uno spettacolo teatrale inerente al rapimento e di concedere una lunga intervista al periodico \"Liberty\", pubblicata a puntate col titolo \"Jafsie Tells All\" (\"Jafsie dice tutto\").\nIl tracciamento del riscatto.\nLe indagini sul caso ben presto si arenarono per l'assenza di reperti indiziari di valore: gli inquirenti decisero pertanto di indirizzare gli sforzi nel tracciamento del riscatto. Fu preparato un volantino con tutti i numeri di serie delle banconote adoperate per il pagamento, che fu stampato in 250.000 copie e distribuito perlopi\u00f9 nel territorio di New York. Nel frattempo alcune delle banconote vennero ritrovate anche a grande distanza dal New Jersey (a Chicago e Minneapolis), ma risult\u00f2 impossibile risalire a chi le avesse originariamente spese.\nFrattanto l'ordine esecutivo 6102 emanato il 5 aprile 1933 dal presidente Franklin Delano Roosevelt aveva disposto - tra l'altro - il ritiro dalla circolazione dei certificati aurei, imponendo che fossero riconsegnati alle banche entro il 1\u00ba maggio seguente. Pochi giorni prima della scadenza un uomo riconsegn\u00f2 ad una banca di Manhattan una mazzetta di certificati per un valore di 2.980 dollari, che si rivelarono essere tutti provenienti dal riscatto. A quell'ora la banca era molto affollata e nessuno fece caso al cliente in questione, che nella distinta di cambio aveva firmato a nome J. J. Faulkner, residente al 537-West della 149\u00aa strada di New York. Le autorit\u00e0 si recarono dunque all'indirizzo e scoprirono che non vi risiedeva nessuno con cognome Faulkner; il dipartimento del Tesoro dispose allora ulteriori verifiche e si scopr\u00ec che a quell'indirizzo nel 1913 aveva vissuto una donna di nome Jane Faulkner, poi trasferitasi dopo aver sposato un certo Giessler. I coniugi furono rintracciati, ma non emerse nulla di concreto contro di loro e il nome sulla distinta venne accertato come fittizio.\nLa cattura di Hauptmann.\nPer circa trenta mesi il detective James J. Finn della polizia di New York e l'agente Thomas Sisk dell'FBI lavorarono sul caso Lindbergh. Insieme riuscirono a rintracciare varie banconote del riscatto, pi\u00f9 o meno tutte spese nella zona di New York. Finn annot\u00f2 su una mappa ogni rintracciamento e trov\u00f2 che la maggior concentrazione della cartamoneta incriminata si riscontrava lungo la linea IRT Lexington Avenue della metropolitana di New York, che attraversa l'isola di Manhattan passando per il quartiere di Yorkville, sede di una consistente comunit\u00e0 di immigrati germanici. Il 18 settembre 1934 Finn e Sisk vennero a sapere che era stato speso un altro certificato aureo facente parte del riscatto. A tal proposito occorre sottolineare che, a dispetto dell'ordine presidenziale del 1933 (che imponeva ai commercianti di segnalare alle autorit\u00e0 i possessori delle banconote \"proibite\" e prevedeva multe e possibilit\u00e0 di arresto per questi ultimi), non tutti i certificati aurei erano effettivamente stati ritirati; al 31 luglio 1934 essi erano ancora circolanti per un valore di circa 161 milioni di dollari.\nNel caso specifico il biglietto (da 10 dollari) fu notato da un impiegato di una filiale di Manhattan della Corn Exchange Bank, che l'aveva ricevuto da un benzinaio di nome Walter Lyle. Gli investigatori requisirono la banconota e videro che sul margine era stato scritto a matita il numero di targa di un autoveicolo, 4U-13-41-N.Y. Lyle venne dunque interrogato e rivel\u00f2 agli inquirenti che la targa apparteneva all'auto di un cliente, che aveva usato il certificato aureo per pagare il pieno di benzina; lui ne aveva preso nota nel timore di avere a che fare con un falsario. Le indagini appurarono che la targa in questione apparteneva ad una berlina Dodge di colore blu, intestata a tale Bruno Hauptmann (Kamenz, 26 novembre 1899), un immigrato tedesco di professione carpentiere, con precedenti penali in patria e un'attivit\u00e0 poco cristallina in ambito finanziario, residente al 1279-Est della 222\u00aa strada, nel Bronx.. La polizia si rec\u00f2 a casa sua, lo perquis\u00ec e gli trov\u00f2 addosso un certificato da 20 dollari. Anche il suo garage fu perquisito e al suo interno furono ritrovati 14.000 dollari, provenienti dal riscatto.\nHauptmann venne tradotto nella pi\u00f9 vicina stazione di polizia, ove fu lungamente interrogato e anche malmenato dai poliziotti; sin dall'inizio si disse innocente. Rifer\u00ec che il denaro gli era stato lasciato in una scatola chiusa dal suo amico e socio d'affari Isidor Fisch, morto il 29 marzo 1934, poco dopo essere tornato in Germania. Disse altres\u00ec di aver aperto la scatola solo dopo la morte di Fisch e di aver creduto che il denaro fosse frutto di una qualche attivit\u00e0 che egli aveva condotto insieme al socio. Neg\u00f2 di essere stato minimamente coinvolto nel crimine e di conoscere la vera origine di quelle banconote. Perquisendo il suo appartamento, gli inquirenti rinvennero altre prove che parevano incastrarlo: un taccuino con gli schizzi di una scala a pioli simile a quella rinvenuta a casa Lindbergh nel 1932, il numero di telefono di John Condon e il suo indirizzo, scritti sulla porta del bagno, e un pezzo di legno che fu identificato come sicuramente appartenente alla scala a pioli.\nHauptmann fu quindi formalmente incriminato il 24 settembre 1934, per l'estorsione di 50.000 dollari ai danni di Charles Lindbergh. Due settimane dopo, l'8 ottobre 1934, arriv\u00f2 il rinvio a giudizio nel New Jersey per l'assassinio di Charles Augustus Lindbergh Jr. Due giorni dopo, la giurisdizione a suo carico fu avocata interamente allo stato del New Jersey, su indicazione del governatore dello stato di New York Herbert H. Lehman, affinch\u00e9 fosse giudicato principalmente in merito al rapimento del bambino. Hauptmann venne quindi trasferito alla prigione della contea di Hunterdon, a Flemington, il 19 ottobre 1934.\nIl processo.\nIl processo ad Hauptmann fu celebrato al tribunale della contea di Hunterdon, nella citt\u00e0 di Flemington divenendo un evento mediatico seguito da molti giornalisti. L'avvocato Edward J. Reilly fu inviato dal tabloid \"Daily Mirror\" come difensore dell'imputato, in cambio del diritto esclusivo per la testata di pubblicare la storia di Hauptmann. L'accusa venne rappresentata dal magistrato David T. Wilentz.\nOltre ai 14.000 dollari che erano stati ritrovati nel suo garage, l'accusa evidenzi\u00f2 una notevole somiglianza tra la scrittura di Hauptmann e quella della mano che aveva vergato le lettere di rivendicazione (molte delle quali, per inciso, erano firmate con la sigla B.H.). Otto grafologi differenti (Albert S. Osborn, Elbridge W. Stein, John F. Tyrrell, Herbert J. Walter, Harry M. Cassidy, Wilmer T. Souder, Albert D. Osborn e Clark Sellers) furono chiamati a testimoniare dall'accusa. La difesa rispose chiamando a testimoniare gli esperti John M. Trendley, Samuel C. Malone e Arthur P. Meyers ma solo il primo accett\u00f2. Grazie agli esami condotti da Arthur Koehler al Forest Products Laboratory, l'accusa introdusse come prova a carico di Hauptmann la corrispondenza tra i pezzi di legno trovati nella soffitta di casa sua con il materiale della scala a pioli ritrovata a casa Lindbergh. Inoltre, il procuratore contest\u00f2 all'imputato il ritrovamento nella sua casa dei recapiti di Condon, scritti a matita su una porta; Hauptmann replic\u00f2 dicendo di aver annotato l'indirizzo del \"mediatore\" dopo aver letto la storia del rapimento su un giornale, avendola trovata interessante e volendo ricordarsene. Quando per\u00f2 l'accusa gli chiese come facesse a conoscere anche il numero di telefono di Condon, Hauptmann rifiut\u00f2 di rispondere. La difesa non mise mai in discussione l'identit\u00e0 del cadavere del bambino, il cui riconoscimento era bens\u00ec stato effettuato in gran fretta, complice la volont\u00e0 del padre di rientrarne subito in possesso.\nSia Condon che Lindbergh testimoniarono al processo, affermando senza alcun dubbio che il fantomatico \"John\" con cui avevano pi\u00f9 volte interloquito coincideva con Hauptmann. Un altro testimone, Amandus Hochmuth, dichiar\u00f2 di aver visto Hauptmann la sera del rapimento nei pressi di casa Lindbergh.\nHauptmann venne infine giudicato colpevole e condannato a morte; la sentenza fu confermata in appello, sebbene il governatore del New Jersey Harold G. Hoffman avesse temporaneamente bloccato l'esecuzione del verdetto, incaricando il \"New Jersey Board of Pardons\" di rivedere il processo (decisione che scaten\u00f2 proteste popolari e port\u00f2 all'espulsione di Hoffmann dal Partito Repubblicano, che lo disconobbe come proprio esponente). Anche quest'ultimo organo rigett\u00f2 le istanze.\nHauptmann rifiut\u00f2 una grossa ricompensa in denaro offerta da un giornale in cambio di una sua confessione, ed egualmente rifiut\u00f2 una proposta di commutare la sentenza in carcere a vita, sempre in cambio di una sua confessione. Venne giustiziato il 3 aprile 1936 mediante sedia elettrica. Dopo la morte di Hauptmann, giornalisti e investigatori indipendenti iniziarono a sollevare dubbi sull'accuratezza delle indagini, su possibili manomissioni delle prove, su possibili testimonianze mendaci e sullo stesso equilibrio della corte che aveva emesso il verdetto. Per due volte, negli anni ottanta, la vedova di Hauptmann, Anna (morta nel 1994), cit\u00f2 in giudizio lo stato del New Jersey, accusandolo di aver ingiustamente fatto uccidere suo marito. In entrambi i casi, i giudici respinsero le istanze.\nImpatto culturale.\nIl rapimento e il successivo processo ad Hauptmann ebbero amplissima risonanza nell'opinione pubblica statunitense e sulla stampa. Il giornalista H. L. Mencken li defin\u00ec \"l'evento pi\u00f9 importante dopo la Resurrezione di Cristo\".\nIl delitto spinse il congresso degli Stati Uniti d'America ad approvare il Federal Kidnapping Act, meglio noto come \"Lindbergh Law\" (\"legge Lindbergh\"), che standardizz\u00f2 a livello federale le procedure giudiziarie contro simili crimini."}
{"id": "4726246", "revid": "247222", "url": "https://it.wikipedia.org/wiki?curid=4726246", "title": "Full Circle (Ed Dix e Bob Brookmeyer)", "text": "Full Circle \u00e8 un album di Bob Brookmeyer e del sassofonista Ed Dix, pubblicato nel 2002 dalla CJ Jazz Records."}
{"id": "4726250", "revid": "47767", "url": "https://it.wikipedia.org/wiki?curid=4726250", "title": "Chirac", "text": ""}
{"id": "4726255", "revid": "318922", "url": "https://it.wikipedia.org/wiki?curid=4726255", "title": "Abderrahman Mahjoub", "text": ""}
{"id": "4726256", "revid": "767487", "url": "https://it.wikipedia.org/wiki?curid=4726256", "title": "The Fruit of Folly", "text": "The Fruit of Folly \u00e8 un cortometraggio muto del 1915 diretto da Harry Harvey. Undicesimo film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 21 giugno 1915. Tutti e dodici i film della serie sono conservati negli archivi dell'UCLA Film and Television."}
{"id": "4726258", "revid": "318922", "url": "https://it.wikipedia.org/wiki?curid=4726258", "title": "Jean Taillander", "text": ""}
{"id": "4726263", "revid": "318922", "url": "https://it.wikipedia.org/wiki?curid=4726263", "title": "Nazionale Olimpica di calcio della Francia", "text": ""}
{"id": "4726266", "revid": "298229", "url": "https://it.wikipedia.org/wiki?curid=4726266", "title": "Luis Alberto Hernando", "text": "Biografia.\nCarriera nello skyrunning.\nOriginario della comunit\u00e0 autonoma dell'Aragona (risiede a Jaca), ha debuttato a livello agonistico nel 2005 e nel 2013 si \u00e8 laureato campione europeo di ultraskymarathon, ex aequo con Kilian Jornet Burgada alla \"Trans d'Havet 80K\".\nCarriera sciistica.\nIn carriera Hernando gareggi\u00f2 sia nel biathlon sia nello sci di fondo.\nIn Coppa del Mondo di biathlon esord\u00ec l'11 dicembre 2003 a Hochfilzen (112\u00ba) e ottenne il miglior piazzamento il 7 gennaio 2006 a Oberhof (82\u00ba); prese parte a un'edizione dei Giochi olimpici invernali, (80\u00ba nell'individuale, 82\u00ba nella sprint), e a due dei Campionati mondiali (90\u00ba nella sprint a Hochfilzen 2005 il miglior piazzamento).\nIn Coppa del Mondo di sci di fondo esord\u00ec il 24 novembre 2007 a Beitost\u00f8len (80\u00ba) e ottenne il miglior piazzamento il giorno successivo nella medesima localit\u00e0 (19\u00ba). In questa specialit\u00e0 non prese mai parte a rassegne olimpiche o iridate."}
{"id": "4726267", "revid": "297745", "url": "https://it.wikipedia.org/wiki?curid=4726267", "title": "Nicol\u00f2 Donato (patriarca di Aquileia)", "text": ""}
{"id": "4726268", "revid": "124952612", "url": "https://it.wikipedia.org/wiki?curid=4726268", "title": "Episodi di A tutto reality - All-Stars", "text": "Questa \u00e8 la lista degli episodi di \"A tutto reality - All Stars\", una serie animata televisiva canadese che ha debuttato il 10 settembre 2013 sul canale Cartoon Network negli Stati Uniti. In Canada \u00e8 andato in onda dal 9 gennaio 2014 su Teletoon, mentre in Italia \u00e8 andato in onda dal 3 marzo 2014 su K2. La quinta stagione \u00e8 composta da 13 episodi della durata di 22 minuti ciascuno.\nEroi contro Malvagi.\nTrama.\nDopo aver trascorso un anno in prigione, Chris torna al Campo Wawanakwa, decontaminato dai rifiuti tossici della stagione precedente, per un'altra stagione di A tutto reality. 14 concorrenti passati si sfideranno per un altro premio di $1.000.000 e li divide in gruppi in base alle loro performance passate. Heather, Duncan, Lightning, Jo, Scott e Gwen diventano i Malvagi Avvoltoi, mentre Mike, Zoey, Cameron, Sam, Courtney, Lindsay e Sierra diventano i Criceti Eroici. Dopo alcune lamentele di Jo, Chris d\u00e0 agli Avvoltoi un robot. Nella prima sfida della stagione, le squadre devono tuffarsi dalla scogliera della prima stagione in un lago infestato da squali per trovare una chiave per l'Hotel Benessere, dove i vincitori di ogni sfida passeranno la notte, mentre i perdenti staranno nelle baracche. Tuttavia, una persona di ogni squadra deve spingere i giocatori in albergo dentro dei passeggini della terza stagione, Lindsay e Jo sono scelti a spingere per le loro squadre. Chi trova la chiave giusta vince. Durante la sfida, Scott scopre che \u00e8 ancora presente Zanna, lo squalo munito di arti della stagione precedente, oltretutto, il robot cadendo in acqua finisce in pasto agli squali, ma esplode e rivela di avere all\u2019interno Alejandro e rivela di essere stato sigillato al suo interno dopo la fine della terza stagione e finisce per vincere la sfida per gli Avvoltoi. Nel frattempo, Gwen cerca di scusarsi con Courtney per quello che \u00e8 successo tra di loro durante la terza stagione, ma Courtney non ne vuole sapere. Alla cerimonia di eliminazione, nelle quali in questa stagione la squadra vincitrice star\u00e0 nella Tribuna Arachide, Lindsay \u00e8 eliminata dalla sua squadra a causa di una guida lenta e lascia l'isola con un gabinetto gigante chiamato il Gabinetto della Vergogna. Chris inoltre istituisce una nuova regola: un concorrente della squadra vincitrice dovr\u00e0 passare la notte sull'isola dei teschi, dove potr\u00e0 cercare la statuetta dell'immunit\u00e0 della quarta stagione.\nPezzi di Puzzle.\nTrama.\nDurante la notte le personalit\u00e0 di Mike (Chester, Svetlana, Vito, Manitoba) discutono sulla minaccia che sta arrivando (Mal). Prima che Mike si svegli sono preoccupati se il padrino (Mike) cercher\u00e0 di sopprimerli di nuovo. Appena i concorrenti si svegliano, Chris li avvisa di una sfida: dovranno trovare i pezzi delle statue della 3\u00aa stagione, ma bisogna stare attenti alle trappole. Cameron tocca una bomba fatta di panni sporchi di Chef e questa esplode, e dopo il ragazzo trova un cappello e decide di metterlo a Mike per poter far entrare in gioco Manitoba, per essere avvantaggiati non avendo le pale come la squadra degli Avvoltoi Malvagi. Grazie a Manitoba i Criceti riescono a trovare dei pezzi e nel frattempo Manitoba ci prova con Zoey, ma lei dice che \u00e8 fedele solo a Mike e quindi Manitoba lascia perdere. Scott, intanto, sabota i Criceti, ma Manitoba lo scopre e per Scott sono guai. Mentre era girato Scott per sbaglio colpisce Manitoba con la pala e quest'ultimo cade a terra, rientrando nel subconscio di Mike, a cui avverte che il fratello pi\u00f9 malvagio si sta svegliando (Mal). Alla fine i Criceti vincono grazie a Manitoba, e quindi gli Avvoltoi sono costretti ad eliminare qualcuno di loro. A venire eliminato sar\u00e0 Lightning, accusato di essersi vantato troppo e di aver contato male i pezzi di monumento raccolti dalla sua squadra. Prima di infilarsi nel gabinetto, Lightning scopre che Jo ha costretto gli Avvoltoi ad eliminarlo, ed allora giurer\u00e0 vendetta contro Jo.\nGuerra nella foresta.\nTrama.\nNella cabina dei perdenti, i maschi degli Avvoltoi si lamentano per le condizioni del dormitorio e sentono la mancanza dell'Hotel Benessere. Nella cabina femminile, invece, Heather accusa Jo di essere responsabile della perdita della sfida precedente e Gwen, stanca dei loro battibecchi, dice che la colpa \u00e8 di tutti, poich\u00e9 nessuno ha fatto lavoro di squadra. Nell'Isola dei Teschi, Sam, a causa di uno scoiattolo, viene sbranato dagli orsi, mentre nell'Hotel Benessere Mal prende il sopravvento e rompe il suo videogame. Heather e Jo, per avere il comando della squadra, si scusano con Gwen per quello che \u00e8 successo e le dicono che ha pienamente ragione sul fatto che non fanno lavoro di squadra. In seguito Chris convoca i concorrenti per annunciare la sfida: nella foresta ci sono due contenitori, uno con dei fucili da paintball e l'altro con delle fionde. La squadra che arriva per prima sceglie con quale arma fornirsi per poi colpire i concorrenti della squadra avversaria. Invece di usare i colori come nella 1a stagione, per\u00f2, i concorrenti dovranno usare le sanguisughe. I primi ad arrivare ai contenitori sono gli Avvoltoi Malvagi, che si impossessano dei fucili. Mentre Jo, Heather, Scott e Duncan litigano per il cannone, Alejandro cerca di aggraziarsi Gwen, con gli stessi intenti di Heather e Jo. Inizia la battaglia di sanguisughe. Jo colpisce erroneamente Scott e quindi d\u00e0 un punto ai Criceti. Cameron sta per colpire Gwen, ma Duncan si mette in mezzo e viene colpito al posto della ragazza. Jo tenta di colpire Courtney, ma questa usa Sam per ripararsi dall'attacco. Zoey colpisce Jo e fa vincere la sfida ai Criceti Eroici. I Criceti scoprono che qualcuno ha rotto il videogame di Sam. Cameron si offre di andare sull'Isola dei Teschi, in quanto Sierra sta iniziando a diventare stressante e il ragazzo ha bisogno di una pausa. Jo viene eliminata poich\u00e9 ha colpito Scott e Chris fa scambiare di squadra Courtney e Duncan.\nGara di sbafo.\nTrama.\nI Malvagi sono molto tristi che hanno perso due volte di fila e devono dormire nelle cabine cattive per una seconda notte. Courtney, inoltre, non \u00e8 contenta di dover stare di nuovo con Gwen e Heather. Nel frattempo, Cameron sopravvive facilmente all'esilio dopo essere stato scambiato per un idrante da un orso, grazie alla lettura di consigli di sopravvivenza tra le due stagioni. All'Hotel Bennessere, i Criceti Eroici sono molto felici che Duncan \u00e8 la loro squadra e lo salutano con una festa. Tuttavia, una volta che Sierra cerca di scattare una foto di loro, lei poi si accorge che il suo telefono \u00e8 rotto, cos\u00ec lei \u00e8 molto triste che il suo collegamento a Cody \u00e8 distrutto. Sierra poi perde la testa e cerca di immaginare tutta la sua squadra come tanti Cody. Pi\u00f9 tardi si scopre che era stato Mal (Mike) a rompere il telefono di proposito. Il giorno dopo la sfida inizia e Chris dice che devono mangiare pancake giganti e poi correre attraverso un percorso ad ostacoli e cercare di non vomitare. Entrambe le squadre devono correre per vedere chi mangia i pancake pi\u00f9 veloce e chiunque vomiti \u00e8 fuori. Sierra \u00e8 la prima ad andare ed \u00e8 immediatamente squalificata. Pi\u00f9 tardi la sfida progredisce e i Malvagi rimangono in testa, mentre gli Eroi stanno mangiando molto lentamente. Nel frattempo, Scott si innamora di Courtney mentre Mike inizia un'amicizia con Duncan, dopo che lui trova la voce di Mike molto familiare. Improvvisamente gli eroi iniziano a recuperare, grazie a Sam. Alla fine, i Criceti vincono di nuovo, ma alla cerimonia di eliminazione, Chris rivela che Sam aveva truffato, cos\u00ec gli eroi perdono e devono votare qualcuno fuori. Sam viene eliminato per truffa, cos\u00ec prende il Gabinetto della Vergogna, poi rimane incastrato e Chris costringe Chef a \"sbloccare\" la toilette.\nChiari di luna.\nTrama.\nChris avvisa i concorrenti della sfida giornaliera: si tratta di portare tutta la squadra al traguardo situato nella punta estrema dell'isola fronteggiando al plenilunio blu che far\u00e0 diventare i piccoli animali creature malvagie e i grandi gentili e volenti di coccole. I Criceti eroici dovranno portare una penalit\u00e0 per aver perso mentre gli Avvoltoi vincono e guadagnano un vantaggio. Durante la luna blu, accade un evento insolito: Mike e Mal si scambiano di posto essendo gli opposti di carattere (oppure perch\u00e9 quella \u00e8 l'unica personalit\u00e0 libera, e non imprigionata). Mal cerca al momento di comportarsi come Mike, ma quando scopre che Cameron sta scoprendo qualcosa, decide di lasciarlo in pasto agli animali, ma Cameron viene salvato da Sierra. Heather fa finta di essere carina e gentile, per far sembrare di essere sotto effetto del plenilunio. Gli Avvoltoi sono separati, perch\u00e9 hanno una scelta: Gwen non vuole attraversare il ponte; intanto, Duncan ha dei sospetti su Mal perch\u00e9 ricorda la sua voce, e quindi pensa, ma fallisce a causa di un uccellino cattivo liberato da Mal. Dopo Mal cerca di buttare Zoey dal dirupo colpendola in testa, ma ad un tratto arrivano Sierra e Cameron e Mal non fa in tempo a colpire Zoey. Gli Avvoltoi vincono la sfida; alla cerimonia di eliminazione, a cui dovranno assistere i Criceti, Cameron decide di autoeliminarsi e di infilarsi lui nel gabinetto, infastidito dal fatto che Sierra lo scambi continuamente per Cody. Chris, per\u00f2, decide di rimetterlo nel gioco, e piuttosto lo sposta negli Avvoltoi, con gran disappunto di Sierra.\nUova a sorpresa.\nTrama.\nCourtney non accetta l'entrata di Cameron tra gli Avvoltoi Malvagi. Gwen per\u00f2 si dimostra gentile con il ragazzo, facendogli vedere che in quella squadra non ci sono solo cattivi soggetti. Heather, per evitare l'eliminazione, propone ad Alejandro di allearsi con lei e il ragazzo accetta. Tuttavia Alejandro si vuole vendicare di Heather e questa vuole eliminarlo. Duncan ha paura che stia diventando buono e Mal rivela nel confessionale di aver rotto il suo coltello mentre dormiva. Sierra \u00e8 triste per il cambio di squadra di Cameron e Zoey inizia ad avere paura di Mike/Mal. Chris dirige i concorrenti nel Bosco del Diletto e, tramite un maxi-schermo, avvisa i concorrenti la sfida di quel giorno: dovranno andare alla ricerca di uova dei mutanti che risiedono nel bosco. La squadra che arriva per prima a sei punti vince la sfida. Inoltre, il concorrente che far\u00e0 vincere la squadra, avr\u00e0 diritto ad un bonus. Sierra propone a Cameron di cercare assieme le uova, ma il ragazzo le ricorda che non fanno pi\u00f9 parte della stessa squadra, cos\u00ec Sierra inizia a disperarsi. Heather, per eliminare Alejandro, dice a Courtney e a Scott che Alejandro ha intenzione di eliminare quest'ultimo e a Gwen e a Cameron che vuole eliminare quest'ultimo. Heather trova la statuetta dell'immunit\u00e0 e la nasconde per poi tornare a riprendersela, ma Alejandro vede tutto. Zoey dice a Mike che se un colpo alla testa gli ha fatto perdere il controllo delle personalit\u00e0, forse un altro colpo glielo far\u00e0 riprendere. Tuttavia non ha intenzione di colpirlo e gli dice che di sicuro Cameron ha un'idea migliore. Grazie a Mike e a Zoey, i Criceti Eroici vincono la sfida. Heather torna a prendere la statuetta ma non la trova pi\u00f9 e pensa che sia opera di Chris. Mike si colpisce con un masso in confessionale ma le cose prendono una tremenda piega quando, invece di tornare ad avere il controllo delle personalit\u00e0, Mal prende il suo posto. Durante la cerimonia dell'eliminazione, Gwen dice a Courtney che \u00e8 stanca di mettere i ragazzi davanti alle amicizie e le promette che voter\u00e0 chi vuole lei. Gli Avvoltoi Malvagi votano per l'eliminazione di Alejandro, ma lui si alza (cosa che fa capire che le sue gambe sono in ottime condizioni) e mostra a tutti la statuetta dell'immunit\u00e0 che aveva preso precedentemente da Heather. Alejandro \u00e8 quindi immune e a finire nel Gabinetto della Vergogna \u00e8 Heather.\nAmiche per sempre.\nTrama.\nPer la nuova sfida Chris costringe i concorrenti ad affrontare su un ring in un match di pugilato le loro peggiori paure, le quali verranno scelte casualmente tramite una ruota. Vince la prima squadra che batte l'avversario tre volte. Avendo vinto la sfida nella puntata precedente, Zoey viene esclusa dalla sfida come premio. Zoey inoltre viene avvertita da Duncan riguardo all'esistenza di Mal. La ruota per\u00f2 \u00e8 truccata e cos\u00ec ad ogni sfidante capita la paura corrispondente. Scott si ritrova Zanna, Sierra la madre dei suoi due cuccioli e Alejandro con sua sorpresa si ritrova contro suo fratello maggiore Jos\u00e8. Quando per\u00f2 quest'ultimo, oltre ad insultare lui, definisce Heather poco attraente Alejandro si arrabbia e riesce a batterlo per la prima volta (dimostrando il suo amore per la ragazza). Cameron smaschera il trucco di Chris riguardo alla ruota, cos\u00ec Mal si trova contro la paura di Cameron: Izzy travestita da ragno. Quando la ragazza percepisce qualcosa di strano (Mike che nella sua mente tenta di ribellarsi al controllo di Mal) in Mal quest'ultimo la picchia con violenza. Cameron si ritrova contro le talpe giganti mentre Duncan un uccellino innocente a cui \u00e8 incapace di fare male. Per il match finale Courtney si ritrova contro Gwen. Le due non vogliono combattere, ma Chris mostra a Courtney dei vecchi filmati di Gwen che bacia Duncan per irritare la ragazza. Le due ragazze vengono cos\u00ec alle mani, ma alla fine fanno definitivamente pace diventando buone amiche. Vincono gli Avvoltoi a cui viene data la possibilit\u00e0 di scegliere chi mandare via degli avversari; scelgono Sierra sotto richiesta di Cameron (stanco di essere perseguitato dalla ragazza come nuovo Cody) e la ragazza viene scaricata, con grande entusiasmo dato che ora pu\u00f2 ritornare dal vero Cody e i criceti scelgono Alejandro come malvagio che va sull'isola dei teschi.\nLa corsa sabotata.\nTrama.\nChris annuncia lo scioglimento delle due squadre con i concorrenti che ora lotteranno per s\u00e9 stessi. La sfida della puntata \u00e8 una corsa in barca attorno all'isola. Alejandro \u00e8 il primo a salire su una barca, seguito da Courtney e Gwen (ormai diventate amiche del cuore e decise ad arrivare in finale insieme). Gli altri sono costretti ad arrangiarsi su una zattera a causa di Mal che sabota tutte le altre imbarcazioni prima di prenderne una per s\u00e9. Dentro la sua mente Mike incontra Chester, costretto a vendere skateboard, e lo convince ad unirsi a lui contro Mal; i due si incamminano verso la \"torre di controllo\". Nel frattempo, proprio a causa dei sospetti sullo strano comportamento di Mike, Zoey decide di mettersi in pericolo facendosi attaccare dai piranha dato che Mike \u00e8 sempre intervenuto per salvarla. Mike riprende temporaneamente il controllo, ma Mal lo riprende e per sviare i sospetti su di lui salva Zoey. Alla fine, tra guasti e stratagemmi vari, a vincere la sfida \u00e8 Alejandro. Ma, con sorpresa di tutti, la villa sul mare di Chris salta in aria all'improvviso. Il colpevole \u00e8 Duncan, stanco del fatto che tutti ormai lo considerassero buono. Perci\u00f2, invece di fare la cerimonia di eliminazione, Chris decide di eliminare direttamente Duncan che finisce per essere arrestato e portato in prigione. Nel frattempo si scopre che Mal aveva truccato i voti per eliminare Cameron.\nLa caccia al tesoro.\nTrama.\nChris organizza un episodio speciale di \"A tutto reality\" per festeggiare la centesima puntata, ma i suoi piani vengono ostacolati da Ezekiel (mostro) che lo rapisce, costringendo tutti gli altri concorrenti a salvarlo. Cos\u00ec partono a cercarlo nella miniera ma si dividono: Zoey con Gwen, Courtney con Scott (con i due che, dopo un bacio accidentale, decidono di mettersi insieme), Mike/Mal con Cameron e Alejandro da solo. Cameron \u00e8 preoccupato perch\u00e9 ha trovato i voti truccati nel letto di Mal (il ragazzo voleva incastrare Alejandro, che per\u00f2 l'aveva visto su una telecamera, e quindi aveva spostato i voti), ma quest'ultimo cerca di riprendere la sua fiducia. Zoey viene catturata da Ezekiel mentre Gwen scappa, Mal spinge Cameron a baciare Courtney dando la colpa alla ragazza, cos\u00ec Scott litiga con Courtney mentre Mal e Cameron vanno via. Scott e Courtney, durante la loro lite, vengono catturati. Intanto Cameron cade in un buco e si aggrappa a una radice e Mal lo abbandona alla sua sorte. Alejandro vede Cameron offrendosi di aiutarlo ma il ragazzo si rifiuta in quanto non si fida di lui, e Alejandro lo lascia al suo destino finendo catturato anche lui. Cameron rischia di cadere in acqua ma viene salvato da Gwen. Mal ritorna con una pietra enorme per colpire Cameron, ma non trovandolo abbassa la guardia e viene preso da Zeke alle spalle senza accorgersene. A questo punto rimangono Cameron e Gwen. Alejandro dice che ha visto Cameron ma non era in condizione di aiutarlo e Mal lo rimprovera per averlo lasciato l\u00ec. Ad un certo punto arriva Chef con un bazooka per salvare Chris, ma viene battuto da Zeke, poi appare Cameron che cerca di distrarre Zeke per permettere a Gwen di colpirlo. Il suo piano funziona ma Cameron si fa molto male e di conseguenza Chris decide di eliminarlo. Cos\u00ec il ragazzo-bolla viene scaricato dal gabinetto. Prima della sciacquata Mal confessa a Cameron che Mike \u00e8 \"morto\" e che quindi comanda lui con Cameron impossibilitato a dirlo agli altri a causa delle bende che lo ricoprono.\nLa coppia vincente.\nTrama.\nDentro la sua mente, Mike incontra Svetlana intenta a scolpire sculture di burro a causa di Mal e cerca di liberarla. Nel frattempo Mal vuole sbarazzarsi di Alejandro (che a sua insaputa ha nascosto in hotel un DVD coi filmati che smascherano Mal) e cerca di portare Zoey dalla sua parte mentre Courtney si rimette con Scott cercando di tenere nascosta a Gwen la faccenda del bacio con Cameron. Chris mostra la nuova sfida che consiste in una specie di percorso a ostacoli. Durante la sfida Mal (che si dimostra molto forte) e Alejandro si affrontano pi\u00f9 volte col ragazzo che mostra di poter utilizzare anche i poteri delle altre personalit\u00e0 quando evoca Svetlana. Questo finch\u00e9 Mike non riesce a liberarla privandolo del suo potere, con Chester i tre continuano il viaggio verso la torre. Nel frattempo vedendo Gwen e Zoey simpatizzare, Courtney fraintende e si lascia scappare la vicenda del bacio. Mal riesce a convincere gli altri a votare contro Alejandro incolpandolo per aver abbandonato Cameron ed averlo istigato a baciare Courtney. Alla fine Mal lascia la vittoria a Zoey mentre lui si occupa di fermare Alejandro impedendogli di vincere. Il piano riesce e alla cerimonia di eliminazione viene votato Alejandro con Zoey che decide di portare Mal nel resort come premio. Prima di essere sciacquato via Alejandro lancia un messaggio criptico in cui dice che il segreto (riferendosi al DVD) si trova nell'opera d'arte.\nGusti misti.\nTrama.\nNel resort Mal cerca di scovare il DVD senza successo insospettendo Zoey. Nel suo subconscio Mike trova Vito, costretto a recitare un numero da ventriloquo con un pupazzo di Mal il quale lo usa per minacciare il gruppo di Mike. Ma Mike lo distrugge e convince Vito ad unirsi al gruppo. Intanto Courtney mostra nel confessionale un disegno nel quale illustra come voglia arrivare in finale con Scott (sicura che questi le dar\u00e0 la vittoria poich\u00e9 innamorato di lei) tradendo cos\u00ec la fiducia di Gwen. Ma Mal le ruba il disegno mostrandolo agli altri cos\u00ec che Courtney perde sia la fiducia di Gwen che quella di Scott. Chris illustra la sfida che consiste nel creare un gelato usando quattro ingredienti sparsi per tutta l'isola. I ragazzi si sfidano cos\u00ec cercando di anticiparsi l'un l'altro con Courtney che tenta senza successo di ricucire i rapporti con Gwen e Scott. L'ultimo ingrediente, il cioccolato, \u00e8 protetto da un fiore sputafuoco; Mal fa andare avanti Zoey e blocca il fiore facendolo esplodere. A causa di ci\u00f2 il cioccolato viene rovinato e Courtney lo sostituisce con del fango. La ragazza arriva a destinazione prima degli altri per\u00f2 Chris fa assaggiare il loro stesso gelato e Courtney, scoprendo che dentro il suo c'\u00e8 del fango, non ci riesce cos\u00ec perde il suo primo posto. Alla cerimonia d'eliminazione la ragazza finisce eliminata e viene scaricata costretta a mangiare lo stesso il suo gelato. Con rabbia di Mal solo a Zoey, vincitrice della sfida, viene permesso di stare nel resort.\nL'audace e il bel bottino.\nTrama.\nZoey trova il DVD nascosto da Alejandro che smaschera Mal che finge di essere Mike sentendosi stupida a non esserne accorta. Chris annuncia che la sfida giornaliera prevede 2 eliminazioni, ogni concorrente dovr\u00e0 trovare un oggetto scelto casualmente tramite la scelta di un forziere. A Zoey tocca lo yeti, a Gwen un ritratto di Chris nella vecchia abitazione (il cottage distrutto da Duncan nell'episodio 8), a Scott un diamante di Zanna (lo squalo) mentre a Mal toccher\u00e0 trovare la statuetta del Chris d'Oro, scomparsa sicuramente nella miniera che Chris in passato ha noleggiato per i rifiuti tossici dal colore delle statue della 4 stagione. Mal non ha la pi\u00f9 pallida idea di dove cercarla, rinuncia e prova a sabotare i concorrenti. Inizia con Zoey cercando di colpirla con un piede di porco, ma Zoey se ne accorge e allora Mal finge di aiutarla. Gwen cerca un alleato, dato che ora non ha pi\u00f9 amici: prova a parlare con Scott, ma per colpa di Mal, Scott rifiuta. Fingendo di aiutarla, Mal fa crollare parte della struttura su Gwen lasciandola seppellita e se ne va sghignazzando. Tuttavia poi Gwen si libera e trova il ritratto di Chris, danneggiandolo. Intanto, nel subconscio di Mike, lui e le sue personalit\u00e0 incontrano Manitoba, che brucia i suoi sogni, chiedendogli perch\u00e9 mai dovrebbe aiutarlo indifferente al fatto se comanda Mike o Mal. Svetlana spiega che Mike \u00e8 il migliore di tutti loro e alla fine si mettono d'accordo per andare alla torre. Arrivati alla fine della prova Chris squalifica Gwen per avergli sabotato il ritratto. Zoey vince per la terza volta e quando ha la possibilit\u00e0 di eliminare un concorrente a sua scelta essa, rivelando di aver scoperto la verit\u00e0, sceglie Scott perch\u00e9 vuole sfidare personalmente Mal e salvare Mike.\nL'isola che non c'\u00e8.\nTrama.\nChris annuncia la sfida finale tra Zoey e Mal, scalare tre fossati (con una trappola diversa per ogni piano) dove in cima si trova una spada protetta da Chef e il primo che la estrarr\u00e0 dalla roccia sar\u00e0 il vincitore. Prima per\u00f2 i due dovranno cercare di far scoppiare i palloncini con gli ex concorrenti per scegliere chi li aiuter\u00e0 (i palloncini sono gonfiati da Owen, tornato per un cameo). Zoey prende come aiutanti Cameron e Gwen. Mal invece prende Alejandro ed Heather, e dice che se lo ostacoleranno non esiter\u00e0 a ucciderli. Nel frattempo, Mike e le sue altre personalit\u00e0 arrivano alla torre e l\u00ec scoprono che l'unico modo per fermare Mal \u00e8 premere il pulsante che far\u00e0 sparire anche le altre personalit\u00e0. Mike rifiuta, ma gli altri lo incoraggiano e lo premono insieme. Nel frattempo Cameron e Gwen aiutano Zoey mentre Heather ed Alejandro sono pi\u00f9 occupati a pomiciare tra loro. Alla fine Mike riacquista il controllo e sconfigge Mal che sparisce; giusto in tempo per salvare Zoey dimostrando di avere tutti i poteri delle sue personalit\u00e0 (come l'agilit\u00e0 di Svetlana e la forza di Vito). Successivamente Mike e Zoey si danno un bacio commovente e lo stesso fanno Heather e Alejandro, mentre Gwen da un bacio sulla guancia a Cameron. Chris \u00e8 arrabbiato perch\u00e9 tutti adesso vanno d'amore e d'accordo e allora cambia le regole annunciando che tutti possono vincere il milione. Heather ed Alejandro cercano subito di approfittarne, ma la prima \u00e8 fermata da Gwen mentre Mike prende il dente di Zanna e lo d\u00e0 ad Alejandro per farlo inseguire. Chef cerca di colpire Mike e Zoey per impedirgli di raggiungere la spada, ma Mike riesce a distrarlo colpendolo. Zoey, allora, raggiunge la spada e la estrae, aggiudicandosi il milione di dollari e diventando cos\u00ec la vincitrice di \"A tutto reality - All-Stars\". Per\u00f2, a causa di una trivella idraulica usata da Chef per costruire i fossati, il terreno comincia a bucarsi facendo uscire enormi spruzzi d'acqua facendo cos\u00ec sprofondare l'isola e distruggendo l'hotel Benessere, la capanna, la mensa e tutto quello che si trova sull'isola. \nNel finale alternativo il vincitore \u00e8 Mike: infatti, quando Chef cerca di attaccare i due finalisti, sar\u00e0 Zoey a distrarlo e Mike ne approfitta per estrarre la spada. Chris annuncia un nuovo cast e una nuova location per la prossima stagione."}
{"id": "4726270", "revid": "838137", "url": "https://it.wikipedia.org/wiki?curid=4726270", "title": "Dustin Watten", "text": "Carriera.\nClub.\nLa carriera di Dustin Watten inizia a livello giovanile col la e il , prima di continuare a livello con universitario con la , prendendo parte alla NCAA Division I, ma saltando la sua prima stagione nel 2005.\nInizia la carriera professionistica nel campionato 2010-11 nella Lentopallon Mestaruusliiga, con la squadra del , nella quale resta anche per il campionato successivo.\nNella stagione 2012-13 gioca nel campionato cadetto francese per l', venendo premiato come miglior libero del campionato; nella stagione successiva viene ingaggiato nella Superliga S\u00e9rie A brasiliana dal di Maring\u00e1.\nNel campionato 2014-15 gioca nella Ligue A francese per il . Nel campionato seguente resta nella medesima categoria, difendendo per\u00f2 i colori della neopromossa . Nella stagione 2016-17 gioca in Polonia, prendendo parte alla Polska Liga Siatk\u00f3wki con la maglia dello per un biennio.\nNel campionato 2018-19 approda nella 1. Bundesliga tedesca, difendendo i colori dello e conquistando lo scudetto; per il campionato seguente \u00e8 nuovamente nella massima divisione polacca, ingaggiato dal , mentre nell'annata 2021-22 passa al , club neopromosso in Polska Liga Siatk\u00f3wki.\nNazionale.\nNel 2009 viene convocato per la prima volta nella nazionale statunitense, con la quale vince la medaglia d'oro alla Coppa panamericana e resta in collegiale per tutta la stagione. Vince un altro oro alla Coppa panamericana del 2010 e del 2012, ricevendo anche il premio di miglior difesa del torneo, mentre si aggiudica l'argento nell'edizione 2011.\nIn seguito vince la medaglia d'argento alla NORCECA Champions Cup 2015, quella di bronzo alla World League 2015 e l'oro alla Coppa del Mondo 2015; successivamente conquista la medaglia d'oro al campionato nordamericano 2017 e, nel 2018, quella di bronzo alla Volleyball Nations League e al campionato mondiale."}
{"id": "4726275", "revid": "599013", "url": "https://it.wikipedia.org/wiki?curid=4726275", "title": "Religiose agostiniane del Sacro Cuore di Maria", "text": "Le Religiose Agostiniane del Sacro Cuore di Maria (in francese \"Religieuses Augustines du Saint-C\u0153ur de Marie\") sono un istituto religioso femminile di diritto pontificio: le suore di questa congregazione pospongono al loro nome la sigla S.C.M.\nStoria.\nLa congregazione fu fondata da Victoire Letellier (in religione Maria di Sant'Angela), gi\u00e0 religiosa agostiniana ospedaliera nell'H\u00f4tel-Dieu di Saumur. Nel 1826 gli amministratori dell'H\u00f4tel-Dieu cacciarono le agostiniane, che vi prestavano servizio dal 1677: la Letellier, insieme con altre consorelle e con l'aiuto di Joseph Varin, nel 1827 diede inizio a Parigi alla nuova famiglia religiosa.\nNel 1877 papa Pio IX concesse il decreto di lode all'istituto, approvato definitivamente nel 1892; le costituzioni furono approvate nel 1927. La congregazione \u00e8 aggregata all'ordine agostiniano dal 10 gennaio 1964.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9, all'assistenza agli ammalati e all'opera dei ritiri spirituali.\nSono presenti solo in Francia; la sede generalizia \u00e8 a Parigi.\nAlla fine del 2008 la congregazione contava 27 religiose in 2 case."}
{"id": "4726277", "revid": "767487", "url": "https://it.wikipedia.org/wiki?curid=4726277", "title": "Toil and Tyranny", "text": "Toil and Tyranny \u00e8 un cortometraggio muto del 1915 diretto da Harry Harvey. Dodicesimo e ultimo film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche USA il 28 giugno 1915. Tutti e dodici i film della serie sono conservati negli archivi dell'UCLA Film and Television."}
{"id": "4726278", "revid": "62189582", "url": "https://it.wikipedia.org/wiki?curid=4726278", "title": "Religiose Agostiniane del Sacro Cuore di Maria", "text": ""}
{"id": "4726279", "revid": "709565", "url": "https://it.wikipedia.org/wiki?curid=4726279", "title": "Episodi di Un caso per due", "text": ""}
{"id": "4726283", "revid": "110157", "url": "https://it.wikipedia.org/wiki?curid=4726283", "title": "Serie A1 2000-2001 (hockey su pista)", "text": "La Serie A1 2000-2001 \u00e8 stata la 79\u00aa edizione del torneo di primo livello del campionato italiano di hockey su pista. La competizione ha avuto inizio il 7 ottobre 2000 e si \u00e8 conclusa il 7 giugno 2001.\nLo scudetto \u00e8 stato conquistato dal per la trentunesima volta nella sua storia.\nStagione.\nNovit\u00e0.\nNel 2000-2001 la serie A1 vide ai nastri di partenza dodici club. Al torneo parteciparono i campioni d'Italia in carica del , l', l', il , il , il , il , la e il . Dalla serie A2 furono promossi il e il , che erano retrocessi durante la stagione 1998-1999, e la all'esordio assoluto in Serie A1.\nFormula.\nPer la stagione 2000-2001 il campionato si svolse tra 12 squadre che si affrontarono in un girone unico, con partite di andata e ritorno. Al termine della stagione regolare le squadre classificate dal 1\u00ba posto al 4\u00ba posto disputarono i play-off scudetto. Le squadre classificate dal 10\u00ba al 12\u00ba retrocedettero direttamente in serie A2.\nAvvenimenti.\nLa stagione regolare del torneo inizi\u00f2 il 7 ottobre 2000 e termin\u00f2 il 5 maggio 2001. Il torneo fu dominato dai piemontesi del capaci di vincere ventuno gare su ventidue della prima fase del campionato terminando cosi al primo posto della classifica seguito dal , dal e dal ; queste quattro squadre centrarono la qualificazione ai play-off scudetto. Retrocedettero in serie A2 la , la e l' che stava attraversando una grave crisi societaria.\nLe semifinali videro rispettare i pronostici della vigilia con il che vinse la serie sul per 2 a 0; pi\u00f9 complicata la serie tra il e il con i toscani vittoriosi per 2 a 1.\nLa finalissima per il titolo vide ripresentarsi la sfida tra il e il . La prima gara fu giocata a Prato e vide la squadra di casa vincere di misura per 2 a 1; le successive due gare furono disputate al Palasport Dal Lago di Novara e videro gli azzurri di casa vincere entrambe le gare laureandosi per la trentunesima volta, la quinta consecutiva, campione d'Italia.\nStagione regolare.\nClassifica finale.\nLegenda:\nNote:\nStatistiche del torneo.\nClassifica Marcatori.\n\"Nella presente tabella sono riportate le prime dieci posizioni della classifica marcatori.\""}
{"id": "4726287", "revid": "117990618", "url": "https://it.wikipedia.org/wiki?curid=4726287", "title": "Adriano Olivetti - La forza di un sogno", "text": "Adriano Olivetti - La forza di un sogno \u00e8 una miniserie televisiva italiana del 2013 in due puntate ispirata alla vita di Adriano Olivetti, diretta dal regista Michele Soavi, nipote dell'imprenditore.\nTrama.\nAdriano, figlio di Camillo Olivetti, a 12 anni incomincia a lavorare come apprendista nella fabbrica del padre, dove si producono macchine per scrivere. Qui incontra Mauro Barale, che diventer\u00e0 suo amico e successivamente uno dei suoi principali collaboratori. Gli anni passano, Adriano, ormai adulto, incomincia a gestire l'azienda di famiglia, a volte entrando in conflitto con il padre a causa delle sue idee troppo rivoluzionarie. Durante il buio periodo della guerra, la famiglia Olivetti si trova in difficolt\u00e0 : il padre Camillo, infatti, \u00e8 di origine ebraica e Adriano si \u00e8 avvicinato pi\u00f9 volte all'ambiente antifascista. \n\u00c8 il 1943. Una sera, mentre si aggira per le campagne torinesi, Adriano soccorre una paracadutista italoamericana, Karen Bates, che stava cercando di mettersi in contatto con un gruppo di partigiani. La donna viene nascosta in casa Olivetti, dove poco dopo, un commando delle SS fa irruzione per un sopralluogo. I nazisti, pur non trovando n\u00e9 la donna n\u00e9 prove della sua presenza, avvertono gli Olivetti che le misure repressive si faranno pi\u00f9 severe, e non godranno pi\u00f9 dei privilegi avuti in precedenza. In questo clima tesissimo, Adriano fugge in Svizzera, mentre la moglie ripara con i figli a Fiesole. L'unico che rimane a Ivrea \u00e8 il vecchio Camillo, che si sente prossimo alla morte (muore infatti entro lo stesso anno). In territorio elvetico Adriano comincia a lavorare al progetto della \"comunit\u00e0\", che consiste nel costruire una fabbrica che collabori strettamente con il territorio e i suoi abitanti.\nQuando la guerra finalmente finisce, Adriano Olivetti riprende le redini dell'azienda paterna e prosegue la modernizzazione della fabbrica dal punto di vista architettonico e sociale, riprendendo in mano le carte del progetto incominciato anni prima. \nI primi a godere dei benefici di questa nuova fabbrica sono gli operai stessi che, nonostante le loro ristrette possibilit\u00e0, grazie ad Adriano possono avere a disposizione non solo uno stipendio pi\u00f9 alto rispetto alle industrie circostanti ma anche una casa e una scuola per i propri figli. Ci\u00f2 naturalmente attira le attenzioni degli altri industriali che vedono in lui un pericolo: primo tra tutti vi \u00e8 Dalmasso, proprietario di diverse fabbriche del gruppo Itala nel Novarese, producenti macchine per scrivere. Adriano riesce a strappare alla ditta di Dalmasso un talentuoso ingegnere, Libero. Grazie al suo aiuto la Olivetti riesce in poco tempo a mettere sul mercato la sua nuova macchina per scrivere, pratica ed ergonomica : la Lettera 22. Le vendite salgono di giorno in giorno, mentre all' interno della fabbrica gli operai lavorano senza essere sfruttati, in un clima disteso e cordiale. Tra i collaboratori di Adriano, ci sono anche coloro che si oppongono alla sua politica aziendale, secondo alcuni eccessivamente rivolta agli operai, e non al fatturato. Tra questi c'\u00e8 lo stesso Mauro Barale, amico d'infanzia di Adriano, ma fortemente scettico nei confronti delle nuove idee che l'azienda mette in campo. Ma all'interno dell'azienda, ingaggiata come fotografa, c'\u00e8 l'americana Karen, ospitata anni prima dalla famiglia Olivetti e salvata dai nazisti, che in realt\u00e0 \u00e8 un agente segreto della CIA, inviata in Italia proprio per stare vicino a Olivetti, spiarlo e comunicare ogni sua intenzione ai servizi segreti degli Stati Uniti. Le idee socialiste e liberali di Olivetti infatti, risultano pericolose per gli americani, durante la Guerra fredda con la Russia Sovietica. \nIntanto, la situazione sentimentale di Adriano \u00e8 in continuo movimento. La moglie Paola, dalla quale ha tre figli, ha da tempo una relazione extraconiugale con un uomo, e si \u00e8 allontanata da lui. Ma anche Adriano incomincia una nuova relazione, con Grazia, una ragazza di buona famiglia, che si innamora subito di lui. Nel frattempo in azienda ci sono troppe spese, e Adriano entra in conflitto con i suoi collaboratori, che cercano soluzioni del tutto diverse da quelle dell'etica Olivetti. Adriano lascia cos\u00ec il posto di direttore a suo fratello Marcello e si ritira momentaneamente dalla scena, andando a investire nella modernizzazione delle aziende agricole, con la creazione di numerose comunit\u00e0, al fine di rendere migliore il lavoro dei contadini nelle campagne. Dopo la morte improvvisa del fratello, torna al comando della Olivetti, con molte nuove idee, tra cui l'esportazione dell'azienda nel Mezzogiorno e negli USA. Mauro Barale continua a essere scettico nei confronti delle idee di Adriano, e dopo la sua mancata promozione a direttore generale, lascia l'azienda e va a lavorare dal rivale Dalmasso, che lo \"corteggiava\" da anni. Nell'azienda di Dalmasso gli operai sono sfruttati e sottopagati, soprattutto quelli provenienti dal sud, e Barale diventa uno spietato e cinico direttore, pronto a tutto per arrivare in alto.\nIntanto Adriano riesce a sposarsi con Grazia, nonostante una lunga opposizione da parte del padre di lei. Dalla sua nuova relazione nasce una bambina. Il figlio Roberto invece, ingegnere, dopo gli studi entra a lavorare alla Olivetti, e presenta al padre un progetto per la realizzazione di un modernissimo calcolatore a impulsi elettromagnetici, e dopo aver consultato Enrico Fermi e Mario Tchou, l'incredibile progetto prende vita. Ma per avere i finanziamenti, Adriano \u00e8 costretto a chiedere prestiti alle banche, in politica infatti, gli vengono concessi solo in cambio di onerosi favori. E proprio in politica entra Mauro Barale, in un partito per gli industriali del Nord, raccomandato dal potente Dalmasso, in un giro di corruzione e soldi sporchi. In netta contrapposizione, Adriano Olivetti crea un partito per una politica onesta e anticapitalista, a favore dei pi\u00f9 deboli. Ma il suo partito, Movimento Comunit\u00e0, prende solo 150.000 voti, e un solo seggio in parlamento. Dopo l'insuccesso politico, Adriano torna a lavorare per la creazione del nuovo calcolatore, che in breve tempo viene terminato: verr\u00e0 chiamato Elea.\nL'impero della Olivetti, pronta a espandersi oltreoceano e sempre pi\u00f9 forte, incute timore agli americani. Karen Bates, sollevata dall'incarico dalla CIA statunitense, rivela ad Adriano la sua missione, che lui stesso aveva precedentemente intuito. Nel frattempo, con la caduta del Governo Fanfani, Mauro Barale viene scaricato da Dalmasso in favore di un altro, e finisce sul lastrico. Incontra un'ultima volta Adriano alla stazione di Ivrea, mentre quest'ultimo \u00e8 in partenza per la Svizzera, dove deve andare per saldare i debiti della Olivetti, che si trova in difficolt\u00e0. Proprio su quel treno, ancora pedinato dalla CIA, Adriano muore, in circostanze poco chiare, dopo aver avuto un malore. \nCitazione dal film:\n\"Lei fa bene ad ascoltare la sua coscienza, la coscienza \u00e8 l'unico giudice delle nostre azioni e del nostro agire quotidiano, ma quello che la sua coscienza non le ha detto \u00e8 che uno quando ha un talento lo deve coltivare e lei non lo fa alla Itala, il talento \u00e8 un dono enorme, il talento \u00e8 un dovere morale coltivarlo.\""}
{"id": "4726288", "revid": "458502", "url": "https://it.wikipedia.org/wiki?curid=4726288", "title": "Parco Nazionale di Boma", "text": ""}
{"id": "4726293", "revid": "599013", "url": "https://it.wikipedia.org/wiki?curid=4726293", "title": "The Pursuit of Pleasure", "text": ""}
{"id": "4726294", "revid": "767487", "url": "https://it.wikipedia.org/wiki?curid=4726294", "title": "The Pursuit of Pleasure (film 1915)", "text": "The Pursuit of Pleasure \u00e8 un cortometraggio muto del 1915 diretto da Harry Harvey. Secondo film della serie \"Who Pays?\" che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 19 aprile 1915. Tutti e dodici i film della serie sono conservati negli archivi dell'UCLA Film and Television."}
{"id": "4726295", "revid": "247222", "url": "https://it.wikipedia.org/wiki?curid=4726295", "title": "Murray Street", "text": "Murray Street \u00e8 il dodicesimo album del gruppo statunitense Sonic Youth, pubblicato il 25 giugno 2002."}
{"id": "4726296", "revid": "62748", "url": "https://it.wikipedia.org/wiki?curid=4726296", "title": "Campionati mondiali di tiro a volo 2007", "text": "I campionati mondiali di tiro 2007 furono la trentaduesima edizione dei campionati mondiali di questo sport e si disputarono a Nicosia dal 1\u00ba al 10 settembre."}
{"id": "4726304", "revid": "111319", "url": "https://it.wikipedia.org/wiki?curid=4726304", "title": "Song Chaoqing", "text": "Biografia.\nIn Coppa del Mondo ha esordito il 4 dicembre 2008 a \u00d6stersund (56\u00aa) e ha ottenuto il primo podio il 14 gennaio 2009 a Ruhpolding (3\u00aa).\nIn carriera ha preso parte a due edizioni dei Giochi olimpici invernali, (32\u00aa nella sprint, 43\u00aa nell'inseguimento, 53\u00aa nell'individuale, 9\u00aa nella staffetta) e (63\u00aa nella sprint, 15\u00aa nella staffetta), e a quattro dei Campionati mondiali (7\u00aa nella staffetta a Pyeongchang 2009 il miglior piazzamento)."}
{"id": "4726307", "revid": "1310927", "url": "https://it.wikipedia.org/wiki?curid=4726307", "title": "Athl\u012btikos Syllogos Olympos Xylophagou", "text": "L'Athl\u012btikos Syllogos Olympos Xylophagou (in greco \u0391\u03b8\u03bb\u03b7\u03c4\u03b9\u03ba\u03cc\u03c2 \u03a3\u03cd\u03bb\u03bb\u03bf\u03b3\u03bf\u03c2 \u038c\u03bb\u03c5\u03bc\u03c0\u03bf\u03c2 \u039e\u03c5\u03bb\u03bf\u03c6\u03ac\u03b3\u03bf\u03c5), conosciuta pi\u00f9 semplicemente come Olympos Xylofagou \u00e8 una societ\u00e0 calcistica cipriota di Xylofagou, nel Distretto di Larnaca.\nStoria.\nHa giocato sempre nelle serie dilettantistiche cipriote. Dal 2005/2006 cominci\u00f2 la sua scalata alla piramide del campionato cipriota di calcio, ottenendo due promozioni: il secondo posto nel 2005/2006 gli consent\u00ec di raggiungere la Terza Divisione; nella stagione successiva, in cui tra le altre cose riusc\u00ec a battere per 24-3 il S.E.K. Athanasiou (con ben 16 reti messe a segno dal suo attaccante Panagi\u014dt\u012bs Pontikos), conquist\u00f2 il terzo posto finale che gli garant\u00ec l'accesso alla Seconda Divisione.\nFu un'apparizione breve: al termine della stagione 2007-2008 fin\u00ec ultimo e retrocesse; nelle due stagioni successive due ulteriori retrocessioni lo relegarono nei dilettanti."}
{"id": "4726308", "revid": "1431409", "url": "https://it.wikipedia.org/wiki?curid=4726308", "title": "Jaume Costa", "text": "Carriera.\nClub.\nCresciuto nelle giovanili del , nell'estate 2009 passa in prestito per una stagione al prima di essere ingaggiato a parametro zero dal nell'estate successiva.\nIl 13 agosto 2019 fa ritorno al in prestito annuale.\nTerminato il prestito torna al Villarreal in cui trova poco spazio (seppur vincendo l'Europa League), restando svincolato dal club a fine stagione.\nIl 7 luglio 2021 firma per il ."}
{"id": "4726314", "revid": "767487", "url": "https://it.wikipedia.org/wiki?curid=4726314", "title": "Juan Carlos S\u00e1nchez Mart\u00ednez", "text": "Carriera.\nHa esordito in Primera Divisi\u00f3n con la maglia del Villarreal nella stagione 2007-2008."}
{"id": "4726315", "revid": "767487", "url": "https://it.wikipedia.org/wiki?curid=4726315", "title": "The Price of Fame (film 1915)", "text": "The Price of Fame \u00e8 un cortometraggio muto del 1915 diretto da H.M. Horkheimer. Fu il primo di una serie di dodici film - ognuno lungo tre bobine - dal titolo \"Who Pays?\" che la Balboa produsse nel 1915 e che aveva come protagonisti Henry King e Ruth Roland.\nProduzione.\nIl film fu prodotto dalla Balboa Amusement Producing Company. Venne girato a Long Beach, la cittadina californiana sede della casa di produzione.\nDistribuzione.\nDistribuito dalla Path\u00e9 Exchange, il film - un cortometraggio di tre bobine - usc\u00ec nelle sale cinematografiche statunitensi il 12 aprile 1915. Tutti e dodici i film della serie sono conservati negli archivi dell'UCLA Film and Television."}
{"id": "4726316", "revid": "125788451", "url": "https://it.wikipedia.org/wiki?curid=4726316", "title": "Gabriel Paulista", "text": "Carriera.\nClub.\nDopo aver giocato nella S\u00e9rie A brasiliana con la maglia del Vit\u00f3ria, nel 2013 si trasferisce nella squadra spagnola del Villarreal.\nNel gennaio 2015 si trasferisce in Premier League, tra le file dell'Arsenal, per circa 20 milioni di euro.\nNazionale.\nIl 9 dicembre 2020 il giocatore ha ottenuto la cittadinanza spagnola tramite residenza e si \u00e8 reso disponibile a rappresentare la nazionale spagnola."}
{"id": "4726317", "revid": "288300", "url": "https://it.wikipedia.org/wiki?curid=4726317", "title": "Gabriel Armando de Abreu", "text": ""}
{"id": "4726318", "revid": "2044650", "url": "https://it.wikipedia.org/wiki?curid=4726318", "title": "Moi G\u00f3mez", "text": "Carriera.\nHa giocato in Primera Divisi\u00f3n con la maglia del .\nStatistiche.\nPresenze e reti nei club.\n\"Statistiche aggiornate all'11 agosto 2021.\""}
{"id": "4726319", "revid": "288300", "url": "https://it.wikipedia.org/wiki?curid=4726319", "title": "Mois\u00e9s G\u00f3mez", "text": ""}
{"id": "4726320", "revid": "288300", "url": "https://it.wikipedia.org/wiki?curid=4726320", "title": "Mois\u00e9s G\u00f3mez Bordonado", "text": ""}
{"id": "4726321", "revid": "729019", "url": "https://it.wikipedia.org/wiki?curid=4726321", "title": "Guro Digital Complex (metropolitana di Seul)", "text": "Guro Digital Complex (\uad6c\ub85c\ub514\uc9c0\ud138\ub2e8\uc9c0\uc5ed - \u4e5d\u8001\ub514\uc9c0\ud138\u5718\u5730\u8b6f, \"Guro dijiteol danji-yeok\") \u00e8 una stazione della linea 2 della metropolitana di Seul e si trova nel quartiere di Guro-gu, a sud del fiume Han. A partire dal 2018, secondo il progetto, la stazione diventer\u00e0 interscambio anche per la linea Sinansan.\nStruttura.\nLa stazione \u00e8 realizzata su viadotto, e sono presenti due marciapiedi laterali con porte di banchina a protezione. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4726322", "revid": "381053", "url": "https://it.wikipedia.org/wiki?curid=4726322", "title": "Liu Yuanyuan", "text": "Biografia.\nGli inizi nel biathlon.\nInizi\u00f2 praticando il biathlon; prese parte due edizioni dei Mondiali juniores e ai Mondiali di Chanty-Mansijsk 2003 (9\u00aa nella staffetta il miglior piazzamento).\nIn Coppa del Mondo esord\u00ec il 3 dicembre 1999 a Hochfilzen (83\u00aa).\nIl passaggio allo sci di fondo.\nDalla stagione 2005-2007 si dedic\u00f2 allo sci di fondo; prese parte ai Mondiali di Sapporo 2007 (10\u00aa nella staffetta il miglior piazzamento) e a un'edizione dei Giochi olimpici invernali, (45\u00aa nella 30\u00a0km, 32\u00aa nell'inseguimento, 16\u00aa nella staffetta).\nIn Coppa del Mondo esord\u00ec il 15 marzo 2006 a Changchun (29\u00aa) e ottenne il miglior piazzamento 16 febbraio 2007 nella medesima localit\u00e0 (4\u00aa).\nIl ritorno al biathlon.\nDal 2008-2009 torn\u00f2 al biathlon partecipando anche a un'altra rassegna iridata, Pyeongchang 2009 (52\u00aa nell'individuale) e ottenendo l'unico podio in Coppa del Mondo: il 14 marzo 2009 a Vancouver Whistler (2\u00aa)."}
{"id": "4726323", "revid": "104458", "url": "https://it.wikipedia.org/wiki?curid=4726323", "title": "Yuanyuan Liu", "text": ""}
{"id": "4726324", "revid": "104458", "url": "https://it.wikipedia.org/wiki?curid=4726324", "title": "Liu Yuan-Yuan", "text": ""}
{"id": "4726325", "revid": "729019", "url": "https://it.wikipedia.org/wiki?curid=4726325", "title": "Mullae (metropolitana di Seul)", "text": "Mullae (\ubb38\ub798\uc5ed - \u6587\u4f86\u8b6f, \"Mullae-yeok\") \u00e8 una stazione della linea 2 della metropolitana di Seul e si trova nel quartiere di Yeongdeungpo-gu, a sud del fiume Han.\nStruttura.\nLa stazione \u00e8 realizzata sottoterra, e sono presenti due marciapiedi laterali con porte di banchina a protezione. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4726326", "revid": "729019", "url": "https://it.wikipedia.org/wiki?curid=4726326", "title": "Ahyeon (metropolitana di Seul)", "text": "Ahyeon (\uc544\ud604\uc5ed - \u963f\u5cf4\u8b6f, \"Ahyeon-yeok\" ) \u00e8 una stazione della metropolitana di Seul della linea 2 e si trova nel quartiere di Mapo-gu, a Seul.\nStruttura.\nLa stazione \u00e8 sotterranea, e possiede due binari con due marciapiedi laterali protetti da porte di banchina. Sono presenti due aree tornelli, una per ciascuna direzione, e quindi \u00e8 necessario decidere la direzione prima di inserire il biglietto nei tornelli. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4726327", "revid": "729019", "url": "https://it.wikipedia.org/wiki?curid=4726327", "title": "Idae (metropolitana di Seul)", "text": "Idae (\uc774\ub300\uc5ed - \u68a8\u5927\u8b6f, \"Idae-yeok\" ) \u00e8 una stazione della metropolitana di Seul della linea 2 e si trova nel quartiere di Mapo-gu, a Seul. In inglese la stazione \u00e8 chiamata Ehwa Women's University Station, per la vicinanza all'Universit\u00e0 femminile Ewha.\nStruttura.\nLa stazione \u00e8 sotterranea, e possiede due binari con due marciapiedi laterali protetti da porte di banchina. Sono presenti due aree tornelli, una per ciascuna direzione, e quindi \u00e8 necessario decidere la direzione prima di inserire il biglietto nei tornelli. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4726328", "revid": "481666", "url": "https://it.wikipedia.org/wiki?curid=4726328", "title": "H.M. Horkheimer", "text": "Nato nel 1882 nel West Virginia, fu fondatore insieme al fratello maggiore E.D. Horkheimer (1881-1966) della Balboa Amusement Producing Company. Entrambi i fratelli usarono sempre le sole iniziali al posto del nome di battesimo. La compagnia, che aveva la sua sede in California, a Long Beach, chiuse i battenti nel 1918.\nH.M. Horkheimer produsse nella sua carriera 176 film ma fu anche saltuariamente regista (diresse cinque pellicole) e sceneggiatore con un solo titolo.\nHerbert mor\u00ec all'et\u00e0 di 79 anni il 27 aprile 1962 a Hollywood."}
{"id": "4726329", "revid": "287204", "url": "https://it.wikipedia.org/wiki?curid=4726329", "title": "Thomas Frei (sciatore)", "text": "Biografia.\nCarriera nello sci di fondo.\nInizi\u00f2 praticando lo sci di fondo: in Coppa del Mondo esord\u00ec il 7 dicembre 2002 a Davos (84\u00ba) e ottenne il miglior piazzamento 14 dicembre 2003 nella medesima localit\u00e0 (16\u00ba). Gareggi\u00f2 anche in Marathon Cup, nell'Engadin Skimarathon di Samedan.\nCarriera nel biathlon.\nDal 2005-2006 si dedic\u00f2 principalmente al biathlon; in Coppa del Mondo esord\u00ec il 4 gennaio 2008 a Oberhof (senza concludere la gara) e ottenne l'unico podio il 19 dicembre 2009 a Pokljuka (3\u00ba).\nNella sua carriera da biatleta prese parte a un'edizione dei Giochi olimpici invernali, (13\u00ba nella sprint, 12\u00ba nell'inseguimento, 24\u00ba nella partenza in linea, 16\u00ba nell'individuale, 9\u00ba nella staffetta), e a tre dei Campionati mondiali (8\u00ba nella staffetta a Pyeongchang 2009 il miglior piazzamento)."}
{"id": "4726330", "revid": "729019", "url": "https://it.wikipedia.org/wiki?curid=4726330", "title": "Sinchon (metropolitana di Seul)", "text": "Sinchon (\uc774\ub300\uc5ed - \u68a8\u5927\u8b6f, \"Sinchon-yeok\" ) \u00e8 una stazione della metropolitana di Seul della linea 2 e si trova nel quartiere di Mapo-gu, a Seul. Vicino alla stazione si trova l'Universit\u00e0 Yonsei, e di conseguenza un gran numero di ristoranti, bar, pub e locali notturni si distribuisce lungo la strada \"Sincheon-no\".\nStruttura.\nLa stazione \u00e8 sotterranea, e possiede due binari con due marciapiedi laterali protetti da porte di banchina. Sono presenti due aree tornelli, una per ciascuna direzione, e quindi \u00e8 necessario decidere la direzione prima di inserire il biglietto nei tornelli. Essendo la linea 2 una linea circolare, i binari vengono designati come \"circolare interna\" e \"circolare esterna\"."}
{"id": "4726332", "revid": "21880", "url": "https://it.wikipedia.org/wiki?curid=4726332", "title": "Fitofaga", "text": ""}
{"id": "4726334", "revid": "767487", "url": "https://it.wikipedia.org/wiki?curid=4726334", "title": "The Sand Lark", "text": "The Sand Lark \u00e8 un cortometraggio muto del 1916 diretto da E.D. Horkheimer e H.M. Horkheimer.\nProduzione.\nIl film fu prodotto dalla Knickerbocker Star Features (Balboa Amusement Producing Company). Venne girato a Long Beach, cittadina californiana dove la casa di produzione aveva la sua sede.\nDistribuzione.\nIl film, un cortometraggio di tre bobine, usc\u00ec nelle sale cinematografiche USA il 28 luglio 1916."}
{"id": "4726335", "revid": "381053", "url": "https://it.wikipedia.org/wiki?curid=4726335", "title": "Roland Lessing", "text": "Biografia.\nIn Coppa del Mondo ha esordito il 18 dicembre 1998 a Osrblie (16\u00ba) e ha ottenuto il primo podio il 20 dicembre 2009 a Pokljuka (2\u00ba).\nIn carriera ha preso parte a cinque edizioni dei Giochi olimpici invernali, (70\u00ba nella sprint, 45\u00ba nell'individuale, 11\u00ba nella staffetta), (58\u00ba nella sprint, 51\u00ba nell'inseguimento, 62\u00ba nell'individuale, 15\u00ba nella staffetta), (62\u00ba nella sprint, 65\u00ba nell'individuale, 14\u00ba nella staffetta), (66\u00b0 nella sprint, 17\u00b0 nella staffetta) e (51\u00ba nella sprint, 53\u00ba nell'inseguimento, 70\u00ba nell'individuale, 13\u00ba nella staffetta), e a tredici dei Campionati mondiali (9\u00ba nella staffetta a Chanty-Mansijsk 2003 il miglior piazzamento).\nFu alfiere dell'Estonia durante la cerimonia di apertura dei XXI Giochi olimpici invernali di ."}
{"id": "4726336", "revid": "729019", "url": "https://it.wikipedia.org/wiki?curid=4726336", "title": "Chungmuro (metropolitana di Seul)", "text": "Chungmuro (\ucda9\ubb34\ub85c\uc5ed - \u5fe0\u6b66\u8def\u9a5b, \"Chungmuro-yeok\") \u00e8 una stazione della metropolitana di Seul servita dalle linee 3 e 4 della metropolitana di Seul. Si trova nel quartiere di Jung-gu, nel centro della citt\u00e0 sudcoreana.\nStruttura.\nLa fermata della linea 3 \u00e8 costituita da una banchina a isola con binari convergenti al quarto piano interrato, mentre quella della linea 4 si trova al piano superiore e ha due marciapiedi laterali. Sono presenti per entrambe le linee porte di banchina. Prima del restyling del 2012 la parte della linea 4 della stazione aveva pareti realizzate in pietra artificiale, conferendo alla stazione l'aspetto di una caverna."}
{"id": "4726338", "revid": "287204", "url": "https://it.wikipedia.org/wiki?curid=4726338", "title": "Hercules A", "text": "Hercules A \u00e8 una galassia attiva nella costellazione di Ercole, distante 2 miliardi di anni luce dal sistema solare. Osservata in luce visibile pare una normale galassia ellittica; tuttavia, se osservata nella frequenza delle onde radio, sono visibili due getti di plasma della lunghezza di oltre un milione di anni luce. Analisi pi\u00f9 approfondite indicano che la massa della galassia centrale, conosciuta anche come 3C 348, \u00e8 equivalente a 1000 volte la massa della Via Lattea, mentre il buco nero situato nel suo centro, \u00e8 circa 1000 volte pi\u00f9 massiccio del buco nero situato al centro della nostra galassia, pari cio\u00e8 a 2,5 miliardi di masse solari."}
{"id": "4726345", "revid": "729019", "url": "https://it.wikipedia.org/wiki?curid=4726345", "title": "Stazione di Gimpo Aeroporto", "text": "La stazione di Gimpo Int'l Airport (\uae40\ud3ec\uacf5\ud56d\uc5ed - \u91d1\u6d66\u7a7a\u6e2f\u8b6f, \"Gimpo Gonghang-yeok\" ) \u00e8 una stazione della metropolitana di Seul in Corea del Sud servente l'aeroporto di Seul-Gimpo. Presso la stazione passano attualmente la linea 5, la linea 9 e la linea AREX per l'aeroporto di Incheon, ma \u00e8 previsto anche l'arrivo, nel 2021, della linea Seohae attualmente in costruzione.\nStruttura.\nLa stazione dispone di due fabbricati viaggiatori interrati e collegati fra loro, uno per la linea 5, e uno per le linee 9 e AREX.\nStazione Linea 5.\nDue banchine laterali con binari passanti al centro e porte di banchina\nStazione AREX e Linea 9.\nPer favorire un migliore interscambio fra le due linee, esse condividono pressoch\u00e9 gli stessi binari. Sono presenti 3 binari su due piani, divisi per direzione (est e ovest). Entrambe le linee dispongono di porte di banchina.\nTerzo piano interrato\nQuarto piano interrato"}
{"id": "4726348", "revid": "107169686", "url": "https://it.wikipedia.org/wiki?curid=4726348", "title": "Mariaga", "text": "Mariaga \u00e8 una frazione geografica del comune italiano di Eupilio posta sulle rive del lago del Segrino a nord del centro abitato, verso Canzo.\nStoria.\nMariaga fu un antico comune del Milanese.\nRegistrato agli atti del 1751 come un villaggio di soli 80 abitanti incluso nella Corte di Casale, nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 162 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec per la prima volta a Penzano, ma il Comune di Mariaga fu restaurato nel 1816 dagli austriaci dopo il loro ritorno. Il ritorno all'autonomia municipale fu per\u00f2 di breve durata, dato che lo stesso governo viennese dovette constatare l'avvenuta fusione urbanistica con la vicina localit\u00e0 di Carella: il 3 gennaio 1822 dunque, con un atto assai atipico per la provincia di Como, l'amministrazione asburgica torn\u00f2 sui suoi passi abolendo di nuovo il comune che fu annesso a Carella, che con l'occasione mut\u00f2 nome in \"Carella con Mariaga\"."}
{"id": "4726351", "revid": "729019", "url": "https://it.wikipedia.org/wiki?curid=4726351", "title": "Stazione di Gyeyang", "text": "Gyeyang (\uacc4\uc591\uc5ed - \u6842\u967d\u8b6f, \"Gyeyang-yeok\" ) \u00e8 una stazione della metropolitana di Incheon in Corea del Sud che offre l'interscambio con la linea AREX per l'aeroporto di Incheon. La stazione si trova nel quartiere di Gyeyang-gu a Incheon.\nStruttura.\nLa stazione dispone di due fabbricati viaggiatori interrati e collegati fra loro, uno per la linea 5, e uno per le linee 9 e AREX.\nStazione Linea 1.\nDue banchine laterali con binari passanti al centro e porte di banchina\nStazione AREX.\nPer favorire un migliore interscambio fra le due linee, esse condividono pressoch\u00e9 gli stessi binari. Sono presenti 3 binari su due piani, divisi per direzione (est e ovest). Entrambe le linee dispongono di porte di banchina."}
{"id": "4726352", "revid": "5695", "url": "https://it.wikipedia.org/wiki?curid=4726352", "title": "Musica tradizionale spagnola", "text": "La Musica tradizionale spagnola (m\u00fasica folcl\u00f3rica de Espa\u00f1a) \u00e8 il complesso di tutta la musica tradizionale della Spagna, una musica diversa regione per regione.\nSicuramente ci sono stati in passato una serie di ritmi comuni a tutta la Spagna, che col tempo si son differenziati in ogni regione, o che scomparirono in alcune e son diventati caratteristici in altre, come nel caso della jota, per la quale molti credono sia tipica di Aragona, ma fu una danza ballata per tutta la Spagna.\nIn generale, tutte le manifestazioni di musica tradizionale hanno origine tra il 1800 e il 1950.\nTra i generi pi\u00f9 importanti si evidenziano il flamenco e il suo stile vocale cante jondo (o cante hondo), la copla, il cupl\u00e9, il fandango, la isa canaria, la jota, la mu\u00f1eira, i paloteos o balls de bastons, il pasodoble, le pardicas, la rebolada, la sardana, il verdiales e la Danza Prima.\nAndalusia.\n Qui \u00e8 stato concepito il brano tradizionale \u201cLa Ronda\u201d nel comune di Ronda, in Andalusia.\nCatalogna.\nLa danza pi\u00f9 diffusa \u00e8 la sardana\nCastilla e Le\u00f3n, Madrid e.\nla musica e il flamenco"}
{"id": "4726354", "revid": "1543377", "url": "https://it.wikipedia.org/wiki?curid=4726354", "title": "Carella", "text": "Carella (\"Carella\" in dialetto brianzolo, : ) \u00e8 una frazione geografica del comune italiano di Eupilio posta ad est del centro abitato, verso Pusiano.\nStoria.\nCarella fu un antico comune del Milanese.\nRegistrato agli atti del 1751 come un villaggio di 236 abitanti, nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798, quando contava 367 anime.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 347 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec per la prima volta a Penzano, ma il Comune di Carella fu restaurato nel 1816 dagli austriaci dopo il loro ritorno. Nel 1822 il governo asburgico gli annesse l'ormai contiguo villaggio di Mariaga, tanto da cambiar nome al comune in Carella con Mariaga, che 1853 risult\u00f2 essere popolato da 559 anime, scese a 540 nel 1871. Il censimento del 1921 registr\u00f2 534 residenti, ma nel 1927 il regime fascista decise la definitiva soppressione del municipio, aggregandolo nuovamente a Penzano nella neonata Eupilio."}
{"id": "4726356", "revid": "107169694", "url": "https://it.wikipedia.org/wiki?curid=4726356", "title": "Penzano", "text": ""}
{"id": "4726360", "revid": "115226347", "url": "https://it.wikipedia.org/wiki?curid=4726360", "title": "Delfina di Francia", "text": "Il titolo di Delfina di Francia veniva conferito alle consorti del delfino, l'erede al trono del regno di Francia. Da quando venne istituito il titolo alla fine della monarchia si sono susseguite quattordici delfine di Francia, di cui sette sono diventate regine. Il titolo di delfina era un titolo prettamente onorifico, ed il suo ruolo a corte era molto simile a quello della Principessa di Galles, consorte dell'erede al trono britannico."}
{"id": "4726370", "revid": "247222", "url": "https://it.wikipedia.org/wiki?curid=4726370", "title": "From the Secret Laboratory", "text": ""}
{"id": "4726373", "revid": "599013", "url": "https://it.wikipedia.org/wiki?curid=4726373", "title": "Richard J\u00e9zierski", "text": "Caratteristiche tecniche.\nHa giocato come difensore centrale e terzino sinistro.\nCarriera.\nCresciuto nello Stade de Reims, veste le maglie di Tolosa, Cr\u00e9teil, Le Mans, Troyes, Mulhouse, Sedan e Clermont Foot.\nNei primi anni di carriera gioca nelle categorie minori del calcio francese ritornando a Reims nel 1995: salta tutta la stagione a causa di una frattura alla tibia e al perone. Nell'annata seguente approda al Troyes ESTAC, squadra con la quale raggiunge la seconda divisione nel 1996. Dopo una breve esperienza al Mulhouse, ritorna al Troyes, dove rimane per altri tre anni. Nella stagione 1999-2000 gioca in prima divisione realizzando la sua unica rete nella massima serie il 5 agosto del 1999, alla seconda giornata, contro il Lione (1-2). Nel 2001 si trasferisce al Sedan, rimanendo in Ligue 1, per poi passare al Clermont Foot, societ\u00e0 di seconda divisione nella quale termina la carriera nel 2005.\nVanta 189 incontri e 4 gol nella seconda divisione francese, 169 presenze e 4 reti con la maglia del Troyes, 117 partite e 1 marcatura in prima divisione e 2 sfide di Coppa UEFA 2001-2002 giocate con la maglia del Sedan tra il 19 e il 26 settembre del 2001 contro i cechi del Marila P\u0159\u00edbram (5-3 nel doppio confronto).\nDopo aver appeso gli scarpini al chiodo J\u00e9zierski diviene prima direttore generale del Troyes tra il 2010 e l'aprile del 2011 e nel luglio del 2011 consulente per le partite di campionato di seconda divisione francese per la trasmissione calcistica CFoot."}
{"id": "4726380", "revid": "1543377", "url": "https://it.wikipedia.org/wiki?curid=4726380", "title": "Gloriana Pellissier", "text": "Biografia.\nCarriera.\nNata a Aosta ma residente nel comune di Arvier, Gloriana Pellissier ha intrapreso ufficialmente l'attivit\u00e0 agonistica nel 1995."}
{"id": "4726381", "revid": "3831", "url": "https://it.wikipedia.org/wiki?curid=4726381", "title": "Regio Corpo Truppe Coloniali della Somalia italiana", "text": ""}
{"id": "4726382", "revid": "287204", "url": "https://it.wikipedia.org/wiki?curid=4726382", "title": "Unione Sportiva Cremonese 1985-1986", "text": "Questa pagina raccoglie le informazioni riguardanti l'Unione Sportiva cremonese nelle competizioni ufficiali della stagione 1985-1986.\nStagione.\nNella stagione 1985-1986 la Cremonese ha disputato il campionato di Serie B, classificandosi in nona posizione con 37 punti, il torneo ha sancito la promozione in Serie A di Ascoli, Brescia e Vicenza. In Coppa Italia la squadra viene eliminata al primo turno nel quinto girone, totalizzando una vittoria, un pareggio e tre sconfitte nel girone.\nLa stagione 1985-1986 \u00e8 l'ultima avventura delle cinque di Emiliano Mondonico sulla panchina grigiorossa, ed \u00e8 una stagione piuttosto mediocre, terminata con una tranquilla salvezza. Rispetto alla Cremonese della scorsa stagione in Serie A, non ci sono pi\u00f9 Romano Galvani, Fulvio Bonomi, Sergio Paolinelli e Juary. L'avvio \u00e8 subito difficile, per ottenere la prima vittoria bisogna aspettare la sesta giornata (2-0) al Pescara. Al giro di boa la Cremonese \u00e8 sesta, alle spalle delle prime, ma nel ritorno la squadra grigiorossa si disunisce e cala alla distanza, chiudendo il torneo cadetto con il nono posto finale. La stella della squadra \u00e8 Alviero Chiorri che con il suo piede sinistro incanta i tifosi, ma segna poco, solo 5 reti, comunque il bottino migliore della squadra per questa stagione, che condivide con Claudio Bencina e Giancarlo Finardi."}
{"id": "4726394", "revid": "987147", "url": "https://it.wikipedia.org/wiki?curid=4726394", "title": "Naufragio di Lampedusa del 3 ottobre 2013", "text": "La tragedia di Lampedusa \u00e8 stata il naufragio di un'imbarcazione libica usata per il trasporto di migranti avvenuto il 3 ottobre 2013 a poche miglia dal porto di Lampedusa.\nIl naufragio ha provocato 368 morti accertati e circa 20 dispersi presunti, numeri che la pongono come una delle pi\u00f9 gravi catastrofi marittime nel Mediterraneo dall'inizio del XXI secolo. I superstiti salvati sono 155, di cui 41 minori (uno solo accompagnato dalla famiglia).\nLa dinamica.\nL'imbarcazione era un peschereccio lungo circa 66 piedi (20 metri), salpato dal porto libico di Misurata il 1\u00ba ottobre 2013, con a bordo migranti di origine eritrea ed etiope.\nLa barca era giunta a circa mezzo miglio dalle coste lampedusane quando i motori si bloccarono, poco lontano dall'Isola dei Conigli.\nPer attirare l'attenzione delle navi che passavano, l'assistente del capitano ha agitato uno straccio infuocato producendo molto fumo. Esso ha spaventato parte dei passeggeri, i quali si sono spostati da un lato dell'imbarcazione stracolma, che si \u00e8 rovesciata . La barca ha girato su s\u00e9 stessa tre volte prima di colare a picco.\nAlle 7:00 circa locali alcune imbarcazioni civili e pescherecci locali hanno notato i naufraghi e dato l'allarme caricando la maggior parte dei superstiti a bordo; numerosi dubbi, in seguito a testimonianze, vi sono in merito ai tempi di arrivo dei soccorsi da parte della Guardia costiera che apparentemente ha impiegato quasi un'ora per raggiungere il luogo del naufragio.\nNumero delle vittime.\nA seguito delle prime operazioni di recupero, 194 cadaveri sono stati tratti estratti dalle acque e il numero delle vittime, a quel momento era stimato tra i 325 e 363 individui. Altri 108 corpi sono stati recuperati entro il 9 ottobre, quando \u00e8 stato possibile accedere alla parte interna dello scafo dell'imbarcazione poggiata sul fondo a circa 47 metri sotto la superficie dell'acqua. Quando il numero dei corpi recuperati era di 302, 210 di essi appartenevano a uomini, 83 a donne e 9 a bambini. L'11 ottobre, \u00e8 stato riferito che tutti i corpi erano stati recuperati dal vascello e che il numero dei morti aveva raggiunto i 339. Circa 50 corpi a quel momento erano ritenuti essere ancora dispersi, e le ricerche di ulteriori corpi nella zona sono continuate usando aerei e dispositivi robotici. Altri 20 corpi sono stati trovati e recuperati il 12 ottobre, portando il totale delle vittime accertate a 366. Secondo le dichiarazioni di alcuni sopravvissuti, il barcone avrebbe avuto a bordo 518 persone; il numero risulterebbe dai conteggi dei pulmini che li portavano sul natante a Misurata. Tuttavia, la somma dei 155 superstiti e dei 366 corpi recuperati (360 eritrei, 6 etiopi), d\u00e0 un totale di 521, a cui potrebbero essere sommati un'ulteriore possibile ventina di dispersi. Secondo la testimonianza del superstite eritreo Mussiie Ghebberhiert, le persone imbarcate erano invece 545, in massima parte eritrei.\nIdentificazione delle salme ed esequie.\nPer l'identificazione delle salme sono giunti da tutta Europa i parenti ma \u00e8 stato difficile ad eccezione per il primo centinaio di corpi recuperati, \u00e8 stato altres\u00ec difficile identificare quelli in stato avanzato di decomposizione. Le bare identificate o meno sono state seppellite in vari cimiteri della Sicilia. Ad Agrigento \u00e8 stata celebrata ufficialmente una cerimonia funebre senza bare a fine ottobre.\nCosto del biglietto.\nI superstiti hanno raccontato che per uscire dall'Eritrea ci vogliono 600 dollari, per il tragitto fino a Khartoum 800 dollari, per arrivare in Libia altri 800 dollari; e di aver pagato 1600 dollari per la sola traversata del Mediterraneo.\nAlcuni giovani raccontano che sono stati rapiti in Libia e trasferiti in prigioni clandestine in Sinai dove per il loro rilascio vengono chiesti riscatti alle famiglie o al regime eritreo.\nIndagati.\nIl capitano dell'imbarcazione, il tunisino di 35 anni Khaled Ben-salam, risulta essere stato precedentemente espulso dall'Italia nel mese di aprile del 2013 ed il 30 giugno 2015 il Tribunale di Agrigento lo ritiene responsabile di omicidio colposo plurimo, condannandolo a 18 anni di carcere. Egli si \u00e8 tuttavia dichiarato un semplice \"passeggero\", e non membro dell'equipaggio.\nI superstiti del naufragio sono stati inseriti nel registro degli indagati e accusati di reato di clandestinit\u00e0 per essere entrati illegalmente in Italia, secondo le leggi sull'immigrazione vigenti al momento del disastro.\nNessuna inchiesta o indagine \u00e8 stata aperta in merito a eventuali errori e ritardi nei soccorsi.\nIl 13 febbraio 2015 la Corte d'Assise di Agrigento ha condannato a 30 anni di reclusione il somalo Mouhamud Elmi Muhidin uno dei trafficanti organizzatori del viaggio .\nReazioni.\nIn Eritrea, dopo la strage, la dittatura ha vietato l'affissione dei manifesti funebri con i nomi delle vittime.\nCon riferimento al naufragio e alle vittime, Papa Francesco ha rilasciato la seguente dichiarazione: \"Pregate Dio per l'anima delle vittime del naufragio al largo delle coste di Lampedusa\".\nIl Presidente del Consiglio italiano Enrico Letta ha scritto su Twitter che si \u00e8 trattato di \"una tragedia immensa\". Il Consiglio dei Ministri ha proclamato una giornata di lutto nazionale per onorare le vittime del naufragio. Il Presidente della Repubblica Giorgio Napolitano ha dichiarato: \"Provo vergogna e orrore; \u00e8 necessario rivedere le leggi anti-accoglienza\".\nNei cortei studenteschi dell'11 ottobre 2013, numerosi sono stati i cori di protesta contro la legge Bossi-Fini.\nIn risposta alla tragedia, Cecilia Malmstr\u00f6m, commissario europeo per gli affari interni ha sollecitato l'Unione europea a incrementare le attivit\u00e0 di ricerca nel Mediterraneo con pattuglie di soccorso e intervento dedicate a intercettare le imbarcazioni di migranti attraverso l'agenzia Frontex, dichiarando: \"Facciamo in modo che ci\u00f2 che \u00e8 accaduto a Lampedusa sia un campanello d'allarme per aumentare il sostegno e la solidariet\u00e0 reciproca, e per evitare tragedie simili in futuro\". Jos\u00e9 Manuel Barroso, presidente della Commissione europea e il Presidente del Consiglio dei ministri italiano Enrico Letta hanno visitato Lampedusa il 9 ottobre, venendo duramente contestati dalla popolazione dell'isola al grido di \"assassini\" e \"vergogna\". Barroso ha dichiarato che 30\u00a0000\u00a0000 di euro sarebbero stati stanziati dall'Unione europea per aiutare i rifugiati in Italia.\nIn seguito al naufragio, numerose sono state le critiche in particolare alle leggi in vigore in Italia, come la legge Bossi-Fini, la legge Turco-Napolitano e il decreto Maroni, e da molte parti ne \u00e8 stata richiesta l'abrogazione o la riforma.\nL'arcivescovo tedesco Reinhard Marx, in merito all'accaduto, ha affermato: \"Anche se l'Europa non pu\u00f2 materialmente accogliere tutti, non possiamo consentire che alcuno sia spinto oltre la soglia della morte\".\nIl 24 ottobre 2013 il sindaco di Lampedusa e Linosa, Giusi Nicolini, insieme al presidente della Regione Siciliana Rosario Crocetta, \u00e8 stato ricevuto a Bruxelles dal Presidente del Parlamento europeo Martin Schulz, al quale ha chiesto di intervenire al pi\u00f9 presto a una revisione delle leggi europee in materia di asilo politico, definendo la Bossi-Fini-Maroni una \"risposta ignominiosa a una domanda di tipo umanitario\".\nPolemiche sono state sollevate perch\u00e9 l'Italia non ha celebrato i funerali di Stato per le vittime, poich\u00e9 in precedenza furono annunciati dal Ministero dell'interno italiano Angelino Alfano.\nIn seguito alle numerose azioni di solidariet\u00e0 e accoglienza da parte della comunit\u00e0 dell'isola, il settimanale italiano \"l'Espresso\" ha aperto una raccolta firme affinch\u00e9 Lampedusa venga candidata a ricevere il Nobel per la pace e che il 3 ottobre venga riconosciuta quale \"Giornata della memoria e dell'accoglienza\". Il 15 aprile 2015 la Camera dei deputati ha approvato con 287 voti favorevoli, 72 contrari e 20 astenuti l'istituzione, il 3 ottobre, di una \"Giornata nazionale in memoria delle vittime dell'immigrazione\". Il Senato della Repubblica ha poi ratificato tale decisione il 16 marzo 2016.\nConseguenze.\nIn seguito al naufragio di Lampedusa, il governo italiano, guidato dal presidente del consiglio Enrico Letta, ha deciso di rafforzare il dispositivo nazionale per il pattugliamento del Canale di Sicilia autorizzando l'Operazione Mare nostrum, una missione militare ed umanitaria la cui finalit\u00e0 \u00e8 di prestare soccorso alle persone prima che possano ripetersi altri tragici eventi nel Mediterraneo.\nA partire da novembre 2014, l'operazione Mare nostrum \u00e8 stata sostituita da \"Frontex Plus\" il nuovo programma a guida UE che punta al controllo delle frontiere."}
{"id": "4726396", "revid": "62192486", "url": "https://it.wikipedia.org/wiki?curid=4726396", "title": "La persuasione e la rettorica", "text": ""}
{"id": "4726400", "revid": "767487", "url": "https://it.wikipedia.org/wiki?curid=4726400", "title": "L'altra Heimat - Cronaca di un sogno", "text": "L'altra Heimat - Cronaca di un sogno (\"Die andere Heimat - Chronik einer Sehnsucht\") \u00e8 un film del 2013 diretto dal regista tedesco Edgar Reitz. \u00c8 l'ultimo film del progetto Heimat, concepito e diretto da Reitz nel corso di trent'anni. La storia si svolge nel periodo precedente l'ondata di emigrazione dall'Hunsr\u00fcck al Brasile nella met\u00e0 del XIX secolo, tra il 1840 e il 1843. Racconta la storia di un ragazzo di campagna, in un villaggio dell'Hunsr\u00fcck, che sogna di emigrare e di iniziare una nuova vita. Il film \u00e8 uscito nelle sale in Germania il 3 ottobre 2013. \u00c8 stato presentato fuori concorso alla 70\u00aa Mostra internazionale d\u2019arte cinematografica di Venezia.\nTrama.\nSchabbach, Hunsr\u00fcck, 1842. Nella miseria delle campagne della Prussia del XIX secolo, la famiglia Simon sopravvive di stenti in preda ad un clima inclemente e alla politica irrequieta che fa seguito alla Restaurazione. Il ricordo delle guerre napoleoniche \u00e8 ancora vivo nella gente del villaggio, e un feudalesimo dispotico grava pesantemente sulla vita della popolazione.\nL'inflessibile Johann Simon porta avanti la famiglia con la sua bottega di fabbro, mentre la moglie Margarethe, d'animo pi\u00f9 docile, si occupa della casa: solo tre dei loro nove figli sono sopravvissuti. I coniugi faticano a sovvenire ai bisogni dei figli maschi Jakob e Gustav, che vivono con loro; la figlia femmina, la primogenita Lena, \u00e8 stata cacciata di casa, colpevole di aver sposato un cattolico.\nGustav, il pi\u00f9 duro e spigoloso dei due fratelli, \u00e8 appena rientrato dal servizio militare. Il giovane Jakob, sognatore e intellettuale, \u00e8 invece la pecora nera della famiglia: rifugge sistematicamente il lavoro nella bottega del padre, preferendo immergersi nello studio, divorando ogni libro che gli capiti a tiro e sognando di lasciare il villaggio nat\u00eco per avventurarsi nello sconosciuto continente sudamericano.\nLa met\u00e0 del XIX secolo \u00e8 infatti l'epoca dell'emigrazione di massa dai paesi europei in preda a carestie e indigenza: l'imperatore del Portogallo ha incaricato i suoi messi di reclutare nelle campagne giovani tedeschi per colonizzare il Brasile. Assistendo al transito delle carovane di migranti dirette al porto pi\u00f9 vicino, il giovane Jakob lavora cos\u00ec al suo nuovo progetto di vita, lanciandosi persino nello studio degli idiomi e dei costumi degli indigeni d'Amazzonia. Il suo diario, che aggiorna spesso nottetempo mentre la famiglia dorme, testimonia il suo tentativo eroico di varcare i confini delle campagne di Renania, consapevole che solo i sogni potranno salvarlo da un destino di povert\u00e0 e difficolt\u00e0. E nei suoi sogni prende quindi vita l'altra patria (\u201cDie Andere Heimat\u201d, da cui il titolo), immaginata e ricreata nella sua mente per sopravvivere alla realt\u00e0 dura e dispotica della sua vera patria.\nJakob s'innamora della giovane e avvenente contadina Henriette, unica figlia di F\u00fcrchtegott Niem, l'intagliatore di gemme del villaggio, reso muto da un trauma ignoto e oramai caduto in disgrazia. Henriette, soprannominata Jettchen, \u00e8 incantata dalle attitudini non comuni del giovane Jakob, che ha incontrato mentre passeggiava sulle colline nei dintorni del villaggio insieme a Florinchen, la sua migliore amica.\nTra i due nasce una relazione, ma pur ammirando lo spirito sognatore di Jakob, Jettchen nutre dei dubbi sulla sua efficacia nella vita di tutti i giorni. \u00c8 cos\u00ec che a seguito del fallimento di una rivolta popolare contro i privilegi del disonesto barone della regione, Jettchen si lascia travolgere dall'improvviso e passionale incontro con Gustav, resta sedotta dalla sua risolutezza e ne rimane incinta, mandando cos\u00ec in frantumi l'amore di Jakob, il quale nel frattempo viene arrestato per sedizione.\nLa vita di Jakob e il suo mondo rimarranno irrevocabilmente stravolti: uscendo di prigione scoprir\u00e0 che Jettchen, pur essendo ancora innamorata di lui, ha fatto prevalere un pragmatico principio di realt\u00e0 sposando Gustav. A dispetto del suo sogno di un'altra patria, Jakob sar\u00e0 l'unico a non partire.\nProduzione.\n\"Die Andere Heimat\" \u00e8 il primo lungometraggio della saga di Heimat a non essere stato concepito per la televisione.\nIl film \u00e8 costato circa 8.000.000 \u20ac ed \u00e8 stato girato tra il 17 aprile e il 17 agosto 2012. La preparazione del film, dalle ricerche preliminari alla stesura della sceneggiatura definitiva, ha richiesto circa tre anni di lavorazione, mentre la produzione, tra riprese, montaggio e post-produzione, ha richiesto un anno di lavoro.\nSceneggiatura.\nEdgar Reitz incomincia al lavorare al progetto \"Die andere Heimat\" quattro anni prima dell'uscita del film nelle sale. Scrive la sceneggiatura insieme allo scrittore, giornalista e conduttore radiofonico Gert Heidenreich, dopo aver condotto insieme a lui una ricerca durata diversi mesi, finalizzata a raccogliere delle storie di famiglie dell'Hunsr\u00fcck e ad esaminare archivi e collezioni private, cos\u00ec da ritrarre le vite dei contadini della Renania della met\u00e0 dell'Ottocento nel modo pi\u00f9 autentico possibile.\nReitz racconta che i primi impulsi riguardo al soggetto di questo film gli erano gi\u00e0 arrivati al tempo delle ricerche per il primo Heimat, durante le quali si era reso conto di quanto vive fossero le tracce degli antenati emigrati nel XIX secolo nei ricordi degli abitanti dell'Hunsr\u00fcck dei giorni nostri.\nUn secondo impulso gli venne da una lettera ricevuta mentre girava Heimat 3, da un'infermiera che lavorava in un ospedale di Porto Alegre. La donna gli scriveva di averlo visto in un reportage televisivo brasiliano sul cinema tedesco, e di aver notato un'incredibile somiglianza tra il regista e il titolare della clinica in cui la donna lavorava, che portava lo stesso cognome, \u201cReitz\u201d. L'infermiera voleva sapere se esisteva una parentela tra il regista e il suo capo, ma Reitz rispose che non era in grado di individuare un rapporto genealogico con quest'ultimo. Alcuni mesi pi\u00f9 tardi il regista ricevette un libro dall'infermiera, dal titolo \"Genealogia della famiglia Reitz in Brasile\", scritto da un sacerdote missionario cattolico di nome Raulino Reitz, che all'inizio degli anni '60 aveva condotto delle ricerche sulla sua famiglia in Brasile. Il libriccino fece scoprire a Reitz che gli antenati dei Reitz del Brasile erano originari del villaggio di Hirschfeld, nell'Hunsr\u00fcck, laddove in effetti il regista aveva dei parenti, a circa quindici chilometri da Morbach, suo paese natale.\nA proposito della sceneggiatura del film, Reitz ha scritto:\nCast.\nBuona parte del cast \u00e8 composto da attori esordienti: tra questi, Antonia Bill nel ruolo di Henriette/Jettchen, Jan Dieter Schneider nel ruolo di Jakob, Maximilian Scheidt nel ruolo di Gustav, e R\u00fcdiger Kriese nel ruolo del fabbro Johann Simon.\nNel cast sono presenti tuttavia anche alcuni attori gi\u00e0 impiegati da Reitz in altre produzioni, in particolare Marita Breuer, che aveva interpretato Maria Simon nel primo Heimat, e che interpreta qui la madre di Gustav e Jakob; Andreas K\u00fclzer, nel ruolo del sacerdote Wiegand, aveva gi\u00e0 interpretato Dieter Simon in Heimat 3; Julia Prochnow, qui nel ruolo dell'ostetrica Sophie Gent, era gi\u00e0 presente in Heimat 3 nella parte di Moni.\nGli attori hanno dovuto recitare in tedesco, con un forte accento dell'Hunsr\u00fcck, cos\u00ec da conferire una maggiore veridicit\u00e0 alla storia narrata.\nCameo.\nNell'ultima parte del film lo stesso Reitz compare in un campo alle porte del villaggio, nel ruolo di un contadino. Alexander von Humboldt, interpretato in un cameo dal regista Werner Herzog, gli chiede: \u00abMi scusi buonuomo: che citt\u00e0 \u00e8 quella laggi\u00f9?\u00bb. I due registi hanno fatto parte insieme della corrente del Nuovo Cinema Tedesco, e si incontrano qui in una rappresentazione filmica delle diverse strade intraprese: Herzog che \u00e8 partito per il mondo, con i suoi documentari, e Reitz che \u00e8 rimasto nella madrepatria (\u201cHeimat\u201d).\nRiprese.\nLe riprese del film hanno avuto luogo tra il 17 aprile e il 10 agosto 2012, nell'arco di circa quattro mesi.\nLocation e scenografia.\nL'atmosfera ottocentesca della scenografia di Schabbach \u00e8 stata meticolosamente ricostruita nel piccolo villaggio di Gehlweiler, nell'Hunsr\u00fcck, ad opera degli scenografi Toni Gerg e Hucky Hornberger. Si \u00e8 trattato in particolare di \u201ccamuffare\u201d gli edifici esistenti con facciate, finestre, porte e tetti appropriati all'epoca della narrazione, cos\u00ec da ricreare un tipico villaggio della Renania-Palatinato, rimasto pressoch\u00e9 inalterato rispetto dal Medioevo. Alcuni ambienti sono stati costruiti da zero, come ad esempio la bottega del fabbro Johann Simon. Durante le riprese gli abitanti di Gehlweiler hanno partecipato attivamente alle riprese, modificando le loro abitudini di vita quotidiane, convivendo per oltre sei mesi con il set del film, e prendendovi spesso parte come comparse\nGehlweiler era gi\u00e0 stato trasformato nel villaggio immaginario di Schabbach in occasione delle riprese del primo Heimat.\nAltre localit\u00e0 della Renania-Palatinato utilizzate per le riprese sono: Schlierschied, Morbach (citt\u00e0 natale del regista), Herrstein e Bernkastel. Alcune scene sono state inoltre girate a Wolf (nella Mosella) e a Retzstadt (nella Bassa Franconia).\nDesign e costumi.\nI costumi del film sono per lo pi\u00f9 d'epoca, raccolti dalla costumista Esther Amuser tramite una ricerca durata alcuni mesi nei villaggi della Renania, in particolare nelle mansarde delle famiglie contadine, dove sono stati recuperati anche tessuti e accessori. Molti abiti del tempo erano realizzati in lino, ed erano pensati per resistere alle forti intemperie della regione, e quindi per durare tutta una vita.\nGli attori hanno indossato gli abiti per diverso tempo prima delle riprese, in alcuni casi anche per diverse settimane, cos\u00ec da abituarsi a muoversi nei tessuti rigidi e poco raffinati in uso nella campagna tedesca dell'Ottocento, e da non apparire innaturali nei movimenti. La taglia dei colletti e delle giacche del tempo, inoltre, si \u00e8 rivelata essere molto piccola, a volte a mala pena indossabile dagli attori, lasciando quindi immaginare quanto esili e smagriti dovessero essere i contadini del XIX secolo.\nFotografia.\nGernot Roll ha elaborato per il film una fotografia in bianco e nero, scandita dall'apparizione di alcuni oggetti colorati in postproduzione digitale (ad esempio i petali dei fiordalisi in un campo mosso dal vento, un ferro di cavallo inscandescente, i fiori disegnati su un muro, il calore del sole, il sangue, una moneta d'oro, ecc.), solitamente significativi di un passaggio ad una nuova fase della vita dei personaggi.\nIl film \u00e8 stato girato \u00e8 in widescreen anamorfico super 35 millimetri, con un rapporto d\u2019aspetto di 2,39:1, per mezzo di una macchina da presa digitale Arri Alexa e di lenti anamorfiche Hawk.\nRoll ha optato per il digitale dopo averne confrontato attentamente la qualit\u00e0 con quella di alcune scene girate contemporaneamente in analogico, senza avere riscontrato alcuna differenza qualitativa. La scelta \u00e8 andata a beneficio dei costi di gestione, permettendo al regista e al direttore della fotografia di controllare il girato direttamente sul posto, senza attendere il trasporto e lo sviluppo della pellicola. La postproduzione digitale \u00e8 stata inoltre molto facilitata da questa scelta: sarebbe occorso infatti molto tempo per la scansione a piena definizione di una pellicola 35mm; terminata la post-produzione sarebbe poi stato necessario riversare nuovamente tutto in pellicola."}
{"id": "4726405", "revid": "486946", "url": "https://it.wikipedia.org/wiki?curid=4726405", "title": "Campionato bahreinita di calcio 1998-1999", "text": ""}
{"id": "4726406", "revid": "486946", "url": "https://it.wikipedia.org/wiki?curid=4726406", "title": "Campionato bahreinita di calcio 2004-2005", "text": ""}
{"id": "4726407", "revid": "741067", "url": "https://it.wikipedia.org/wiki?curid=4726407", "title": "Tullio Altamura", "text": "Biografia.\nDopo il liceo, durante il quale \u00e8 stato animatore della radio interna dell'istituto, si \u00e8 dedicato dapprima alla recitazione da dilettante e successivamente, a partire dal 1954 ha intrapreso la carriera di attore partecipando ad alcuni film e a qualche carosello pubblicitario. Nel 1961 ha esordito anche in teatro recitando in \"Sacco e Vanzetti\" accanto a Gian Maria Volont\u00e9, Ivo Garrani e Giancarlo Sbragia.\nHa preso parte a diversi sceneggiati televisivi, tra i quali \"Diario di un maestro\" di Vittorio De Seta, \"L'isola del tesoro\" e \"Ottocento\", entrambe per la regia di Anton Giulio Majano. Per la televisione ha diretto alcuni documentari e inchieste di carattere sociologico che lo hanno portato a vincere un premio al quarantunesimo Festival del Cinema di Salerno nella sezione documentari con \"Itinerario differente\".\nAl cinema (dove spesso ha utilizzato lo pseudonimo \"Tor Altmayer\") ha preso parte a numerosi film, tra i quali \"Labbra rosse\" di Giuseppe Bennati, \"La lunga notte del '43\" di Florestano Vancini e \"Libera, amore mio...\" di Mauro Bolognini."}
{"id": "4726409", "revid": "729019", "url": "https://it.wikipedia.org/wiki?curid=4726409", "title": "Heinkel HeS 30", "text": "L'Heinkel HeS 30 (sigla derivata da \"Heinkel Strahltriebwerk\"-Heinkel motore a getto), o 109-006 secondo la nomenclatura del RLM, fu un motore aeronautico turbogetto sviluppato in Germania durante la seconda guerra mondiale disegnato da Adolf M\u00fcller e costruito dalla Heinkel.\nStoria del progetto.\nTra i primi studi di motore turbogetto avviati presso la Junkers prima del 1938, figurava un progetto di M\u00fcller che prometteva una buona spinta con un modesto ingombro. Il compressore assiale a soli cinque stadi progettato da Rudolph Friedrich e provato al banco verso la fine del 1938, per\u00f2, non conferm\u00f2 le aspettative e lo sviluppo di questo motore fu abbandonato per quello che successivamente porter\u00e0 allo Jumo 004 nel 1939. Nell'ottobre dello stesso anno M\u00fcller pass\u00f2 alla Heinkel, dove si stava definendo la motorizzazione del He 280, il primo caccia bimotore a getto progettato dall'azienda. Fu deciso quindi di affiancare all'HeS 8 (dotato di compressore centrifugo) quello dell'HeS 30 come motorizzazione alternativa, favorito anche dalla sua minore sezione frontale. Lo sviluppo dell'HeS 30 prosegu\u00ec nella fabbrica Heinkel a Stoccarda con tutto il team dedicato al disegno del compressore assiale.\nFurono ordinati tre esemplari dal RLM sotto la designazione 109-006, ma notevoli problemi nella progettazione e costruzione del compressore ritardarono l'inizio delle prove al banco all'aprile del 1942. Nonostante le successive dimissioni di M\u00fcller, i lavori di sviluppo continuarono fino alla fine del 1942, quando Helmut Schelp del RLM impose alla Heinkel di abbandonare ogni sviluppo di motori di Classe I (fino a 1000 kgf di spinta) per dedicarsi ad uno di classe superiore (l'HeS 11). L'idea era che nonostante l'HeS 30 avesse gi\u00e0 dimostrato fin dalle prime prove migliori rapporti spinta-peso e consumi specifici rispetto ai meno avanzati ma gi\u00e0 disponibili Jumo 004 e BMW 003, l'ulteriore sviluppo di un progetto partito in ritardo avrebbe drenato preziose risorse dalla produzione di un motore di spinta maggiore necessario ai nuovi progetti di bombardieri pesanti. L'HeS 30 non fu per\u00f2 mai accantonato del tutto e modifiche sporadiche e prove al banco continuarono fino al 1945 quando fu raggiunta una spinta di 910 kgf.\nDall'HeS 30 fu derivata una versione (HeS 40) caratterizzata da un inusuale ciclo di combustione a volume costante che per\u00f2 non and\u00f2 oltre la fase di studio preliminare.\nTecnica.\nIl compressore assiale a cinque stadi era caratterizzato da un grado di reazione di 0,5 che suddivideva il lavoro di compressione a met\u00e0 tra la parte statorica e quella rotorica. La maggior parte degli altri compressori assiali sviluppati in Germania, infatti, erano del tipo \"ad impulso\" (o a grado di reazione nullo), con le palette statoriche che assolvevano completamente al lavoro di compressione. Era in grado di fornire un rapporto di compressione di 3:1.\nLe camere di combustione erano costituite da dieci tubi di fiamma indipendenti tra loro che immettevano i gas di scarico in una inedita turbina a stadio singolo con palette statoriche in ingresso a geometria variabile. Anche l'ugello di scarico era a geometria variabile, una soluzione comune sui motori a compressore assiale per ottimizzare le portate all'interno del motore a seconda del regime di funzionamento, specialmente all'avviamento e alla massima velocit\u00e0 al di sopra di una certa quota."}
{"id": "4726415", "revid": "486946", "url": "https://it.wikipedia.org/wiki?curid=4726415", "title": "Bahraini Premier League", "text": ""}
{"id": "4726419", "revid": "1573940", "url": "https://it.wikipedia.org/wiki?curid=4726419", "title": "Certhiidae", "text": "I Certhiidae sono una famiglia di uccelli dell'ordine Passeriformes.\nDescrizione.\nAlla famiglia vengono ascritti uccelli di piccola taglia (11-15 cm), dall'aspetto inconfondibile, tozzo e paffuto, con testa che sembra incassata direttamente nel torso, lungo becco sottile e ricurvo verso il basso, ali appuntite, coda lunga che in \"Certhia\" presenta penne molto rigide e zampe forti e allungate, con lunghi artigli ricurvi.&lt;br&gt;\nIl piumaggio \u00e8 sobrio e mimetico, dominato dai toni del bruno o del grigio-nerastro, con variegature bianche e scure sulle singole penne, mascherina facciale e area ventrale pi\u00f9 chiara.\nDistribuzione e habitat.\nLa famiglia ha un'ampia distribuzione, risultando assente solo dal Sudamerica e dall'Oceania: la maggior parte delle specie ha distribuzione asiatica e pi\u00f9 in particolare popola le pendici dell'Himalaya, con singole specie che abitano anche il Sud-est asiatico, il Nordamerica, l'Europa e l'Africa.\nLe varie specie di Certhiidae abitano le aree boschive, con ciascuna che presenta un \"habitat\" preferito, il che permette di evitare la competizione interspecifica nelle zone in cui pi\u00f9 specie vivono in simpatria.\nBiologia.\nSi tratta di uccelletti diurni, che vivono da soli o in coppie (anche se molte specie passano la notte in gruppi di una ventina di individui, che dormono ammassati) e si nutrono principalmente di insetti, artropodi e larve, rinvenuti effettuando caratteristiche traiettorie elicoidali attorno a tronchi e rami d'albero ed utilizzando il lungo becco per sondare le spaccature e i buchi della corteccia.\nLe specie ascritte alla famiglia sono monogame e nidificano in primaversa, costruendo nidi a coppa nelle spaccature dei tronchi d'albero a una certa altezza dal suolo.\nTassonomia.\nAlla famiglia vengono ascritti due generi, per un totale di undici specie:\nFamiglia Certhiidae\nA queste si aggiunge una specie fossile, \"Certhiops rummeli\".\nNell'ambito della superfamiglia dei Certhioidea (molto affine ai Muscicapoidea), i Certhiidae occupano un posto intermedio fra il clade Sittidae-Tichodromidae e quello Polioptilidae-Troglodytidae: alcuni autori riterrebbero pi\u00f9 opportuno accorpare \"Salpornis\" ai Sittidae in virt\u00f9 di alcune affinit\u00e0 genetiche e morfologiche, le analisi molecolari hanno evidenziato che il genere \u00e8 un taxon fratello di \"Certhia\", dal quale si \u00e8 separato per\u00f2 almeno 15 milioni di anni fa.\nNonostante l'aspetto simile, i Certhiidae non sono particolarmente affini n\u00e9 ai Climacteridae australasiani, n\u00e9 ai rampichini filippini del genere \"Rhabdornis\"."}
{"id": "4726423", "revid": "6923", "url": "https://it.wikipedia.org/wiki?curid=4726423", "title": "Associazione Calcio Pavia 1953-1954", "text": "Questa voce raccoglie le informazioni riguardanti l'Associazione Calcio Pavia nelle competizioni ufficiali della stagione 1953-1954.\nStagione.\nNella stagione 1953-1954 il Pavia disputa il campionato di Serie B, con 29 punti in classifica si piazza in tredicesima posizione, il torneo cadetto \u00e8 stato vinto dal Catania con 43 punti che ottiene la promozione in Serie A con la Pro Patria, giunta seconda con 41 punti con il Cagliari, battuto (2-0) nello spareggio promozione. Retrocedono in Serie C il Fanfulla ed il Piombino.\nIl Pavia ritrova dopo diciotto anni e una lunga rincorsa la Serie B, con pochi ritocchi perch\u00e9 buona parte della rosa della grande stagione precedente merita la conferma. Pochi gli arrivi ma di rilievo, dall'Inter giungono in riva al Ticino Angelo Borri, con Sergio Morin e Lido Mazzoni, dalla Lucchese Angelo Parodi che era gi\u00e0 stato al Pavia quattro anni prima, Gianfranco Gatti dal Como e dal Vigevano Sergio Perin. Al timone della squadra al posto di Giovanni Brezzi, viene chiamato il genovese Gipo Poggi proveniente dalla Sampdoria. La squadra granata disputa un discreto girone di andata, chiuso con 17 punti a met\u00e0 classifica, tutto si complica nel girone discendente, quando la squadra scivola progressivamente nelle zone basse della classifica, poi a confermare la permanenza in Serie B nelle ultime quattro decisive giornate, sono i pareggi ottenuti a Catania e Treviso, la vittoria con la Salernitana ed il pareggio con il Cagliari in lotta per la promozione. Miglior realizzatore stagionale dei granata pavesi \u00e8 Franco Rosa autore di tredici reti, che termina al secondo posto nella classifica dei cannonieri, dietro al catanese Michele Manenti con quindici centri. Nell'estate entrante Franco a soli ventidue anni verr\u00e0 acquistato dall'Inter, ma per il promettente attaccante di Garlasco \u00e8 in agguato il drammatico infortunio che gli troncher\u00e0 una carriera che si preannunciava luminosa."}
{"id": "4726429", "revid": "599013", "url": "https://it.wikipedia.org/wiki?curid=4726429", "title": "Andrew Wiggins", "text": "Carriera.\nPrimi anni e college.\nFiglio di Marita Payne, due volte argento alle Olimpiadi del 1984, e dell'ex cestista Mitchell Wiggins, gioca nel ruolo di ala piccola nei Kansas Jayhawks. Era considerato uno dei giocatori pi\u00f9 promettenti a livello di college, e tra i pi\u00f9 probabili ad approdare come prima scelta in NBA. L'interesse nei suoi confronti \u00e8 tale che l'emittente sportiva canadese TSN ha acquisito i diritti delle partite dei Kansas Jayhawks al fine di seguire le prestazioni di Wiggins.\nHa iniziato la carriera a livello high school nella Vaughan Secondary School di Vaughan (Ontario), proseguendo poi per altre due stagioni alla Huntington Prep School di Huntington (Virginia Occidentale). Dall'estate 2013 si \u00e8 trasferito ai Jayhawks. Al termine della stagione 2012-13 \u00e8 stato insignito del Naismith Prep Player of the Year, nonch\u00e9 del titolo di Mr. Basketball USA e di Gatorade Player of the Year; ha inoltre preso parte al McDonald's All-American Game.\nNBA.\nIl 31 marzo 2014 si dichiara eleggibile per il draft 2014. Il 26 giugno 2014 viene selezionato al draft con la prima scelta assoluta dai Cleveland Cavaliers. \u00c8 stato il secondo canadese ad essere selezionato con la prima scelta al draft NBA dopo Anthony Bennett, selezionato dagli stessi Cavaliers al draft 2013.\nIl 23 agosto 2014 viene ceduto insieme ad Anthony Bennett ai Minnesota Timberwolves in cambio di Kevin Love in uno scambio che ha coinvolto anche i Philadelphia 76ers. \u00c8 diventato il secondo giocatore dalla fusione ABA-NBA dopo Chris Webber ad essere selezionato al draft con la prima scelta ed essere immediatamente ceduto senza aver mai giocato una partita ufficiale con la squadra che lo ha selezionato.\nStagione da Rookie (2014-15).\nIl debutto in NBA \u00e8 segnato da un'ottima prova sul parquet degli Indiana Pacers: per lui 18 punti, 4 rimbalzi, 3 assist e altrettante stoppate. Raggiunge il suo career-high contro i Cleveland Cavaliers con 33 punti in un duello con LeBron James che chiuder\u00e0 con 36 punti. Nell'NBA All-Star Weekend 2015, nella prima serata di gare, vince il titolo di MVP nella sfida delle Rising Stars tra Rookie e Sophomore (USA vs WORLD) mettendo a segno una prestazione da 22 punti, 6 rimbalzi e 4 assist. La sfida verr\u00e0 vinta proprio dal Team di Wiggins, composto da atleti non americani che sconfiggeranno gli statunitensi per 121-112. Il 1\u00ba maggio la NBA gli conferisce il premio di Matricola dell'anno della stagione 2014-15.\nStagione 2016-17.\nIl 13 novembre 2016 realizza il suo career-high con 47 punti nella partita vinta da Minnesota per 125-99 contro i Los Angeles Lakers.\nStagione 2019-20.\nIl 6 febbraio 2020 viene ceduto dai Minnesota Timberwolves ai Golden State Warriors in cambio di D'Angelo Russell, Jacob Evans e Omari Spellman.\nNazionale.\nWiggins ha vinto la medaglia di bronzo ai Mondiali Under-17 disputati nel 2010 in Germania, e ai Campionati americani Under-18 disputati nel 2012 in Brasile."}
{"id": "4726430", "revid": "729019", "url": "https://it.wikipedia.org/wiki?curid=4726430", "title": "Brock Adams", "text": "Biografia.\nNato ad Atlanta e cresciuto a Portland, Adams frequent\u00f2 l'universit\u00e0 a Seattle e successivamente si laure\u00f2 in legge ad Harvard.\nEntrato in politica con il Partito Democratico, nel 1964 venne eletto alla Camera dei Rappresentanti e fu riconfermato per altri cinque mandati, finch\u00e9 nel gennaio del 1977 abbandon\u00f2 il seggio per accettare l'incarico di Segretario dei Trasporti offertogli dal Presidente Carter. Adams lasci\u00f2 il posto poco pi\u00f9 di due anni dopo e torn\u00f2 al settore privato lavorando come avvocato e lobbista.\nNel 1986 si candid\u00f2 al Senato contro il repubblicano in carica Slade Gorton e riusc\u00ec a sconfiggerlo di misura. Nel 1992 decise di non chiedere un secondo mandato per via di alcune accuse di molestie sessuali che lo avevano riguardato e si ritir\u00f2 definitivamente dalla vita politica.\nAdams mor\u00ec nel 2004, all'et\u00e0 di settantasette anni, per via di alcuni problemi dovuti alla malattia di Parkinson che lo affliggeva da qualche tempo."}
{"id": "4726445", "revid": "729019", "url": "https://it.wikipedia.org/wiki?curid=4726445", "title": "TuRU D\u00fcsseldorf", "text": "Il Turn- und Rasensport Union 1880 e. V. D\u00fcsseldorf \u00e8 una squadra societ\u00e0 polisportiva tedesca con sede a D\u00fcsseldorf, che comprende calcio e - un tempo - anche pallamano. La squadra di calcio milita attualmente in Oberliga, mentre la squadra di pallamano si \u00e8 fusa nel 2000 con altre societ\u00e0, andando a formare l'ART/HSG D\u00fcsseldorf, societ\u00e0 ora indipendente dalla polisportiva."}
{"id": "4726453", "revid": "110157", "url": "https://it.wikipedia.org/wiki?curid=4726453", "title": "Kupa e Shqip\u00ebris\u00eb 2013-2014", "text": "La Kupa e Shqip\u00ebris\u00eb 2013-2014 \u00e8 stata la 62\u00aa edizione della coppa nazionale albanese. Il torneo \u00e8 cominciato il 25 settembre 2013 ed \u00e8 terminato il 18 maggio 2014. \nIl Flamurtari Valona ha conquistato il trofeo per la quarta volta nella sua storia.\nFormula.\nLa competizione si svolge ad eliminazione diretta con partite di andata e ritorno tranne il turno preliminare che si gioca in partita unica.\nLa squadra vincitrice si qualifica alla UEFA Europa League 2014-2015.\nTurno preliminare.\nGli incontri si sono disputati il 25 settembre 2013 e hanno partecipato le migliori squadre della Kategoria e Dyt\u00eb.\nSedicesimi di finale.\nSono entrate nella competizione le squadre delle prime due divisioni. Gli incontri di andata si sono disputati il 23 e 24 ottobre mentre quelli di ritorno il 6 novembre 2013.\nOttavi di finale.\nGli incontri di andata si sono disputati il 4 dicembre mentre quelli di ritorno il 18 dicembre 2013.\nQuarti di finale.\nGli incontri di andata si sono disputati il 12 febbraio mentre quelli di ritorno il 26 febbraio 2014.\nSemifinali.\nGli incontri di andata si sono disputati il 26 marzo mentre quelli di ritorno il 9 aprile 2014."}
{"id": "4726455", "revid": "205197", "url": "https://it.wikipedia.org/wiki?curid=4726455", "title": "Coppa d'Albania 2013-2014", "text": ""}
{"id": "4726456", "revid": "695564", "url": "https://it.wikipedia.org/wiki?curid=4726456", "title": "James Vega", "text": ""}
{"id": "4726457", "revid": "1123126", "url": "https://it.wikipedia.org/wiki?curid=4726457", "title": "Giovanni da Trieste", "text": ""}
{"id": "4726462", "revid": "287204", "url": "https://it.wikipedia.org/wiki?curid=4726462", "title": "David Anderson", "text": ""}
{"id": "4726464", "revid": "695564", "url": "https://it.wikipedia.org/wiki?curid=4726464", "title": "Steven Hackett", "text": ""}
{"id": "4726470", "revid": "729019", "url": "https://it.wikipedia.org/wiki?curid=4726470", "title": "Stazione di Geomam", "text": "Geomam (\uac80\uc554\uc5ed - \u9ed4\u5ca9\u8b6f, \"Geomam-yeok\" ) \u00e8 una stazione ferroviaria della linea AREX per l'aeroporto di Incheon situata nel quartiere di Seo-gu a Incheon, in Corea del Sud. Dal 30 giugno 2014 presso questa stazione fermano anche 6 coppie di treni KTX, dando quindi anche a Incheon una stazione per raggiungere in tempi rapidi le altre citt\u00e0 coreane. Tuttavia dalla sospensione dei servizi KTX avvenuta nel 2018 le banchine adibite ad esso risultano attualmente inutilizzate.\nStruttura.\nLa stazione \u00e8 realizzata da due fabbricati collegati, uno per la linea AREX, dove fermano anche i treni KTX, e uno per la linea 2 della metropolitana.\nSezione AREX.\nLa stazione \u00e8 dotata di due marciapiedi a isola con quattro binari passanti. \nI due interni vengono utilizzati dai treni AREX, mentre i due esterni dai treni KTX e dagli espressi in transito.\nStazione metropolitana.\nI binari della linea 2 della metropolitana di Incheon si trovano su viadotto, al quarto piano, con due marciapiedi laterali e due binari passanti, protetti da porte di banchina.\nAl piano inferiore si trova il mezzanino, e al piano terra il corridoio di collegamento con la stazione AREX e le uscite."}
{"id": "4726486", "revid": "287204", "url": "https://it.wikipedia.org/wiki?curid=4726486", "title": "Kubok Rossii 2009-2010", "text": "La Coppa di Russia 2009-2010 () \u00e8 stata la 18\u00aa edizione del principale torneo a eliminazione diretta del calcio russo. Il torneo \u00e8 iniziato il 20 aprile 2009 ed \u00e8 terminato il 16 maggio 2010, con la finale giocata allo Stadio Olimp-2 di Rostov sul Don. Lo Zenit ha vinto la coppa per la quinta volta, battendo per 1\u20130 il Sibir'; per la seconda volta nella storia (dopo il ) un club di seconda divisione raggiunse la finale del torneo: stavolta non riusc\u00ec a vincere.\nFormula.\nLa Coppa si dipanava su 10 turni, tutti disputati in gara unica. Al torneo parteciparono tre squadre delle Leghe dilettanti e i club di Pervenstvo Professional'noj Futbol'noj Ligi (che entrarono subito in scena); le formazioni di Pervij divizion entrarono in scena solo a partire dal quarto turno, mentre quelle di Prem'er-Liga erano qualificate direttamente ai sedicesimi di finale.\nTurno preliminare.\nA questo turno parteciparono sette squadre di Pervenstvo Professional'noj Futbol'noj Ligi e l'Octane Perm delle leghe dilettanti.\nLe partite furono disputate tra il 20 aprile e il 3 maggio 2009.\nPrimo turno.\nA questo turno partecipano 66 squadre: le quattro promosse dal turno precedente, Kait-Sport Mosca e Zorky Krasnogorsk delle leghe dilettanti e altre 60 squadre della Pervenstvo Professional'noj Futbol'noj Ligi.\nLe partite furono disputate tra il 24 aprile e il 14 maggio 2009.\nSecondo turno.\nVi parteciparono le vincenti del primo turno a cui si unirono altre 15 squadre di Pervenstvo Professional'noj Futbol'noj Ligi.\nLe partite furono disputate tra il 14 maggio e il 7 giugno 2009.\nTerzo turno.\nPartecipano le 24 squadre promosse dal turno precedente.\nLe partite furono disputate tra il 7 e il 13 aprile 2008.\nQuarto turno.\nPartecipano le 12 qualificate del terzo turno pi\u00f9 le 20 della Pervyj divizion 2009 che entrarono in scena in questo turno; le 12 squadre di Vtoroj divizion disputarono il turno in casa.\nLe partite furono disputate il 1\u00ba luglio 2009.\nSedicesimi di finale.\nPartecipano le 16 qualificate del quarto turno e le 16 squadre di Prem'er-Liga 2009 che entrarono in scena in questo turno e giocarono tutte fuori casa.\nLe partite furono tutte disputate il 15 luglio 2009.\nOttavi di finale.\nParteciparono le 16 qualificate del quinto turno.\nLe partite furono disputate il 23 e il 24 settembre 2009.\nQuarti di finale.\nLe partite furono disputate tra il 7 aprile 2010. La partita tra FK Mosca e Amkar Perm non fu disputato in quanto l'FK Mosca dichiar\u00f2 bancarotta ad inizio 2010.\nSemifinali.\nLe partite furono disputate il 21 aprile 2010."}
{"id": "4726488", "revid": "643662", "url": "https://it.wikipedia.org/wiki?curid=4726488", "title": "Coppa di Russia 2009-2010", "text": ""}
{"id": "4726496", "revid": "486946", "url": "https://it.wikipedia.org/wiki?curid=4726496", "title": "Linea Daegok-Sosa-Wonsi", "text": ""}
{"id": "4726497", "revid": "112919216", "url": "https://it.wikipedia.org/wiki?curid=4726497", "title": "Duca di Dino", "text": "Il Duca di Dino era un titolo nobiliare del Regno di Napoli, e successivamente del Regno delle Due Sicilie.\nIl titolo fa riferimento all'isola di Dino nel Mar Tirreno, di fronte a Praia a Mare in Calabria ed \u00e8 stato creato il 9 novembre 1815 da Re Ferdinando per il diplomatico e statista francese Charles Maurice de Talleyrand-P\u00e9rigord, in riconoscimento del suo servizio al Congresso di Vienna.\nTalleyrand cedette il titolo a suo nipote Edmond il 2 dicembre 1817. Per evitare lo scioglimento delle propriet\u00e0, Edmond cedette il titolo al secondo figlio Alexandre (marito di Valentine de Sainte-Aldegonde), mentre suo figlio maggiore Louis fu designato Duca di Valen\u00e7ay e successivamente eredit\u00f2 il Ducato di Sagan. Alexandre a sua volta cedette la propriet\u00e0 al figlio maggiore Maurice. Alexandre e Maurice furono designati come III e IV Duca di Dino, ma il trasferimento della propriet\u00e0 associata all'interno della famiglia non aveva il potere di modificare l'ordine di successione secondo il brevetto originale. Il maggiore dei discendenti di Edmond, H\u00e9lie de Talleyrand-P\u00e9rigord (1859\u20131937), fu confermato Duca di Dino da Vittorio Emanuele III di Savoia nel 1912, dopo che il Regno delle Due Sicilie aveva cessato di esistere nel 1861 durante il processo di unificazione italiana. L'ultimo erede maschio al titolo, H\u00e9lie de Talleyrand-P\u00e9rigord (1882\u20131968) mor\u00ec nel 1968: suo padre era il fratello minore di quel Maurice de Talleyrand-P\u00e9rigord (1843\u20131917) che aveva portato il titolo di IV Duca, pur non essendolo \"de jure\".\nNel 1975 l'ex re d'Italia Umberto II di Savoia eman\u00f2 un diploma confermando Manuel Gonzalez de Andia, Marchese di Villahermosa come Duca di Dino, con un rimando, in mancanza di eredi maschi, alla figlia maggiore Maria Luisa e suo marito. Manuel era il figlio di Luis Dreyfus y Gonzalez de Andia, Marchese di Villahermosa (figlio di Auguste Dreyfus dalla sua seconda moglie) e F\u00e9licie de Talleyrand-P\u00e9rigord, sorella dell'ultimo Duca. "}
{"id": "4726507", "revid": "1573940", "url": "https://it.wikipedia.org/wiki?curid=4726507", "title": "Cettiidae", "text": "I Cettiidae sono una famiglia di uccelli dell'ordine Passeriformes.\nTassonomia.\nComprende i seguenti generi e specie:"}
{"id": "4726513", "revid": "761306", "url": "https://it.wikipedia.org/wiki?curid=4726513", "title": "New York public library", "text": ""}
{"id": "4726514", "revid": "88740", "url": "https://it.wikipedia.org/wiki?curid=4726514", "title": "Serie A1 2001-2002 (hockey su pista)", "text": "La Serie A1 2001-2002 \u00e8 stata l'80\u00aa edizione del torneo di primo livello del campionato italiano di hockey su pista. La competizione ha avuto inizio il 27 ottobre 2001 e si \u00e8 conclusa il 18 maggio 2002.\nLo scudetto \u00e8 stato conquistato dal per la trentaduesima volta nella sua storia.\nStagione.\nNovit\u00e0.\nNel 2001-2002 la serie A1 vide ai nastri di partenza dodici club. Al torneo parteciparono i campioni d'Italia in carica del , l', il , il , il , il , il , il , il . Dalla serie A2 furono promossi il , il e il .\nFormula.\nPer la stagione 2001-2002 il campionato si svolse tra 12 squadre che si affrontarono in un girone unico, con partite di andata e ritorno. Al termine della stagione regolare le squadre classificate dal 1\u00ba posto al 4\u00ba posto disputarono i play-off scudetto. Le squadre classificate all'11\u00ba e al 12\u00ba retrocedettero direttamente in serie A2.\nAvvenimenti.\nLa stagione regolare del torneo inizi\u00f2 il 27 ottobre 2001 e termin\u00f2 il 27 aprile 2002. Alla prima giornata tutte le favorite vinsero i loro incontri mentre al secondo turno ci fu la sorprendente sconfitta interna del Prato ad opera del Trissino. Gi\u00e0 alla terza giornata di andata il Novara campione in carica prese la testa solitaria della classifica mentre perduravano i problemi dei pratesi fermati sul pareggio dal Modena e accusando gi\u00e0 un ritardo di 5 punti dai piemontesi. Dopo i primi cinque turni Novara era sempre saldamente in testa al torneo seguita a due lunghezze dal Forte dei Marmi mentre in fondo alla classifica faticava l'Amatori Reggio Emilia che aveva racimolato solo un punto. Alla settima giornata Novara, che era in profonda crisi societaria a causa delle dimissioni del presidente Ubezio, venne fermato in casa dal Bassano lasciando il primo posto in classifica al Forte dei Marmi. Il club piemontese non perdeva in regular season dal 16 ottobre 1999 inanellando 48 risultati utili consecutivi; anche in quella occasione arriv\u00f2 una sconfitta casalinga contro il Bassano. La giornata seguente tuttavia gli Azzurri novaresi si ripresero infliggendo una sconfitta al Prato, diretti rivali per il titolo, vincendo per 7 a 1 in trasferta. Il girone di andata si chiuse il 26 gennaio 2002 e vide il Novara al primo posto seguito dal Bassano al secondo; subito dietro il Forte dei Marmi e al quarto posto il Prato. La seconda giornata di ritorno vide la classifica iniziare a delinearsi con il Novara sempre al primo posto con un punto di vantaggio sul Bassano; al terzo posto sal\u00ec il Prato che super\u00f2 il Forte dei Marmi grazie a tre sconfitte consecutive dei toscani; in fondo alla classifica Thiene e Reggio Emilia rimasero staccate dal gruppo che si disputava la permanenze nella massima serie. Alla diciottesima giornata ci fu la gara di ritorno tra le prime due della classe e furono ancora i veneti di Bassano a vincere l'incontro impattando in classifica i piemontesi del Novara a quota 46 punti e con il Prato che si port\u00f2 a sole tre lunghezze dal duo di testa e facendo presagire un finale di stagione regolare incandescente. Il turno successivo vide il Novara sconfiggere ancora il Prato e mantenere la testa con il Bassano e arrivarono anche i primi due verdetti; infatti il Thiene e l'Amatori Reggio Emilia retrocedettero matematicamente in serie A2. Al termine della prima fase ebbero accesso ai play-off scudetto come da pronostico il Novara, il Bassano, il Prato e il Forte dei Marmi.\nGli accoppiamenti delle semifinali dei play-off furono Novara-Forte dei Marmi (semifinale inedita nel torneo) e Bassano-Prato. I campioni d'Italia riuscirono subito ad aggiudicarsi gara 1 contro il Forte per 3 a 0 nonostante le continue difficolt\u00e0 societarie. Il Forte vinse per\u00f2 in maniera netta per 4 a 1 la seconda gara costringendo il Novara a disputare la terza partita per poter accedere alla finale scudetto. La terza e decisiva sfida venne vinta dai piemontesi in maniera netta per 4 a 0 centrando l'ottava finale scudetto consecutiva. La prima gara tra il Bassano e il Prato vide i veneti sconfiggere per 7 a 6 i lanieri in un incontro scoppiettante e dall'esito incerto fino alla fine risolto da un gol di Panizza a pochi secondi dalla fine dei tempi . La seconda gara vide i pratesi vincere per 5 a 2 e conquistare cosi la disputa della terza gara nelle serie. L'Ecoambiete riusc\u00ec nell'impresa di vincere a Bassano del Grappa per 4 a 2 centrando la terza finale scudetto consecutiva della propria storia.\nPer il terzo anno consecutivo l'atto conclusivo fu tra il Novara, giunto complessivamente alla dodicesima apparizione, e il Prato che si accinse a disputare la terza finale della propria storia. In due gare vinte entrambe per 4 a 3 il Novara si riconferma campione d'Italia per la trentaduesima e ultima volta nella sua storia.\nStagione regolare.\nClassifica finale.\nLegenda:\nNote:\nStatistiche del torneo.\nClassifica Marcatori.\n\"Nella presente tabella sono riportate le prime dieci posizioni della classifica marcatori.\""}
{"id": "4726515", "revid": "486946", "url": "https://it.wikipedia.org/wiki?curid=4726515", "title": "Bandiera dell'Arma dei Carabinieri", "text": ""}
{"id": "4726516", "revid": "726373", "url": "https://it.wikipedia.org/wiki?curid=4726516", "title": "Lock-Up (serie televisiva)", "text": "Lock-Up \u00e8 una serie televisiva statunitense in 78 episodi trasmessi per la prima volta nel corso di 2 stagioni dal 1959 al 1961.\n\u00c8 una serie del genere investigativo ambientata a Filadelfia.\nTrama.\nHerbert L. Maris \u00e8 un avvocato di Philadeflia impegnato a difendere soprattutto persone accusate ingiustamente. Ad aiutarlo a risolvere i casi che gli vengono sottoposti \u00e8 il tenente della polizia Jim Weston.\nPersonaggi e interpreti.\nAltri interpreti e guest star.\nKenneth Alton (5 episodi), Cyril Delevanti (4), Frank Warren (3), Larry Hudson (3), Charles Davis (3), Mary Newton (3), William Bryant (3), Dick Geary (3), George DeNormand (3), Don Eitner (3), H.E. West (3), Mauritz Hugo (3), Dennis O'Flaherty (3), Jean Carson (3), Jan Shepard (2), Anna Lee (2), June Vincent (2), Pamela Duncan (2), Charles Maxwell (2), Kasey Rogers (2), Penny Edwards (2), Brett King (2), Jack Reitzen (2), Richard Crane (2), Barbara Collentine (2), Francine York (2), Joel Lawrence (2), Joe McGuinn (2), George Becwar (2), Leon Alton (2), Ellen Corby (2), Jack Hogan (2), Wanda Hendrix (2), Andrea King (2), Helen Walker (2), Barry Russo (2), Lee Warren (2), Jeanne Bates (2), Neil Hamilton (2), Ross Elliott (2), James Griffith (2), Karyn Kupcinet (2), Patricia Manning (2), Ken Drake (2), John Gallaudet (2), Victor Rodman (2), Byron Morrow (2), Harlan Warde (2), Douglas Dick (2), William Flaherty (2), Jonathan Hole (2), Helen Mowery (2), Kathie Browne (2), Dean Harens (2), Robert Knapp (2), Robert Gothie (2), Joyce Taylor (2), Robert Christian (2), Mike Steele (2), Juli Reding (2), George Eldredge (2), Walter Stocker (2), Patricia Corrigan (2), Buddy Lewis (2), Darah Marshall (2), June Blair (2), Phillip Terry (2), Len Hendry (2), Raymond Largay (2), Dayton Lummis (2), Mike Ragan (2), Chuck Webster (2), Rosemary Day (2), Russell Arms (2), Vinton Hayworth (2), Gene Roth (2), Kort Falkenberg (1), Robert Gist (1), Paul Lambert (1), Anna-Lisa (1), John Archer (1), James Best (1), Henry Brandon (1), John Carradine (1), Lon Chaney Jr. (1), Susan Cummings (1), John Hubbard (1), Douglas Kennedy (1), BarBara Luna (1), Patricia Medina (1), Joan O'Brien (1), Mala Powers (1), Burt Reynolds (1), Robert F. Simon (1), Richard Arlen (1), Jack Cassidy (1), Gage Clarke (1), Audrey Dalton (1), Carter DeHaven (1), Don Haggerty (1), Ray Hamilton (1), Tommy Ivo (1), Adele Mara (1), Sue Randall (1), Joe Sawyer (1), Reedy Talton (1), Robert Conrad (1), Myron Healey (1), Guy Prescott (1), Stanley Adams (1), Paul Carr (1), Jackie Coogan (1), Jack Ging (1), Diana Millay (1), Nico Minardos (1), Carol Ohmart (1), James Philbrook (1), Al Ruscio (1), William Schallert (1), Norman Sturgis (1), Steven Terrell (1), Mary Webster (1), John Burns (1), Danielle De Metz (1), Elaine Devry (1), Emmaline Henry (1), Barbara Lang (1), Britt Lomond (1), Nancy McCarthy (1), Lory Pastick (1), Charles Quinlivan (1), Nancy Rennick (1), Guy Stockwell (1), Robert Warwick (1), Jan Arvan (1), Richard Bakalyan (1), Art Baker (1), Millie Barrett (1), Tom Brown (1), Barbara Hines (1), Lili Kardell (1), Jane Nigh (1), Leonard Nimoy (1), Vicki Raaf (1), Bert Remsen (1), John Vivyan (1), Sandra Warner (1), Frank Woolf (1), Argentina Brunetti (1), Walter Coy (1), Louis Mercier (1), Mary Tyler Moore (1), Bek Nelson (1), Hank Patterson (1), Stefanie Powers (1), Sonia Torgeson (1), Richard Benedict (1), Nick Dennis (1), Joey Faye (1), William A. Forester (1), Wilma Francis (1), Connie Hines (1)\nProduzione.\nLa serie fu prodotta da Henry S. Kesler e Jack Herzberg per la ZIV Television Programs Le musiche furono composte da Hayes Pagel.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 26 settembre 1959 al 10 giugno 1961 in syndication. \u00c8 stata distribuita anche in Germania Ovest con il titolo \"Anwalt der Gerechtigkeit\"."}
{"id": "4726517", "revid": "46931", "url": "https://it.wikipedia.org/wiki?curid=4726517", "title": "Lock Up (serie televisiva)", "text": ""}
{"id": "4726521", "revid": "1543377", "url": "https://it.wikipedia.org/wiki?curid=4726521", "title": "Clameur de haro", "text": "Il Clameur de Haro, (pronuncia francese ), \u00e8 un antico provvedimento ingiuntivo di obbligo richiesto da una persona che si ritenga lesa da terzi, in quel momento. Esso sopravvive ad oggi come una legge applicabile nei sistemi giuridici di Jersey e Guernsey, ed \u00e8 utilizzato, anche se raramente, per questioni riguardanti terreni.\nStoria.\nChiamato \"quiritatio Normanorum\" dal giurista Dumoulin e basato sul Diritto normanno, si \u00e8 spesso pensato essere un appello per la giustizia a Rollone, il fondatore nel X secolo del ducato di Normandia, interpretato come una contrazione di \"Ha-Rollo\". L'opinione che si tratti di un appello a Rollone ora si crede non sia corretta. 'Harrow' (strazio, tormento) che significa 'dare la caccia' era comunemente usato in Inghilterra e Francia nel medioevo come un grido agli altri di abbandonare quello che stavano facendo e contribuire all'arresto di un uomo malvagio. Sopravvive nel gergo di caccia inglese come 'Halloo' e forse nella parola 'harrier' (falco, predatore) come un nome di chi sta correndo.\nIl \"clameur\" di Asselin interrompe la cerimonia funebre di Guglielmo il Conquistatore per dare tempo ai vescovi e ai signori presenti di indagare, per poi riconoscere la validit\u00e0 del reclamo di Asselin, al quale \u00e8 stato pagato l'importo richiesto per il pezzo di terra.\nAllo stesso modo, quando nel 1417, durante la Guerra dei Cent'anni, Enrico V d'Inghilterra assedi\u00f2 Rouen, un sacerdote \u00e8 stato incaricato di rivolgergli questa implorazione: Enrico V non annuller\u00e0 il \"clameur\" e, dopo un assedio di sei mesi, si rese signore della citt\u00e0 per la pacificazione, il che mostra l'uso fatto del \"clameur\" nel tempo.\nQuando la Normandia \u00e8 stata riunita alla corona di Francia, il parlamento della Normandia aveva chiesto che il Clameur de Haro fosse mantenuto con tutti i suoi effetti giuridici. Da allora, i re di Francia aggiunsero in tutte le loro ordinanze, editti, dichiarazioni e lettere patenti, la clausola, \"nonostante charta normanna e clameur de haro\", il che dimostra che questo \"clameur\" sembrava avere sufficiente autorit\u00e0 per essere un ostacolo all'esecuzione delle nuove leggi, salvo deroga espressa. Questo uso cessa soltanto con la Rivoluzione, con la soppressione in Francia del diritto consuetudinario di Normandia.\nProcedura.\nLa procedura viene eseguita prima in ginocchio con la presenza di almeno due testimoni, alla presenza del malfattore, e nel luogo del reato. Il \"Criant\" (l'implorante) con la mano in aria deve chiamare fuori \u2014\nIn seguito, il \"Criant\" deve recitare il Padre Nostro in francese.\nSentendo questo, il presunto malfattore deve cessare la propria attivit\u00e0 finch\u00e9 la questione non \u00e8 giudicata in tribunale. La mancata cessazione porter\u00e0 all'imposizione di una sanzione, sia se era nel giusto oppure no. Se si riscontra che il \"criant\" ha chiamato \"Haro\" senza un motivo valido, a sua volta deve pagare una penale.\nIl Clameur di Guernsey richiede che debba essere pronunciata una benedizione dopo il Padre Nostro:\nInoltre, la doglianza deve essere formulata per iscritto e depositata presso il Cancelliere entro 24 ore."}
{"id": "4726522", "revid": "729019", "url": "https://it.wikipedia.org/wiki?curid=4726522", "title": "Heinkel HeS 40", "text": "L'Heinkel HeS 40 (sigla derivata da \"Heinkel Strahltriebwerk\"-Heinkel motore a getto) fu un motore turbogetto a volume costante sperimentale disegnato da Adoph M\u00fcller in Germania presso la Heinkel tra il 1940 ed il 1941. Basato essenzialmente sull'HeS 30, se ne distingueva per le camere di combustione dotate di valvole che le chiudevano durante la combustione. Una combustione a volume costante (simile a quella che si ha in un motore a pistoni convenzionale a ciclo Otto), \u00e8 infatti considerevolmente pi\u00f9 efficiente di quella ottenibile a pressione costante (normalmente usata nelle camere di combustione di un motore a reazione a ciclo di Brayton-Joule).\nStoria del progetto.\nParallelamente allo sviluppo dell'HeS 30 fu deciso di prendere in considerazione anche una versione modificata che fornisse utili indicazioni circa i vantaggi di un ciclo termodinamico differente. La disponibilit\u00e0 di due motori sostanzialmente identici nella parte relativa alla turbomacchina, infatti, era una ottima opportunit\u00e0 per valutare con precisione le prestazioni di una camera di combustione concettualmente lontana da quelle allora maggiormente in uso, sulla scorta anche delle esperienze di Hans Holzwarth che nella prima met\u00e0 degli anni trenta brevett\u00f2 diversi dispositivi di regolazione per turbine \"ad esplosioni\".\nL'HeS 40 comunque non and\u00f2 mai oltre la fase progettuale e, nel 1942, fu completamente accantonato.\nTecnica.\nIn un motore a reazione convenzionale, l'aria compressa in uscita dal compressore viene immessa nella camera di combustione. Qui, miscelata al combustibile, viene accelerata (mantenendo la pressione pressoch\u00e9 costante) dall'energia termica liberata nel processo di combustione per poi passare per la turbina dove una parte dell'energia termica del fluido \u00e8 convertita in energia meccanica necessaria al movimento del compressore e la restante \u00e8 convertita nell'ugello in energia cinetica producendo la spinta.\nNell'HeS 40, invece, l'aria moderatamente compressa (con un rapporto di 2:1 invece che 3:1 dell'HeS 30) era immessa in sei camere di combustione che venivano chiuse da valvole. La successiva combustione (a densit\u00e0 e volume costante) innalzava notevolmente la pressione (e la temperatura) all'interno delle camere. A quel punto le valvole si aprivano ed i gas di scarico erano lasciati espandere nella turbina e nell'ugello. Per rendere pi\u00f9 fluido il processo, le sei camere erano aperte e chiuse in successione. A causa delle dimensioni considerevolmente maggiori, le dieci camere dell'HeS 30 furono ridotte a sei per mantenere gli stessi ingombri complessivi. Il ciclo risultante era in qualche modo somigliante a quello di un motore convenzionale a sei cilindri, con la differenza che i gas di scarico erano convogliati in una turbina invece che destinati a muovere un pistone. Anche il pulsogetto con valvole a lamelle pu\u00f2 essere considerato affine ad un motore con combustione a volume costante, sebbene la camera di combustione venga fisicamente chiusa durante la fase di combustione solamente all'ingresso."}
{"id": "4726523", "revid": "1543377", "url": "https://it.wikipedia.org/wiki?curid=4726523", "title": "Episodi di Lock-Up (prima stagione)", "text": "La prima stagione della serie televisiva Lock-Up \u00e8 andata in onda negli Stati Uniti dal 26 settembre 1959 al 18 giugno 1960 in syndication."}
{"id": "4726525", "revid": "1543377", "url": "https://it.wikipedia.org/wiki?curid=4726525", "title": "Episodi di Lock-Up (seconda stagione)", "text": "La seconda stagione della serie televisiva Lock-Up \u00e8 andata in onda negli Stati Uniti dal 24 settembre 1960 al 10 giugno 1961 in syndication."}
{"id": "4726526", "revid": "181699", "url": "https://it.wikipedia.org/wiki?curid=4726526", "title": "Luigi di Lorena", "text": ""}
{"id": "4726529", "revid": "282094", "url": "https://it.wikipedia.org/wiki?curid=4726529", "title": "San Dalmazzo Selvatico", "text": ""}
{"id": "4726530", "revid": "212348", "url": "https://it.wikipedia.org/wiki?curid=4726530", "title": "John Patrick Williams", "text": "Biografia.\nNato e cresciuto nel Montana, Williams lavor\u00f2 come insegnante e successivamente si dedic\u00f2 alla politica con il Partito Democratico, venendo anche eletto all'interno della legislatura statale del Montana.\nNel 1974 Williams si candid\u00f2 alla Camera dei Rappresentanti, ma perse nelle primarie contro Max Baucus. Nel 1978 si ricandid\u00f2 per il seggio e questa volta riusc\u00ec a vincere, divenendo deputato. Williams venne riconfermato per altri sei mandati, finch\u00e9 nel 1992 lo Stato del Montana perse un distretto congressuale e quindi si ritrov\u00f2 a concorrere per la rielezione contro l'altro collega in carica Ron Marlenee. Dopo una competizione molto serrata, Williams prevalse e riusc\u00ec a rimanere al Congresso. Nel 1994 ottenne un altro mandato, che si rivel\u00f2 essere l'ultimo, in quanto Williams decise di non concorrere per la rielezione nel 1996.\nDopo il ritiro, Williams continu\u00f2 a rimanere attivo nella politica locale del Montana e trov\u00f2 poi anche occupazione come professore universitario. Anche sua moglie Carol entr\u00f2 in politica e fu deputata per dodici anni all'interno della legislatura statale del Montana, della quale fu anche leader di maggioranza."}
{"id": "4726540", "revid": "253269", "url": "https://it.wikipedia.org/wiki?curid=4726540", "title": "Telephone Time", "text": "Telephone Time \u00e8 una serie televisiva statunitense in 81 episodi trasmessi per la prima volta nel corso di 3 stagioni dal 1956 al 1958.\n\u00c8 una serie di tipo antologico in cui ogni episodio rappresenta una storia a s\u00e9. Gli episodi sono storie di genere drammatico e vengono presentati da John Nesbitt (1956-57) e da Frank Baxter (1957-1958). La prima stagione presenta storie tratte dai racconti brevi scritti dallo stesso Nesbitt. Dalla seconda stagione furono introdotti soggetti di altri autori e la serie cambi\u00f2 canale passando dalla CBS alla ABC.\nInterpreti.\nLa serie vede la partecipazione di numerosi attori cinematografici e televisivi, molti dei quali interpretarono diversi ruoli in pi\u00f9 di un episodio.\nMaurice Marsac (4), Norbert Schiller (3), Hugo Haas (3), Paul Bryar (3), Michael Landon (2), Terence de Marney (2), Sasha Harden (2), Jan Arvan (2), Gary Stewart (2), Gene Roth (2), Thomas Mitchell (2), William Talman (2), Tom Helmore (2), Walter Coy (2), Steven Geray (2), Jan Merlin (2), Jean Byron (2), Grant Richards (2), Lawrence Dobkin (2), Richard Karlan (2), Anthony Eustrel (2), Lowell Gilmore (2), Nestor Paiva (2), Leon Askin (2), Basil Howes (2), Judy Morris (2), Celia Lovsky (2), George Navarro (2), Bob Okazaki (2), Leslie Denison (2), Jack Kruschen (2), William Challee (2), Richard Hervey (2), Barbara Baxley (2), John Harmon (2), Rita Lynn (2), Florenz Ames (2), Barry Atwater (2), Russ Conway (2), Johnny Crawford (2), Hollis Irving (2), Susan Luckey (2), Ray Montgomery (2), Arthur Space (2), Theodore von Eltz (2), Helen Wallace (2), Katherine Warren (2), Will J. White (2), Nacho Galindo (2), Martin Garralaga (2), Richard Hale (2), Russell Hicks (2), Ray Kellogg (2), Grandon Rhodes (2), Beverly Washburn (2), Howard Wendell (2), Oliver McGowan (2), Harry Townes (2), Martha Wentworth (2), Herbert Anderson (2), Otto Waldis (2), Dave Willock (2), Michael Emmet (2), Victor Jory (1), Patrick McVey (1), George Brenlin (1), William Campbell (1), Peter Cookson (1), Bette Davis (1), Joel Grey (1), Billy Halop (1), Thelma Ritter (1), John Hudson (1), Walter Slezak (1), Henry Daniell (1), Reginald Denny (1), Pedro Gonzalez Gonzalez (1), Mike Mazurki (1), William Pullen (1), Adam Williams (1), Phyllis Avery (1), Claudette Colbert (1), Jean Howell (1), Richard Hylton (1), Barton MacLane (1), Addison Richards (1), Robert Barrat (1), James Best (1), Peter Coe (1), Peter Hansen (1), Ferdi B. Hoffman (1), Stephen Bekassy (1), John Dierkes (1), Barbara Dodd (1), Richard Garland (1), Kathy Garver (1), Don Haggerty (1), Michael Winkelman (1), Vic Perrin (1), Robert Easton (1), Connie Gilchrist (1), Ann Spencer (1), Russ Bender (1), John Carradine (1), Morgan Jones (1), Lester Matthews (1), Arlene McQuade (1), Kathleen Mulqueen (1), Narda Onyx (1), Peter J. Votrian (1), Paul R. Davis (1), Michael Galloway (1), Earle McVeigh (1), Robert Nichols (1), George Dunn (1), Bill Erwin (1), Ron Gans (1), Paul Langton (1), Debra Wayne (1), Frank Wilcox (1), Ed McCready (1), Holly Harris (1), Edwin Jerome (1), Wright King (1), Barney Phillips (1), Dick Crockett (1), Jean Engstrom (1), John Hoyt (1), William Newell (1), Don Pethley (1), Jack Raine (1), L\u00e1szl\u00f3 Vadnay (1), Diane Wayne (1), Roberto Contreras (1), John Eldredge (1), Dennis King Jr. (1), Ben Niems (1), John Parrish (1), Robert Ross (1), Barry Truex (1), Lisa Golm (1), Joseph Hamilton (1), Dayton Lummis (1), Ralph Neff (1), Larry Turner (1), Leola Wendorff (1), David Post (1), Ray Bennett (1), Patricia Blair (1), Oliver Blake (1), Robert Boon (1), Ansis Tipans (1), Al Toigo (1), Dehl Berti (1), Stephen Coit (1), Alan Dexter (1), Dan Riss (1), Marcel Rousseau (1), Maya Van Horn (1), Patrick Riley (1), Hy Anzell (1), Leonard Carey (1), Frank Kirby (1), Michael Monroe (1), John Bleifer (1), Benny Burt (1), Alma Lawton (1), Michael Morgan (1), Lomax Study (1), John S. Peters (1), Pat Colby (1), Sidney Gordon (1), George Pelling (1), John Indrisano (1), Azemat Janti (1), Paul Newlan (1), Fred Nurney (1), Louise Treadwell (1), Pam Zack (1), Arne Bourge (1), Warren Hsieh (1), Charlotte Knight (1), Charles Green (1), Robert Karnes (1), Lewis Martin (1), Max Power (1), Molly Roden (1), Leonard Mudie (1), Noel Humphries (1), Herman Hack (1), Gordon Mills (1), Charles Zacha Jr. (1), Benny Goldberg (1), Dean Severence (1), Stuart Towers (1), Peter Miller (1), William Newgard (1), Victor Romito (1), Jim Lassiter (1), John Abbott (1), Erville Alderson (1), Corey Allen (1), James Anderson (1), Robert Anderson (1), Ronald Anton (1), Robert Arthur (1), Jacques Aubuchon (1), Jimmy Baird (1), Edgar Barrier (1), Harry Bartell (1), Scotty Beckett (1), Paul Birch (1), Philip Bourneuf (1), Peter Brocco (1), Robert Brubaker (1), Argentina Brunetti (1), Edgar Buchanan (1), Claire Carleton (1), George Chandler (1), Lon Chaney Jr. (1), Jan Chaney (1), Lewis Charles (1), Booth Colman (1), Peggy Converse (1), Melville Cooper (1), Broderick Crawford (1), John Crawford (1), Leora Dana (1), Ted de Corsia (1), Herbert Deans (1), James Dobson (1), John Dodsworth (1), Lester Dorr (1), Robert Ellenstein (1),\nProduzione.\nLa serie fu prodotta da Jerry Stagg per Hal Roach Studios e girata negli Hal Roach Studios a Culver City, California. Le musiche furono composte da Leon Klatzkin.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'8 aprile 1956 al 1\u00ba aprile 1958 sulle reti televisive CBS (prima stagione e prima met\u00e0 della seconda stasgione) e ABC (seconda met\u00e0 della seconda stagione e terza stasgione)."}
{"id": "4726546", "revid": "72396", "url": "https://it.wikipedia.org/wiki?curid=4726546", "title": "Episodi di Telephone Time (prima stagione)", "text": "La prima stagione della serie televisiva Telephone Time \u00e8 andata in onda negli Stati Uniti dall'8 aprile 1956 al 29 luglio 1956 sulla CBS."}
{"id": "4726550", "revid": "247222", "url": "https://it.wikipedia.org/wiki?curid=4726550", "title": "Island (Bob Brookmeyer e Kenny Wheeler)", "text": "Island \u00e8 un album di Bob Brookmeyer e Kenny Wheeler, pubblicato dall'etichetta Artists House Records nel 2003.\nIl disco fu registrato il 27-29 settembre del 2002 al \"Mix One Studios\" di Boston in Massachusetts (Stati Uniti)."}
{"id": "4726558", "revid": "300067", "url": "https://it.wikipedia.org/wiki?curid=4726558", "title": "Episodi di Telephone Time (seconda stagione)", "text": "La seconda stagione della serie televisiva Telephone Time \u00e8 andata in onda negli Stati Uniti dal 16 settembre 1956 al 25 giugno 1957 sulla CBS e poi sulla ABC."}
{"id": "4726559", "revid": "1718925", "url": "https://it.wikipedia.org/wiki?curid=4726559", "title": "Giovanni Avanti", "text": "Biografia.\n\u00c8 parente dell\u2019ex ministro Saverio Romano.\n\u00c8 stato eletto al Consiglio Comunale di Palermo nel 1993 per la Democrazia Cristiana e nel 1997 per il CDU.\n\u00c8 stato vicepresidente del Consiglio comunale dal 1997 al 2000.\nNel 2001 \u00e8 candidato all'ARS con il CDU raccogliendo 4.541, non risultando eletto.\nNello stesso anno (2001) viene nominato dal nuovo sindaco di Palermo, Diego Cammarata, assessore all\u2019Ambiente e all\u2019Edilizia.\nNel 2002 aderisce al neonato UDC.\nNel dicembre 2005 rassegna le dimissioni da assessore comunale al fine di candidarsi alle elezioni regionali.\nTuttavia alle elezioni regionali del 2006, candidato con l'UDC nel collegio di Palermo, raccoglie 9.106 preferenze, risultando il primo dei non eletti.\nNel mese di settembre del 2006 torna nella giunta del sindaco di Palermo Diego Cammarata, venendo nominato nuovamente assessore all\u2019ambiente.\nTra il giugno 2007 e il giugno 2008 \u00e8 stato assessore provinciale, nella giunta Musotto.\nDal 2008 al 2013 \u00e8 stato Presidente della Provincia di Palermo.\nAbbandonata l\u2019attivit\u00e0 politica, attualmente si dedica alla ristorazione.\nProcedimenti Giudiziari.\nNel 2014 ha patteggiato una condanna a un anno e otto mesi con l'accusa di bancarotta.\nNel 2015 la Sezione Giurisdizionale della Corte dei conti per la Sicilia lo ha condannato a risarcire la somma di 11.191 euro, oltre rivalutazione e interessi, per una trasferta negli Stati Uniti, effettuata dal 4 al 14 novembre 2012."}
{"id": "4726561", "revid": "1342360", "url": "https://it.wikipedia.org/wiki?curid=4726561", "title": "IHF Cup 1988-1989 (pallamano maschile)", "text": "La IHF Cup 1988-1989 \u00e8 stata l'8\u00aa edizione del terzo torneo europeo di pallamano maschile per ordine di importanza dopo la Coppa dei Campioni e la Coppa delle Coppe. \u00c8 stata organizzata dall'International Handball Federation, la federazione internazionale di pallamano. La competizione \u00e8 iniziata nell'ottobre 1988 e si conclusa a maggio 1989.\nIl torneo \u00e8 stato vinto dalla compagine tedesca del TuRU D\u00fcsseldorf per la 1\u00aa volta nella sua storia."}
{"id": "4726564", "revid": "1543377", "url": "https://it.wikipedia.org/wiki?curid=4726564", "title": "Episodi di Telephone Time (terza stagione)", "text": "La terza stagione della serie televisiva Telephone Time \u00e8 andata in onda negli Stati Uniti dal 10 settembre 1957 al 1\u00ba aprile 1958 sulla ABC."}
{"id": "4726567", "revid": "287204", "url": "https://it.wikipedia.org/wiki?curid=4726567", "title": "Agustin Moreto", "text": ""}
{"id": "4726570", "revid": "1494169", "url": "https://it.wikipedia.org/wiki?curid=4726570", "title": "Ol'ga", "text": ""}
{"id": "4726571", "revid": "69794", "url": "https://it.wikipedia.org/wiki?curid=4726571", "title": "Bob ai II Giochi olimpici invernali - Bob a quattro maschile", "text": "La gara di bob a quattro maschile ai II Giochi olimpici invernali originariamente programmata nei giorni 16 e 17 febbraio con due manche giornaliere. Ma la temperatura elevata fuori stagione ha causato un rinvio il giorno 18 febbraio con solo due manche disputate. \nPur essendo una corsa di bob a quattro, il regolamento della gara prevedeva anche l'utilizzo di un quinto componente."}
{"id": "4726572", "revid": "247222", "url": "https://it.wikipedia.org/wiki?curid=4726572", "title": "Stay Out of the Sun", "text": "Stay Out of the Sun \u00e8 un album di Bob Brookmeyer e pubblicato dalla Challenge Records nell'ottobre del 2003.\nIl disco fu registrato l'8 e 9 agosto del 2003 al \"Foxfire Studios\" di Los Angeles in California (Stati Uniti)."}
{"id": "4726573", "revid": "767487", "url": "https://it.wikipedia.org/wiki?curid=4726573", "title": "Buffalo Soldiers", "text": ""}
{"id": "4726574", "revid": "265038", "url": "https://it.wikipedia.org/wiki?curid=4726574", "title": "Serie A1 1997-1998 (hockey su pista)", "text": "La Serie A1 1997-1998 fu la 76\u00aa edizione del massimo campionato italiano di hockey su pista maschile.\nLo scudetto fu conquistato per la 28\u00aa volta dall'Hockey Novara.\nFormula.\nPer la stagione 1998/1999 il campionato si svolse tra 12 squadre che si affrontarono in un girone unico, con partite di andata e ritorno.Al termine della stagione le squadre classificata al 1\u00ba e al 2\u00ba posto disputarono una finale per proclamare il Club campione d'Italia; le squadre classificate dal'10\u00ba al 12\u00ba posto retrocedettero in serie A2.\nClassifica finale.\nLegenda:\nFinale.\nFinale al meglio delle 5 partite tra Hockey Novara e Amatori Vercelli"}
{"id": "4726575", "revid": "599013", "url": "https://it.wikipedia.org/wiki?curid=4726575", "title": "Buffalo Soldiers (disambigua)", "text": ""}
{"id": "4726586", "revid": "110157", "url": "https://it.wikipedia.org/wiki?curid=4726586", "title": "Line in the Sand (Close Your Eyes)", "text": "Line in the Sand \u00e8 il terzo album in studio del gruppo musicale statunitense Close Your Eyes, pubblicato il 29 ottobre 2013 dalla Victory Records. L'album, il primo con il cantante Sam Ryder Robinson, conferma il distacco della band dalla sonorit\u00e0 del loro primo album gi\u00e0 mostrato nel secondo album, focalizzandosi su sonorit\u00e0 pi\u00f9 hardcore e meno melodiche. \u00c8 stato pubblicato per l'ascolto in streaming in anteprima da \"Alternative Press\" il 25 ottobre 2013."}
{"id": "4726587", "revid": "6923", "url": "https://it.wikipedia.org/wiki?curid=4726587", "title": "Instituto Nacional de T\u00e9cnica Aeroespacial", "text": "L'Instituto Nacional de T\u00e9cnica Aeroespacial (INTA, Istituto nazionale di tecnologia aerospaziale) \u00e8 un ente autonomo spagnolo che dipende dal Ministero della Difesa e si occupa di ricerca spaziale ed aeronautica. \u00c8 stato fondato nel 1942 da Felipe Lafita Babio, ingegnere navale, industriale e aeronautico, e la sua sede \u00e8 a Torrej\u00f3n de Ardoz, nella Comunit\u00e0 autonoma di Madrid.\nLavora a progetti di ricerca sia da sola che con altri enti statali, spagnoli e non, e anche con aziende private. \u00c8 responsabile dei programmi Minisat e Nanosat.\nDal sito di lancio per razzi-sonda di El Arenosillo (Provincia di Huelva) ha lanciato diversi razzi suborbitali, tra cui l'INTA-300 e l'INTA-255. Tra il 1991 e il 1999 ha sviluppato il lanciatore Capricornio, che tuttavia non venne mai utilizzato."}
{"id": "4726589", "revid": "767487", "url": "https://it.wikipedia.org/wiki?curid=4726589", "title": "Distretto governativo di Lipsia", "text": "Il distretto governativo di Lipsia (in tedesco Regiuerungsbezirk Leipzig) era uno dei tre distretti governativi dello stato tedesco della Sassonia.\nStoria.\nIl distretto governativo di Lipsia venne creato con la creazione dello stato federato della Sassonia, in seguito alla riunificazione tedesca del 1990.\nVenne soppresso nel 2008 e vi succedette il distretto direttivo di Lipsia.\nSuddivisione.\nIl distretto governativo di Lipsia comprendeva cinque circondari (\"Landkreis\") e una citt\u00e0 non appartenente ad alcun circondario (\"Kreisfreie Stadt\"):"}
{"id": "4726590", "revid": "709565", "url": "https://it.wikipedia.org/wiki?curid=4726590", "title": "Uomo con la barba ma senza capelli", "text": ""}
{"id": "4726591", "revid": "709565", "url": "https://it.wikipedia.org/wiki?curid=4726591", "title": "Donna con i capelli ma senza barba", "text": ""}
{"id": "4726598", "revid": "56620", "url": "https://it.wikipedia.org/wiki?curid=4726598", "title": "Nathan Evans", "text": ""}
{"id": "4726600", "revid": "247222", "url": "https://it.wikipedia.org/wiki?curid=4726600", "title": "One Night in Vermont", "text": "One Night in Vermont \u00e8 un album live di Bob Brookmeyer e del pianista Ted Rosenthal, pubblicato nel 2003 dall'etichetta Planet Arts Records.\nIl disco fu registrato ad un concerto tenuto al \"Memorial Hall Center for the Arts\" a Wilmington nel Vermont (Stati Uniti) il 28 agosto del 2001."}
{"id": "4726602", "revid": "729019", "url": "https://it.wikipedia.org/wiki?curid=4726602", "title": "Linea J\u014dshin", "text": "La , gestita dalla societ\u00e0 omonima, \u00e8 una ferrovia regionale a scartamento ridotto che collega le stazioni di Takasaki (nella citt\u00e0 omonima) e di Shimonita, nella cittadina di Shimonita, tutte nella prefettura di Gunma. Il percorso si snoda per circa 33\u00a0km all'interno dell'area suburbana di Takasaki, della citt\u00e0 di Fujioka e nell'area rurale del distretto di Kanra.\nServizi e stazioni.\nTipologie di servizi.\nSebbene in passato fossero presenti anche servizi rapidi ed espressi, oggi tutti i treni fermano in tutte le stazioni. Durante le ore di punta percorrono la linea dai 2 ai 3 treni all'ora, mentre per il resto della giornata \u00e8 presente un cadenzamento ogni 30 minuti. Aspetto raro per le ferrovie giapponesi, la linea J\u014dshin permette il trasporto gratuito delle biciclette a bordo treno (nelle ore non di punta nei giorni feriali, e nei weekend).\nStazioni.\nTutte le stazioni si trovano nella prefettura di Gunma."}
{"id": "4726603", "revid": "33689", "url": "https://it.wikipedia.org/wiki?curid=4726603", "title": "Draghetti", "text": ""}
{"id": "4726606", "revid": "62195617", "url": "https://it.wikipedia.org/wiki?curid=4726606", "title": "Skalmiersch\u00fctz", "text": ""}
{"id": "4726608", "revid": "62195621", "url": "https://it.wikipedia.org/wiki?curid=4726608", "title": "Neu Skalden", "text": ""}
{"id": "4726611", "revid": "62195631", "url": "https://it.wikipedia.org/wiki?curid=4726611", "title": "Kalmen", "text": ""}
{"id": "4726612", "revid": "62195648", "url": "https://it.wikipedia.org/wiki?curid=4726612", "title": "Adelnau", "text": ""}
{"id": "4726615", "revid": "62195667", "url": "https://it.wikipedia.org/wiki?curid=4726615", "title": "Raschkow", "text": ""}
{"id": "4726616", "revid": "62195672", "url": "https://it.wikipedia.org/wiki?curid=4726616", "title": "Raschkau", "text": ""}
{"id": "4726617", "revid": "21583", "url": "https://it.wikipedia.org/wiki?curid=4726617", "title": "Empty Hands and Heavy Hearts", "text": "Empty Hands and Heavy Hearts \u00e8 il secondo album in studio del gruppo musicale statunitense Close Your Eyes, pubblicato il 24 ottobre 2011 dalla Victory Records.\nL'album si distacca dallo stile pi\u00f9 melodico del primo album della band per avvicinarsi a sonorit\u00e0 pi\u00f9 simili al post-hardcore, pur restando con forti influenze pop punk."}
{"id": "4726618", "revid": "62195696", "url": "https://it.wikipedia.org/wiki?curid=4726618", "title": "Gro\u00df Przygodzice", "text": ""}
{"id": "4726619", "revid": "62195698", "url": "https://it.wikipedia.org/wiki?curid=4726619", "title": "Hirschteich", "text": ""}
{"id": "4726620", "revid": "62195714", "url": "https://it.wikipedia.org/wiki?curid=4726620", "title": "Langenheim", "text": ""}
{"id": "4726623", "revid": "62195752", "url": "https://it.wikipedia.org/wiki?curid=4726623", "title": "Suschen", "text": ""}
{"id": "4726628", "revid": "767487", "url": "https://it.wikipedia.org/wiki?curid=4726628", "title": "Get Well Soon", "text": "Get Well Soon \u00e8 un album di Bob Brookmeyer, pubblicato nel 2004 dalla Challenge Records.\nIl disco fu registrato al \"Bauer Studios\" di Ludwigsburg in Germania il 23-25 agosto del 2002."}
{"id": "4726637", "revid": "125483663", "url": "https://it.wikipedia.org/wiki?curid=4726637", "title": "Don Haggerty", "text": "Ha recitato in oltre 110 film dal 1939 al 1973 ed \u00e8 apparso in oltre 90 produzioni televisive dal 1946 al 1977.\nBiografia.\nDon Haggerty nacque a Poughkeepsie, New York, il 3 luglio 1914. Da giovane frequent\u00f2 la Brown University a Rhode Island, per la quale partecip\u00f2 come atleta a diversi eventi sportivi. Dopo aver espletato il servizio militare, cominci\u00f2 a partecipare a diverse produzioni cinematografiche della Republic e della MGM. Debutt\u00f2 nel 1939, non accreditato, nel film \"Back Door to Heaven\" nel ruolo della guardia di una prigione e in televisione nel film per la televisione \"Mr. and Mrs. North\", andato in onda il 19 maggio 1946 sulla neonata WNBT. Continu\u00f2 la sua carriera cinematografica interpretando soprattutto personaggi duri, come poliziotti o cowboy. Tra i film a cui prese parte: \"Iwo Jima, deserto di fuoco\" (1949) \"Giungla d'asfalto\" (1950), \"Angels in the Outfield\" (1951) e \"Le jene di Chicago\" (1952)\nPer la televisione, interpret\u00f2, tra gli altri, il ruolo dello sceriffo Dan Elder in 9 episodi della serie televisiva \"State Trooper\" nel 1957, di Jeffrey Jones in 14 episodi della serie \"The Files of Jeffrey Jones\" nel 1952, di Eddie Drake in 13 episodi della serie \"The Cases of Eddie Drake\" nel 1952, di Marsh Murdock in 19 episodi della serie \"Le leggendarie imprese di Wyatt Earp\" dal 1955 al 1958 (pi\u00f9 altri due episodi con altri ruoli), e numerosi altri ruoli, in gran parte secondari, in decine di serie televisive dagli anni 50 agli anni 70.\nLa sua ultima apparizione sul piccolo schermo avvenne nell'episodio \"Everybody Pays the Fare\" della serie televisiva \"Baretta\", andato in onda il 23 febbraio 1977, che lo vede nel ruolo di Dublin, mentre per il grande schermo l'ultima interpretazione risale al film \"Starbird and Sweet William\" del 1973.\nMor\u00ec a Cocoa, in Florida, il 19 agosto 1988."}
{"id": "4726639", "revid": "265038", "url": "https://it.wikipedia.org/wiki?curid=4726639", "title": "Serie A1 1996-1997 (hockey su pista)", "text": "La Serie A1 1996-1997 fu la 75\u00aa edizione del massimo campionato italiano di hockey su pista maschile. Lo scudetto fu conquistato per la 27\u00aa volta dall'Hockey Novara.\nFormula.\nPer la stagione 1996/1997 il campionato si svolse tra 12 squadre che si affrontarono in un girone unico, con partite di andata e ritorno.Al termine della stagione si disputatoro altre 10 giornate con partite di andata e ritorno tra le prime 6 classificate dove la prima classificata vi accede con 4 punti, la seconda con 3, la terza con 2 e le altre partecipanti con 1 punto in classifica; le squadre classificate dall'11\u00ba al 12\u00ba posto retrocedettero in serie A2.\nClassifica finale.\nLegenda:"}
{"id": "4726640", "revid": "287204", "url": "https://it.wikipedia.org/wiki?curid=4726640", "title": "Murroe", "text": "Murroe, ufficialmente Moroe (in irlandese: \"Maigh Rua\"\u00a0 che significa \"pianura rossa\"), \u00e8 un villaggio nella contea di Limerick, in Irlanda."}
{"id": "4726644", "revid": "62748", "url": "https://it.wikipedia.org/wiki?curid=4726644", "title": "Modernismo (arte)", "text": ""}
{"id": "4726647", "revid": "1452073", "url": "https://it.wikipedia.org/wiki?curid=4726647", "title": "Edoxudina", "text": "Edoxudina o edossudina \u00e8 un farmaco antivirale, un analogo della timidina, utilizzato in medicina come rimedio topico nelle infezioni da herpes simplex virus ed herpes zoster.\nChimica.\nSchema di sintesi:\nFarmacodinamica.\nL'edoxudina \u00e8 un nucleoside pirimidinico con struttura chimica simile a quella della timidina. La molecola si comporta come un antimetabolita. I virus a DNA e gli herpes virus utilizzano la timidina nella sintesi dell'acido desossiribonucleico (DNA). All'interno della cellula viene ad essere attivata con un meccanismo di fosforilazione grazie ad un enzima specifico, la timidina chinasi (TK, enzima fosforilante codificato da herpes simplex). La molecola nella sua forma fosforilata interferisce con la sintesi del DNA virale.\nViene infatti utilizzata come substrato per la DNA polimerasi virale, e porta alla formazione di DNA 'difettoso' in quanto la molecola viene incorporata nel filamento di DNA sostituendo molte delle normali basi di timidina. Tutta la struttura del filamento di DNA viene ad essere destabilizzata, viene ad essere inibita la formazione di molte proteine codificate dal DNA del virus e ne viene ostacolata la replicazione e l'accrescimento della catena di DNA virale.\nFarmacocinetica.\nL'uso di edoxudina \u00e8 destinato alla somministrazione topica sotto forma di crema (esistono preparazioni al 3%), collirio (concentrazione allo 0,3%) e gel (preparazione all'1,2%).\nEdoxudine \u00e8 meglio assorbita come crema in base acquosa rispetto ad aciclovir come base di polietilene glicole.&lt;br&gt;\n\u00c8 singolare che la velocit\u00e0 di assorbimento di edoxudine aumenti con il trascorrere del tempo dopo l'applicazione.&lt;br&gt;\nNell'organismo edoxudina viene metadolizzata e degradata a 5-etiluracile attraverso l'azione dell'enzima pirimidina nucleoside fosforilasi.\nUsi clinici.\nLa molecola trova indicazione nel trattamento locale delle lesioni cutanee genitali ricorrenti causate dal virus herpes simplex. Il farmaco si \u00e8 dimostrato efficace nel ridurre la durata e la gravit\u00e0 della sintomatologia clinica.\nEffetti collaterali ed indesiderati.\nLa reazione avversa pi\u00f9 frequentemente riportata durante il trattamento topico con edoxudina \u00e8 stata una sensazione di bruciore, lieve e transitoria, nel sito di applicazione. Altre reazioni indesiderate riportate con una frequenza inferiore sono state reazioni da ipersensibilit\u00e0 e prurito.\nControindicazioni.\nEdoxudina \u00e8 controindicata nei soggetti con ipersensibilit\u00e0 nota al principio attivo oppure ad uno qualsiasi degli eccipienti utilizzati nelle diverse forme farmaceutiche.\nDosi terapeutiche.\nViene consigliata l'applicazione di una piccola quantit\u00e0 di gel, 2 volte al giorno, nelle zone interessate dalle lesioni. Nei pazienti immunocompetenti, in considerazione del fatto che la fase di replicazione del virus non dura pi\u00f9 di 2 o 3 giorni, la durata del trattamento pu\u00f2 essere limitata a quattro giorni."}
{"id": "4726649", "revid": "1305772", "url": "https://it.wikipedia.org/wiki?curid=4726649", "title": "Ebraico antico", "text": "Ebraico antico (codice ISO 639-3hbo) \u00e8 un termine generico per riferirsi alle diverse variet\u00e0 diacroniche della lingua ebraica usate dell'antichit\u00e0, tra le quali vi sono:"}
{"id": "4726656", "revid": "767487", "url": "https://it.wikipedia.org/wiki?curid=4726656", "title": "Awakening (Marko Lackner)", "text": "Awakening \u00e8 un album di Marko Lackner con Bob Brookmeyer, pubblicato nel 2005 dall'etichetta Between The Lines Records."}
{"id": "4726661", "revid": "939312", "url": "https://it.wikipedia.org/wiki?curid=4726661", "title": "Governo provvisorio Toscano", "text": ""}
{"id": "4726663", "revid": "767487", "url": "https://it.wikipedia.org/wiki?curid=4726663", "title": "Jill Johnson", "text": "In attivit\u00e0 dal 1996, \u00e8 nota soprattutto come artista country, ma ha anche inciso dischi pop e schlager. Suona l'armonica a bocca."}
{"id": "4726670", "revid": "1123126", "url": "https://it.wikipedia.org/wiki?curid=4726670", "title": "Fortunato di Grado", "text": ""}
{"id": "4726675", "revid": "1776051", "url": "https://it.wikipedia.org/wiki?curid=4726675", "title": "Cosmic Universal Fashion", "text": "Cosmic Universal Fashion \u00e8 un album di Sammy Hagar, uscito nel 2008 per l'etichetta discografica Roadrunner Records. \u00c8 il primo album dell'artista senza il gruppo di supporto The Waboritas da \"Marching to Mars\" (1997) e l'ultimo da solista prima dell'ingresso nel supergruppo Chickenfoot."}
{"id": "4726677", "revid": "1005847", "url": "https://it.wikipedia.org/wiki?curid=4726677", "title": "Aldo Davanzali", "text": "Biografia.\nNato a Sirolo, in provincia di Ancona, nel 1923, milit\u00f2 e fu capo partigiano \"bianco\", di orientamento politico cattolico. Nel dopoguerra, dopo aver concluso gli studi in legge con specializzazione in diritto della navigazione, prende le redini delle aziende di famiglia.\nA capo di un gruppo industriale con interessi nelle costruzioni, societ\u00e0 alberghiere-termali, aziende marittime e portuali.\nItavia.\nIl 2 aprile 1965 acquis\u00ec la quota di maggioranza della compagnia aerea Itavia dal principe Giovanni Battista Caracciolo.\nL'inizio della fine: una settimana dopo dall'incidente di Ustica del 27 giugno 1980, nella seduta al senato del 3 luglio, tutte le forze politiche \u2013 tranne l'MSI \u2013 con una mozione comune, chiesero e ottennero, nel dicembre, la revoca delle concessioni di volo all'Itavia; successivamente la compagnia venne chiusa e messa in liquidazione e alcune delle tratte aeree gestite, passarono all'Alitalia.\nGi\u00e0 dopo pochi mesi dalla sciagura, Davanzali, ritenne che la causa dell'incidente fosse da attribuire al lancio di un \"missile\" contro il velivolo. Scrisse una lettera all'allora Ministro dei trasporti Formica per ribadire le sue convinzioni.\nNegli anni a seguire, spese tutte le sue risorse per difendersi dalle accuse di scarsa manutenzione dei suoi velivoli. Mor\u00ec nel 2005, ad 83 anni, nell'ospedale di Loreto, affetto dalla malattia di Parkinson e in indigenti condizioni economiche.\nNel maggio 2018, la Cassazione ha sancito l'obbligo per i Ministeri delle Infrastrutture e della Difesa di risarcire la ex-compagnia aerea fallita dopo l'abbattimento del DC-9 caduto in mare il 27 giugno 1980. La principale motivazione della sentenza fu: \u201cOmessa attivit\u00e0 di controllo e sorveglianza della complessa e pericolosa situazione venutasi a creare nei cieli di Ustica\u201d."}
{"id": "4726680", "revid": "122468892", "url": "https://it.wikipedia.org/wiki?curid=4726680", "title": "Joseph Mell", "text": "Ha recitato in oltre 70 film dal 1951 al 1975 ed \u00e8 apparso in oltre 110 produzioni televisive dal 1951 al 1977. \u00c8 stato accreditato anche con i nomi Joe D. Mell e Joe Mell.\nBiografia.\nJoseph Mell nacque a Chicago il 23 giugno 1915.\nDebutt\u00f2 nel 1951 nel film \"Benjy\" e in televisione nell'episodio \"Scar Hand\" della serie televisiva \"Le inchieste di Boston Blackie\", andato in onda il 22 ottobre 1951, nel ruolo di Maxie. Per la televisione, interpret\u00f2, tra gli altri, il ruolo di Bill Pence in 6 episodi della serie televisiva \"Gunsmoke\" dal 1956 al 1961 e una lunga serie di personaggi secondari per molti episodi di serie televisive dagli anni 50 al 1977, anno della sua morte. Partecip\u00f2 anche all'episodio pilota della serie classica di \"Star Trek\", intitolato \"Lo zoo di Talos\" (\"The Cage\"), prima rifiutato negli anni 60 e poi distribuito solo a met\u00e0 degli anni 80, in cui interpreta un mercante della colonia di Orion.\nLa sua ultima apparizione sul piccolo schermo avvenne nell'episodio \"Never Con a Killer\" della serie televisiva \"The Feather and Father Gang\", andato in onda il 13 maggio 1977, che lo vede nel ruolo di un giocatore di poker, mentre per il grande schermo l'ultima interpretazione risale al film \"La gemma indiana\" del 1975 in cui interpreta un reporter .\nMor\u00ec a Los Angeles, in California, il 31 agosto 1977."}
{"id": "4726681", "revid": "15756", "url": "https://it.wikipedia.org/wiki?curid=4726681", "title": "V-League 2012-2013 (femminile)", "text": "La V-League 2012-2013 si \u00e8 svolta dal 3 novembre 2012 al 29 marzo 2013: al torneo hanno partecipato 6 squadre di club sudcoreane; la vittoria finale \u00e8 andata per la prima volta alle IBK Altos.\nRegolamento.\nLa competizione prevede che le sei squadre partecipanti si sfidino in sei round, per un totale di 30 incontri ciascuna; al termine della stagione regolare la prima classificata \u00e8 qualificata direttamente alla finale scudetto dei play-off, mentre la seconda e la terza classificata prendono parte allo spareggio play-off, valevole l'altro posto in finale."}
{"id": "4726684", "revid": "287204", "url": "https://it.wikipedia.org/wiki?curid=4726684", "title": "Killucan", "text": "Killucan (in irlandese: \"Cill Li\u00facainne\"\u00a0 che significa \"chiesa di Lucan\") \u00e8 un villaggio nella contea di Westmeath, in Irlanda."}
{"id": "4726688", "revid": "62196532", "url": "https://it.wikipedia.org/wiki?curid=4726688", "title": "HSAS", "text": ""}
{"id": "4726692", "revid": "599013", "url": "https://it.wikipedia.org/wiki?curid=4726692", "title": "Ancelle dell'Eucaristia", "text": "Le Ancelle dell'Eucaristia (in francese \"Servantes de l'Eucharistie\"), gi\u00e0 dette Ancelle di Ges\u00f9 nel Santissimo Sacramento, sono un istituto religioso femminile di diritto pontificio.\nStoria.\nLa congregazione fu fondata il 31 maggio 1857 a Tolosa da Jeanne-On\u00e9sime Guibret per il culto del Santissimo Sacramento.\nSecondo le intenzioni della fondatrice, solo un minimo numero di suore, quello indispensabile per il funzionamento della congregazione, era destinato alla vita comune; le altre (religiose ausiliatrici, o esterne) sarebbero vissute nel mondo, senza segni esteriori di riconoscimento.\nL'istituto ricevette il pontificio decreto di lode il 4 febbraio 1876. Le costituzioni furono approvate nel 1936, ma con numerose modifiche che tradivano lo spirito della fondatrice (solo le suore interne erano riconosciute come religiose e ammesse ai voti); nel decreto di approvazione definitiva (2 luglio 1961) venne dato un riconoscimento anche alle ausiliatrici, che vivevano nel mondo come i membri degli istituti secolari.\nAttivit\u00e0 e diffusione.\nLe suore prestano il loro servizio in ogni attivit\u00e0 che contribuisca ad aiutare i sacerdoti e a promuovere la devozione eucaristica dei fedeli.\nLe suore di vita comune sono presenti in Francia e nelle isole Riunione; la sede generalizia \u00e8 a Tolosa.\nAlla fine del 2008 la congregazione contava 48 religiose in 3 case."}
{"id": "4726701", "revid": "124467879", "url": "https://it.wikipedia.org/wiki?curid=4726701", "title": "Pro Patria et Libertate Sezione Calcio 1953-1954", "text": "Questa voce raccoglie le informazioni riguardanti la Pro Patria et Libertate Sezione Calcio nelle competizioni ufficiali della stagione 1953-1954.\nStagione.\nLa stagione 1953-54 per la Pro Patria ha voluto dire risalita immediata nella massima serie, nel torneo di Serie B si \u00e8 piazzata al secondo posto con 41 punti insieme al Cagliari, due in meno del Catania, promosso direttamente. Si \u00e8 reso necessario lo spareggio con i sardi per designare la seconda promossa, a Roma la Pro Patria ha battuto il Cagliari (2-0). Scendono in Serie C il Fanfulla di Lodi ed il Piombino.\nIl nuovo allenatore bustocco \u00e8 l'ex granata Giacinto Ellena, l'organico \u00e8 irrobustito dagli arrivi di Franco Frasi, Enrico Pratesi, Luigi Gorlani, Silvano Chiumento, Alessandro Pin, Alfio Mandich e Dante Voglino. I tigrotti stazionano per tutto il campionato stabilmente nelle zone alte della classifica, quindi sempre in corsa per la doppia promozione. Con 14 reti realizzate il miglior marcatore stagionale bustocco \u00e8 stato Ettore Mannucci, ottimo anche il contributo di Norbert Hofling autore di 11 reti e di Enrico Pratesi con 9 centri. All'inizio di maggio nella fase decisiva del torneo a sorpresa viene sollevato dall'incarico l'allenatore Giacinto Ellena per divergenze tecniche con i dirigenti, e sostituito dal veronese Luigi Rossetto, qualche giorno dopo, il 16 maggio 1954 i bustocchi pareggiano (1-1) a Verona ma si ritrovano con la vittoria (0-2) a tavolino, per l'invasione di alcuni tifosi scaligeri, poi batte in casa il Vicenza (1-0) e pareggia a Padova (2-2), agguantando cos\u00ec il Cagliari al secondo posto. Nello spareggio di Roma, davanti a trentamila spettatori, con moltissimi sardi sugli spalti, la vecchia \"Pro\" fa sua la partita (2-0) e si riprende la Serie A."}
{"id": "4726702", "revid": "47767", "url": "https://it.wikipedia.org/wiki?curid=4726702", "title": "Team America (film)", "text": ""}
{"id": "4726706", "revid": "11959", "url": "https://it.wikipedia.org/wiki?curid=4726706", "title": "Hizb ut-Tahrir", "text": ""}
{"id": "4726711", "revid": "533647", "url": "https://it.wikipedia.org/wiki?curid=4726711", "title": "Rathwire", "text": ""}
{"id": "4726716", "revid": "533647", "url": "https://it.wikipedia.org/wiki?curid=4726716", "title": "Moroe", "text": ""}
{"id": "4726717", "revid": "287204", "url": "https://it.wikipedia.org/wiki?curid=4726717", "title": "Gran Premio di Abu Dhabi 2013", "text": "Il Gran Premio di Abu Dhabi 2013 si \u00e8 corso domenica 3 novembre 2013 sul circuito di Yas Marina che sorge sull'Isola Yas, negli Emirati Arabi Uniti, diciassettesima prova della stagione 2013 del campionato mondiale di Formula 1. La gara \u00e8 stata vinta dal tedesco Sebastian Vettel su Red Bull Racing-Renault, al suo trentasettesimo successo nel mondiale. Vettel ha preceduto sul traguardo il compagno di squadra Mark Webber ed il suo connazionale Nico Rosberg su Mercedes.\nVigilia.\nAspetti tecnici.\nLa Pirelli, fornitrice unica degli pneumatici, porta, per questa gara, coperture di tipo medio e di tipo morbido.\nLa FIA decide di mantenere inalterati i punti per l'attivazione del DRS: la prima ha un punto di rilevamento posto a 40 metri prima della curva sette, con l'attivazione di 390 metri dopo la stessa. Il punto di rilevamento della seconda zona si trova a 50 metri dopo la curva nove, con l'attivazione posta al vertice della curva 10.\nAspetti sportivi.\nA tre gare dal termine della stagione i due titoli mondiali di Formula 1 sono stati gi\u00e0 assegnati, al termine della precedente gara in India: il titolo piloti \u00e8 andato a Sebastian Vettel, mentre quello dei costruttori alla Red Bull Racing. Per entrambi si tratta del quarto titolo consecutivo.\nLa gara si disputa, come da tradizione, al calar del sole, con inizio alle 17. La domenica, inoltre, la zona sar\u00e0 interessata da una parziale eclissi solare, visibile tra le 17:22 e le 17:39 locali.\nIl pilota Martin Donnelly \u00e8 nominato commissario aggiunto per il gran premio, da parte della Federazione. Ha gi\u00e0 svolto tale funzione spesso in passato, l'ultima in occasione del Gran Premio del Canada 2013. La FIA ha anticipato che controller\u00e0 il comportamento dei piloti, soprattutto nelle curve 6, 9 e 12, al fine di evitare che gli stessi tendano a uscire, ripetutamente, dai confini della pista, traendone un vantaggio. A seguito del \"briefing\" coi piloti Charlie Whiting, direttore di gara, avverte gli stessi che, qualora superino i limiti della pista nell'ultima curva, rischiano di vedere annullati i tempi delle prove.\nNelle prime prove libere del venerd\u00ec Heikki Kovalainen prende il posto di Charles Pic alla Caterham, James Calado quello di Adrian Sutil alla Force India e Rodolfo Gonz\u00e1lez quello di Max Chilton alla Marussia. \u00c8 stata messa in dubbio la partecipazione al gran premio per Kimi R\u00e4ikk\u00f6nen, in procinto, al termine della stagione, di lasciare la Lotus per approdare alla Ferrari: il pilota \u00e8 giunto al tracciato nella sola giornata del venerd\u00ec. Il pilota ha comunque confermato che \u00e8 in dubbio la sua partecipazione agli ultimi due gran premi stagionali, visto anche il ritardo della scuderia nell'effettuare il pagamento del suo stipendio.\nAnche Nico H\u00fclkenberg ha visto in dubbio la sua partecipazione, quanto meno alle prime prove libere del venerd\u00ec: il tedesco soffriva per un problema intestinale, tanto che la sua scuderia aveva gi\u00e0 contattato Pedro de la Rosa, tester della Ferrari. Ristabilitosi, il tedesco ha preso regolarmente parte alla sessione.\nProve.\nResoconto.\nNella prima sessione di prove del venerd\u00ec il pi\u00f9 veloce \u00e8 stato il pilota della Lotus Romain Grosjean, che ha preceduto Lewis Hamilton e Sebastian Vettel. Il francese ha ottenuto il miglior crono al diciannovesimo giro effettuato con lo stesso treno di gomme medie.\n\u00c8 stato deludente il comportamento delle due Ferrari, con Fernando Alonso che ha chiuso dodicesimo, e Felipe Massa al diciassettesimo posto. Il caldo rende i tempi pi\u00f9 alti di circa un secondo, rispetto a quelli dell'edizione 2012.\nNella sessione pomeridiana del venerd\u00ec il pi\u00f9 rapido \u00e8 Sebastian Vettel, che precede per meno di due decimi il suo compagno di team Mark Webber. Il neocampione del mondo \u00e8 stato il pi\u00f9 veloce anche nella simulazione di gara effettuata nel corso della sessione. Terzo si \u00e8 classificato Lewis Hamilton. Anche Kimi R\u00e4ikk\u00f6nen, quarto, ha mostrato una buona consistenza sul passo gara. L'altro pilota della Lotus, Grosjean, \u00e8 stato penalizzato, durante la sessione, dalla rottura di un disco freno.\nVettel \u00e8 pi\u00f9 rapido anche nella sessione del sabato. Il pilota tedesco ha nuovamente preceduto Mark Webber e Lewis Hamilton. La Mercedes accusa un certo riscaldamento delle gomme posteriori. Continuano le difficolt\u00e0 per la Ferrari con Alonso e Massa ben oltre la decima posizione. Jules Bianchi, della Marussia, \u00e8 stato protagonista di un'uscita di pista, senza conseguenze per il pilota.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nNella prima fase il pi\u00f9 veloce \u00e8 Lewis Hamilton, che per\u00f2 utilizza gomme morbide. Il pilota inglese precede Felipe Massa e Kimi R\u00e4ikk\u00f6nen. Vengono esclusi Esteban Guti\u00e9rrez, penalizzato dalla presenza di traffico all'ultimo tentativo, Adrian Sutil, e i piloti di Caterham e Marussia.\nNella seconda la Mercedes piazza i suoi due piloti nelle prime due posizioni, con Nico Rosberg primo. Dietro le vetture tedesche si classificano le due Red Bull Racing. Fra gli esclusi vi \u00e8 anche Fernando Alonso, undicesimo, seguito da Paul di Resta, Jenson Button, Jean-\u00c9ric Vergne e le due Williams.\nNella Q3 Sebastian Vettel firma il tempo migliore al primo tentativo ma, nella fase finale della sessione, viene superato dal compagno di scuderia Mark Webber, che conquista la tredicesima ed ultima \"pole position\" in carriera. La seconda fila \u00e8 conquistata dalle due Mercedes, con Lewis Hamilton che rovina l'ultimo giro con un testacoda. Quinto \u00e8 Raikkonen, che per\u00f2 viene escluso per l'irregolarit\u00e0 del fondo piatto (troppo flessibile) della sua monoposto. Il finlandese parte cos\u00ec dall'ultima fila, in quanto i commissari di gara non hanno accettato la spiegazione fornita dai tecnici della Lotus, secondo cui il problema deriva da un colpo subito dalla monoposto su un cordolo.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nSebastian Vettel prende il comando della gara al via, seguito da Nico Rosberg, Mark Webber, Romain Grosjean, Lewis Hamilton, Nico H\u00fclkenberg e le due Ferrari.\nTra il settimo e decimo giro vanno al primo cambio gomme Hamilton, Webber, Grosjean, H\u00fclkenberg e Rosberg. Massa passa cos\u00ec al secondo posto, seguito da Fernando Alonso e Paul di Resta. Vettel cambia le gomme al giro quattordici, ma rimane al comando della gara. Due giri dopo \u00e8 il turno di Alonso, mentre Massa attende il diciottesimo giro. La classifica vede quindi, dietro a Vettel, Webber, che ha scavalcato Rosberg al giro 20, mentre al quarto posto si conferma Grosjean. Quinto \u00e8 Adrian Sutil, che non ha ancora cambiato, che tiene la posizione, minacciata da Hamilton e Massa. Al giro 26, il brasiliano approfitta della battaglia tra i due che lo precedono per passare Hamilton. Poi entrambi passano Sutil. Nel frattempo Alonso, unitosi al gruppetto, ha la meglio su Hulkenberg dopo una bella lotta e poi passa anche Sutil. Il tedesco della Force India effettua il suo cambio gomme solo al giro 29.\nDal 29\u00ba passaggio iniziano i secondi cambi gomme per i piloti di vertice, inaugurati da Lewis Hamilton; al giro 33 tocca a Webber, seguito subito da Rosberg: i due rientrano in pista davanti a Massa. Dopo i cambi gomme di Vettel e Grosjean, al 37\u00ba giro, la classifica \u00e8 sempre comandata dal tedesco della Red Bull Racing, davanti a Webber, Rosberg e Grosjean.\nAl giro 44 Hamilton passa Jean-\u00c9ric Vergne, per il settimo posto, cos\u00ec come Alonso, che rientrato in pista dopo la seconda sosta, passa Massa e lo stesso francese, posizionandosi in settima posizione. Per effettuare questo sorpasso la vettura dello spagnolo salta su un cordolo, tanto che, a fine gara, Alonso \u00e8 condotto al centro medico in quanto il suo corpo ha subito una decelerazione di 25G nell'impatto. Negli ultimi giri lo spagnolo passa sia Hamilton che di Resta, ponendosi al quinto posto.\nSebastian Vettel vince per la settima volta consecutiva, eguagliando la striscia di vittorie ottenuta da Michael Schumacher tra il Gran Premio d'Europa e quello d'Ungheria 2004 e da Alberto Ascari tra il Gran Premio del Belgio 1952 e il Gran Premio d'Argentina 1953.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, la FIA decide di non penalizzare Pastor Maldonado e Adrian Sutil per il taglio della \"curva 12\" durante una fase di sorpasso. Anche la manovra con cui Fernando Alonso ha superato Jean-\u00c9ric Vergne al quarantaseiesimo giro all'uscita dei \"box\" non viene sanzionata."}
{"id": "4726721", "revid": "110157", "url": "https://it.wikipedia.org/wiki?curid=4726721", "title": "Breaking the Silence (Halestorm)", "text": "Breaking the Silence \u00e8 il secondo EP del gruppo hard rock statunitense Halestorm. Anche questo lavoro vede Roger Hale, padre di Arejay e Lzzy, alle parti di basso."}
{"id": "4726722", "revid": "965985", "url": "https://it.wikipedia.org/wiki?curid=4726722", "title": "The Ascension", "text": ""}
{"id": "4726723", "revid": "41824", "url": "https://it.wikipedia.org/wiki?curid=4726723", "title": "Caos deterministico", "text": ""}
{"id": "4726732", "revid": "171091", "url": "https://it.wikipedia.org/wiki?curid=4726732", "title": "Traforo del Menouve", "text": "Il traforo del Menouve \u00e8 un traforo mai completato tra Italia e Svizzera, sotto al \"mont de Menovy\" (oppure \"Menouve\" - 3047\u00a0m), voluto a met\u00e0 Ottocento dalla Confederazione elvetica e dal Regno di Sardegna per promuovere il trasporto e il commercio internazionale. \u00c8 uno dei primi trafori progettati e iniziati sulle Alpi e precede di circa un secolo il traforo del Gran San Bernardo.\nStoria.\nGeorges Carrel, canonico e uomo di scienza poliedrico, con l'appoggio del deputato Laurent Martinet predispose un progetto di massima per il tunnel del Col de Menouve, nella valle del Gran San Bernardo. Il tunnel avrebbe dovuto collegare il \"vallone de Menovy\", oggi nel territorio comunale di \u00c9troubles, in Italia, alla val d'Entremont, nel Vallese, in Svizzera.\nI lavori, iniziati nel 1856, durarono per nove mesi, sottoponendo a condizioni estreme i 20 operai, che si trovarono a lavorare durante i mesi pi\u00f9 rigidi dell'anno. I lavori si interruppero gi\u00e0 l'anno seguente per i costi eccessivi dell'opera, all'incirca 10 franchi al metro cubo. Sul versante valdostano del traforo vennero scavati 70 metri di galleria e circa la met\u00e0 su quello svizzero. A ricordo del tunnel, sul lato valdostano, restano la morena artificiale generatasi dai materiali di scavo e un edificio di servizio nei pressi dell'imboccatura a volta del traforo, che si apre ancora sul fianco del colle seppure la galleria sia pericolante.\nIl progetto del tunnel italo-svizzero del Menouve venne definitivamente accantonato, e nel 1877 era gi\u00e0 un ricordo."}
{"id": "4726734", "revid": "767487", "url": "https://it.wikipedia.org/wiki?curid=4726734", "title": "The Burden Bearer (film 1915)", "text": "The Burden Bearer \u00e8 un cortometraggio muto del 1915 diretto da Burton L. King.\nProduzione.\nIl film fu prodotto dall'Universal Film Manufacturing Company.\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche degli Stati Uniti il 22 luglio 1915."}
{"id": "4726740", "revid": "253269", "url": "https://it.wikipedia.org/wiki?curid=4726740", "title": "Christopher Dark", "text": "Ha recitato in 19 film dal 1950 al 1971 ed \u00e8 apparso in oltre cento produzioni televisive dal 1953 al 1971. \u00c8 stato accreditato anche con il nome Chris Dark.\nBiografia.\nChristopher Dark nacque nel Bronx, a New York, il 21 aprile 1920.\nRecit\u00f2 nel 1950, non accreditato, nel film \"Accadde in settembre\" e in televisione nell'episodio \"Trained for Murder\" della serie televisiva \"Mr. &amp; Mrs. North\", andato in onda il 12 giugno 1953, nel ruolo di Joe Stone. Per la televisione, interpret\u00f2, tra gli altri, il ruolo del sergente Al Zavala in 4 episodi della serie televisiva \"Code 3\" nel 1957, di Doc Holliday in un episodio della serie \"Bonanza\" nel 1963 (pi\u00f9 altri tre episodi con altri ruoli) e numerosi altri ruoli secondari in molte serie televisive dagli anni 50 agli inizi degli anni 70, tra cui diverse serie antologiche e serie del genere western. Per il cinema interpret\u00f2 il personaggio di Hank Jaffe nel film del 1956 \"Mondo senza fine\" e il soldato Searcy nel film \"La tua pelle o la mia\" di Frank Sinatra del 1965.\nLa sua ultima apparizione sul piccolo schermo avvenne nell'episodio \"Death Chain\" della serie televisiva \"Cannon\", andato in onda il 21 settembre 1971, che lo vede nel ruolo del sergente Jack Rissmiller, mentre per il grande schermo l'ultima interpretazione risale al film \"L'ultimo eroe del West\" del 1971 in cui interpreta un giocatore di carte.\nMor\u00ec per un attacco di cuore a Hollywood, in California, il 10 ottobre 1971, a 51 anni, e fu seppellito all'Holy Cross Cemetery di Culver City."}
{"id": "4726752", "revid": "339392", "url": "https://it.wikipedia.org/wiki?curid=4726752", "title": "Caccia-raccolta", "text": ""}
{"id": "4726753", "revid": "265038", "url": "https://it.wikipedia.org/wiki?curid=4726753", "title": "Serie A1 1992-1993 (hockey su pista)", "text": "La Serie A1 1992-1993 fu la 71\u00aa edizione del massimo campionato italiano di hockey su pista maschile. Lo scudetto fu conquistato per la 24\u00aa volta dall'Hockey Novara.\nFormula.\nPer la stagione 1992/1993 il campionato si svolse tra 16 squadre che si affrontarono in un girone unico, con partite di andata e ritorno. Al termine della stagione si disputatoro playoff e playout; questi ultimi inseriti in modo da ridurre il campionato a 12 squadre. I playout furono disputati dalle ultime 8 squadre della A1 (dalla quale non ci furono retrocessioni dirette) e da 12 squadre di A2 (escluse le prime due, partecipanti ai playoff e le ultime due, retrocesse).\nClassifica finale.\nLegenda:\nPlay-out.\nFormula.\nLe ultime 8 squadre furono inserite in 4 gironi da 5 squadre ciascuno, con altre 12 formazioni di A2. La prima del raggruppamento rimase nella massima categoria, mentre l'ultima retrocedette in serie B. Oltre a tali raggruppamenti vi furono ulteriori spareggi.\nPlay-off scudetto.\nFormula.\nTurno preliminare con le due promosse in A1 a sfidare la settima e l'ottava qualificata in campionato mentre le prime sei classificate qualificate di diritto ai quarti di finale."}
{"id": "4726754", "revid": "205197", "url": "https://it.wikipedia.org/wiki?curid=4726754", "title": "FK Shusha", "text": ""}
{"id": "4726762", "revid": "767487", "url": "https://it.wikipedia.org/wiki?curid=4726762", "title": "Veronica Mars - Il film", "text": "Veronica Mars - Il film (\"Veronica Mars\"), distribuito in Italia anche col titolo Veronica Mars, \u00e8 un film del 2014 scritto e diretto da Rob Thomas, con protagonista Kristen Bell.\nSi tratta del film su Veronica Mars, protagonista dell'omonima serie televisiva, andata in onda dal 2004 al 2007.\nTrama.\nDopo gli eventi del finale della serie, in cui Keith ha perso le speranze di diventare sceriffo a causa delle azioni della figlia Veronica Mars, questa ha lasciato l'Hearst College, si \u00e8 trasferita alla \"Stanford University\" dove si \u00e8 laureata in psicologia e in seguito ha frequentato la \"Columbia University\", trasferendosi dunque a New York, dove si \u00e8 laureata in legge. Si \u00e8 lasciata cos\u00ec alle spalle la citt\u00e0 di Neptune e le giornate da detective dilettante, per non ferire pi\u00f9 le persone a lei care. Ma ora, trascorsi nove anni dagli eventi del finale della serie, ad un passo importante dalla sua futura carriera, la ragazza \u00e8 costretta a ritornare perch\u00e9 viene a conoscenza che il suo ex fidanzato Logan Echolls \u00e8 ancora una volta accusato dell'omicidio della sua ragazza, la famosa cantante Bonnie DeVille alias Carrie Bishop. Il ritorno a casa sar\u00e0 un'occasione per rincontrare molte presenze del suo passato e fare i conti con se stessa.\nProduzione.\nInizialmente il film doveva intitolarsi \"Veronica Mars: The Movie\".\nLa campagna su Kickstarter.\nIl progetto ha cercato ed ottenuto il finanziamento attraverso il sito crowdfunding Kickstarter, raggiungendo l'obiettivo prefissato nell'aprile 2013. Durante questa campagna ha ottenuto diversi record: \nAlla fine della campagna, il progetto riceve un finanziamento totale di oltre 5,7 milioni di dollari.\nTra i 91.585 sostenitori/finanziatori del progetto, il maggior donatore \u00e8 stato il produttore Steven Dengler, grande fan della serie tv, che vince cos\u00ec la possibilit\u00e0 di partecipare al film con un personaggio con qualche dialogo.\nRiprese e location.\nLe riprese del film durano solo 23 giorni; iniziano il 17 giugno e terminano il 23 luglio 2013, e si svolgono interamente a Los Angeles.\nCast.\nNel cast del film, oltre alla protagonista Kristen Bell nei panni di Veronica Mars, ci sono molti dei protagonisti della serie tv:\nNel film appaiono anche personaggi della serie tv interpretati da altri attori:\nDistribuzione.\nIl 19 luglio, durante il San Diego Comic-Con International del 2013, viene proiettato il trailer al pubblico, e nello stesso giorno viene diffuso sul canale ufficiale del film su You Tube.\nIl primo trailer del film viene pubblicato il 20 luglio 2013, mentre il 28 ottobre viene diffusa la prima clip ufficiale del film. Successivamente viene pubblicata un'altra clip il 4 dicembre.\nIl 7 dicembre 2013 la Warner Bros. annuncia la data di uscita del film negli Stati Uniti d'America, che sar\u00e0 il 14 marzo 2014, in un numero limitato di cinema della nazione. La stessa Warner annuncia che il film verr\u00e0 distribuito in digital download in Italia a partire dal 14 marzo 2014, successivamente sar\u00e0 in vendita in DVD, ma non in Blu-Ray, a partire dal 15 maggio."}
{"id": "4726766", "revid": "110157", "url": "https://it.wikipedia.org/wiki?curid=4726766", "title": "Az\u0259rbaycan Kuboku 2013-2014", "text": "La Az\u0259rbaycan Kuboku 2013-2014 \u00e8 stata la 22\u00aa edizione della coppa nazionale azera. La competizione \u00e8 iniziata il 23 ottobre 2013 e si \u00e8 conclusa il 22 maggio 2014.\nIl Neft\u00e7i Baku ha vinto il trofeo bissando il successo della stagione precedente.\nFormula.\nAlla competizione, giocata ad eliminazione diretta con partita unica, partecipano 20 squadre. Le 10 della Premyer Liqas\u0131 sono ammesse direttamente agli ottavi di finale.\nLa vincente \u00e8 ammessa alla UEFA Europa League 2014-2015.\nCollegamenti esterni.\nDettagli su soccerway"}
{"id": "4726767", "revid": "1573940", "url": "https://it.wikipedia.org/wiki?curid=4726767", "title": "Thalassoma lutescens", "text": "Thalassoma lutescens () \u00e8 un pesce marino appartenente alla famiglia Labridae che proviene dall'Indo-Pacifico.\nDistribuzione e habitat.\nProviene dalle barriere coralline dell'oceano Pacifico e dell'oceano Indiano, in particolare sulle coste dello Sri Lanka, del Giappone, del sud dell'Australia e della Nuova Zelanda. Di solito nuota in aree con il fondo sabbioso fino a 30 m di profondit\u00e0.\nDescrizione.\nPresenta un corpo allungato, piuttosto compresso ai lati e non alto. Il dorso \u00e8 arcuato, mentre la pinna caudale \u00e8 a delta, con i due raggi esterni molto pi\u00f9 allungati. La pinna dorsale e la pinna anale sono basse e lunghe.\nNel corso della vita del pesce la colorazione cambia notevolmente. I giovani hanno il dorso giallastro e il ventre bianco, mentre le loro pinne sono trasparenti. La zona giallastra del dorso \u00e8 separata dal ventre da una sottile linea nera orizzontale. La pinna caudale non \u00e8 biforcuta e ha il bordo dritto.\nInvece i maschi adulti sono verdi-bluastri con la testa gialla o rosa-rossastra striata di blu. La pinna dorsale e la pinna anale sono rosse con il bordo verde, mentre la pinna caudale e le pinne pettorali sono gialle con hanno il bordo blu. La pinna caudale ha una forma simile a quella di una lira: i raggi esterni molto pi\u00f9 allungati di quelli interni. Non supera i 30\u00a0cm.\nBiologia.\nAlimentazione.\nHa una dieta molto varia, prevalentemente carnivora, che \u00e8 composta sia da uova e larve di pesci che da invertebrati marini come crostacei, soprattutto granchi, Galatheidae e gamberi, policheti ed echinodermi, come ricci di mare, stelle marine (\"Ophiura\") e oloturie.\nRiproduzione.\n\u00c8 un pesce oviparo ed ermafrodita; la fecondazione \u00e8 esterna. Gli esemplari pi\u00f9 grandi sono maschi. Forma gruppi di diversi esemplari durante la riproduzione; non ci sono cure verso le uova.\nConservazione.\nLa lista rossa IUCN classifica questa specie come \"a rischio minimo\" (LC) perch\u00e9 a parte l'occasionale cattura per l'acquariofilia non vi sono altre minacce. \u00c8 inoltre diffusa in diverse aree protette."}
{"id": "4726770", "revid": "205197", "url": "https://it.wikipedia.org/wiki?curid=4726770", "title": "Coppa d'Azerbaigian 2013-2014", "text": ""}
{"id": "4726771", "revid": "205197", "url": "https://it.wikipedia.org/wiki?curid=4726771", "title": "Coppa d'Azerbaigian 2012-2013", "text": ""}
{"id": "4726772", "revid": "205197", "url": "https://it.wikipedia.org/wiki?curid=4726772", "title": "Coppa d'Azerbaigian 2011-2012", "text": ""}
{"id": "4726773", "revid": "205197", "url": "https://it.wikipedia.org/wiki?curid=4726773", "title": "Coppa d'Azerbaigian 2010-2011", "text": ""}
{"id": "4726774", "revid": "767487", "url": "https://it.wikipedia.org/wiki?curid=4726774", "title": "The Burden Bearer (film 1913 Johnson)", "text": "The Burden Bearer \u00e8 un cortometraggio muto del 1913 interpretato e diretto da Arthur V. Johnson.\nProduzione.\nIl film fu prodotto dalla Lubin Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - venne distribuito nelle sale USA il 4 aprile 1913."}
{"id": "4726778", "revid": "830939", "url": "https://it.wikipedia.org/wiki?curid=4726778", "title": "Christian Daniel Rauch", "text": "Biografia.\nSi trasfer\u00ec da giovane a Berlino dove realizz\u00f2 il monumento alla regina Luisa e quello di Federico II, suoi capolavori. Realizz\u00f2 poi, nel corso della carriera, numerosi monumenti per diverse citt\u00e0 della Germania, e fra questi: \nProfessore all'Accademia di Belle Arti di Berlino ne venne eletto membro nel 1811, dopo essere stato eletto membro associato dell'Institut de France. Ebbe fra i suoi allievi Albert Wolff.\nMor\u00ec a Dresda."}
{"id": "4726782", "revid": "729019", "url": "https://it.wikipedia.org/wiki?curid=4726782", "title": "Forte di Dogneville", "text": "Il Forte di Dogneville, conosciuto anche come Fort Kleber, \u00e8 un forte francese situato a Dogneville, a nord di \u00c9pinal in Lorena.\nFu costruito dal 1876 al 1878 con un costo di 2.008.900 di franchi.\nIl forte di Dogneville \u00e8 situato su di una altura a 393 m s.l.m., e aveva il compito di sorvegliare la vallata del fiume Mosella e la ferrovia diretta a Nancy.\nDescrizione del forte.\nIl forte ha la forma di un trapezio irregolare circondato da un fossato.\nL'edificio fu costruito tra il 1876 e il 1878 e comprende caserme, depositi di munizioni e scorte alimentari. \nSecondo la tecnica dell'epoca, questi edifici furono costruiti a cielo aperto con pietra locale e poi coperti con il terreno ricavato dallo scavo del fossato e dallo spianamento del terreno circostante.\nL'armamento originario era costituito da sei cannoni da 155 mm e tre da 138 mm posizionati su piattaforme nella parte superiore del forte.\nA partire dal 1900 l'edificio fu oggetto di profonde opere di ammodernamento che si erano rese necessarie a causa dell'evoluzione dell'artiglieria e che consistettero nell'Installazione di due casematte ciascuna per un cannone da 155 mm, nell'ingrandimento delle caserme e nella loro copertura con cemento armato, nel miglioramento delle polveriere, delle cisterne e dei passaggi interni, infine nella sostituzione delle caponiere con tre casematte situate nei muri di controscarpa. \nInoltre fu costruita una cosiddetta casamatta di Bourges, e installato un osservatorio corazzato e due torrette per mitragliatrici.\nIl forte aveva il compito di coprire il terreno nell'area tra i forti di Longchamp de la Grande Haye non coperti da essi.\nStoria operativa.\nCome gli altri forti del settore, il forte di Dogneville non vide alcuna azione militare durante la prima guerra mondiale, poich\u00e9 l'esercito tedesco non avanz\u00f2 nel territorio attorno a \u00c9pinal e fu oggetto di disarmo per il trasferimento dei suoi pezzi di artiglieria al fronte.\nTra la prima e la seconda guerra mondiale il forte rimase di propriet\u00e0 militare e fu mantenuto in attivit\u00e0.\nDurante la seconda guerra mondiale, nel giugno del 1940, il forte cannoneggi\u00f2 per tre giorni le truppe tedesche in avanzata con il cannone da 155 mm. e con quello da 75.\nGli occupanti tedeschi depredarono il forte di molto materiale e di ferro. \nDopo la seconda guerra mondiale i francesi continuarono ad utilizzare il forte come deposito di munizioni fino al 1960, dopo di che fu dismesso.\nSituazione attuale.\nIl forte \u00e8 attualmente in stato di abbandono e non pu\u00f2 essere visitato."}
{"id": "4726784", "revid": "119316299", "url": "https://it.wikipedia.org/wiki?curid=4726784", "title": "One Day (Caro Emerald)", "text": "One Day \u00e8 il quarto singolo estratto da \"The Shocking Miss Emerald\", di Caro Emerald."}
{"id": "4726787", "revid": "1566286", "url": "https://it.wikipedia.org/wiki?curid=4726787", "title": "Francis McDonald", "text": "Ha recitato in oltre 310 film dal 1913 al 1965 ed \u00e8 apparso in oltre 50 produzioni televisive dal 1949 al 1963. \u00c8 stato accreditato anche con i nomi Francis J. MacDonald, Francis MacDonald, Francis J. McDonald, Frank McDonald e J. Francis McDonald\nBiografia.\nFrancis McDonald nacque a Bowling Green, in Kentucky, il 22 agosto 1891. Cominci\u00f2 la sua carriera di attore fin da giovanissimo a teatro, proseguendo poi con numerose partecipazioni a cortometraggi e lungometraggi nell'epoca del muto e con l'avvento del sonoro, dando vita in particolare a personaggi duri e dall'aspetto massiccio grazie alla sua corporatura. Collezion\u00f2 anche qualche sporadica presenza a Broadway.\nCon l'avvento della televisione, partecip\u00f2, sin dal 1949, a molte produzioni, in particolare serie televisive, per le quali interpret\u00f2 numerosi personaggi secondari in molti episodi fino agli anni 60.\nLa sua ultima apparizione sul piccolo schermo avvenne nell'episodio \"Ryker\" della serie televisiva \"Il virginiano\", andato in onda il 16 settembre 1964, mentre per il grande schermo l'ultima interpretazione risale al film \"La grande corsa\" del 1965.\nMor\u00ec a Hollywood, in California, il 18 settembre 1968 e fu seppellito al Pierce Brothers Valhalla Memorial Park di North Hollywood."}
{"id": "4726791", "revid": "481666", "url": "https://it.wikipedia.org/wiki?curid=4726791", "title": "Harry King", "text": ""}
{"id": "4726793", "revid": "1442080", "url": "https://it.wikipedia.org/wiki?curid=4726793", "title": "BNP Paribas Masters 2013 - Singolare", "text": "Il singolare del BNP Paribas Masters 2013 \u00e8 stato un torneo di tennis facente parte dell'ATP World Tour 2013.\nDavid Ferrer era il detentore del titolo ma \u00e8 stato sconfitto in finale da Novak \u0110okovi\u0107 per 7-5, 7-5.\nTeste di serie.\nTutte le teste di serie ricevono un bye per il secondo turno. "}
{"id": "4726806", "revid": "247222", "url": "https://it.wikipedia.org/wiki?curid=4726806", "title": "NYC Ghosts &amp; Flowers", "text": "NYC Ghosts &amp; Flowers \u00e8 l'undicesimo album del gruppo statunitense Sonic Youth, pubblicato il 16 maggio 2000."}
{"id": "4726807", "revid": "287204", "url": "https://it.wikipedia.org/wiki?curid=4726807", "title": "Automotrice \u00d6BB 4020", "text": "L'automotrice 4020 delle \u00d6sterreichische Bundesbahnen (\u00d6BB) \u00e8 un'automotrice elettrica progettata per il trasporto ferroviario locale e suburbano.\nLe automotrici sono parte di convogli bloccati a tre elementi, costituiti con una rimorchiata intermedia (serie 7020) e una rimorchiata pilota (serie 6020).\nStoria.\nI convogli costituiti da un'automotrice 4020 e relative rimorchiate furono costruiti dal 1978 al 1987 per i servizi vicinali e regionali della rete \u00d6BB. Il progetto costitu\u00ec un'evoluzione delle precedenti 4030.\nIn totale vennero costruiti 120 treni di tre elementi, e la numerazione delle unit\u00e0 fu pertanto 4020.001 \u00f7 120, 7020.001 \u00f7 120 e 6020.001 \u00f7 120. I convogli vennero messi in servizio sulla rete celere di Vienna (\"S-Bahn\") e sulle linee regionali del Tirolo e del Vorarlberg.\nA partire dal 1996 i treni vennero modernizzati con modifiche interne ed esterne di limitata entit\u00e0, ed alcuni di essi ricevettero una nuova livrea in grigio con dettagli rossi. Dalla fine del 2002 i treni vennero equipaggiati con un nuovo sistema di frenatura d'emergenza, e in conseguenza di ci\u00f2 vennero progressivamente rinumerati nella serie 200 (da 4020.200 in poi)."}
{"id": "4726811", "revid": "481666", "url": "https://it.wikipedia.org/wiki?curid=4726811", "title": "The Burden Bearer", "text": ""}
{"id": "4726813", "revid": "287204", "url": "https://it.wikipedia.org/wiki?curid=4726813", "title": "Ramelton", "text": "Ramelton (in irlandese: \"R\u00e1th Mealtain\"\u00a0) \u00e8 un villaggio nella contea di Donegal, in Irlanda."}
