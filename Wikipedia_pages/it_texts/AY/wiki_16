{"id": "4581440", "revid": "729019", "url": "https://it.wikipedia.org/wiki?curid=4581440", "title": "Storia degli Houston Texans", "text": "Gli Houston Texans sono un club di football americano professionistico nato nel 1999 con base a Houston, Texas, USA. Questa voce approfondisce la storia della franchigia dalla fondazione ad oggi.\n1997-2001: Tentativi di riportare il football a Houston.\n1997: L'ultima stagione degli Oilers a Houston.\nNel giugno 1997, Bob McNair e Chuck Watson videro fallire il tentativo di portare una squadra della National Hockey League a Houston, in parte a causa della mancanza di interesse dei residenti a Houston secondo un sondaggio dell'NHL.\nDue settimane dopo, Houston si ritrov\u00f2 senza una squadra di football professionistico per la prima volta dal 1959 in quanto il proprietario degli Houston Oilers Bud Adams ottenne l'approvazione finale per spostare la franchigia in Tennessee. Una causa legale promossa dalla citt\u00e0 di Houston, dalla Contea di Harris e altre parti fu archiviata quando Adams pag\u00f2 milioni di dollari per lasciare la citt\u00e0. In un'intervista con lo \"Houston Chronicle\", l'imprenditore locale e proprietario dei San Diego Padres John J. Moores, il cui nome era stato spesso chiamato in causa negli sforzi di riportare l'NFL a Houston, disse che i tifosi di football della citt\u00e0 avrebbero patito un lungo digiuno e che non prevedeva alcuna espansione della lega per almeno dieci anni. Mentre fallirono gli sforzi di portare una squadra dell'NHL a Houston, McNair decise di porsi un obiettivo ancora pi\u00f9 ambizioso e fond\u00f2 la Houston NFL Holdings. Steve Patterson, che aveva lavorato con McNair nel tentativo di portare l'NHL a Houston, fu immediatamente nominato capo della nuova organizzazione.\nCon un obiettivo ben preciso in tasca, McNair e Houston ebbero un'immediata spinta di morale nell'ottobre 1997, quando il comitato NFL Stadium riport\u00f2 al commissioner Paul Tagliabue dell'attuale attrattivit\u00e0 di Cleveland, Los Angeles e Houston. Cleveland perse i Browns nel 1995 e venne promesso loro da Tagliabue che il successivo expansion team avrebbe giocato l\u00ec, portando la lega a un totale di 31 squadre. Una futura espansione a 32 squadre sembr\u00f2 logicamente destinata a compiersi e Tagliabue premi\u00f2 i forti sforzi iniziali di McNair. Due giorni dopo, i dirigenti della Houston Livestock Show and Rodeo (HLS&amp;R) annunciarono che sarebbe partita la costruzione di uno stadio come parte dell'iniziativa per riportare l'NFL a Houston.\n1998: La sfida contro Los Angeles.\nNel marzo 1998, McNair apprese che l'NFL aveva ufficialmente premiato Cleveland con la sua franchigia di espansione, diventando il 31\u00b0 team dell NFL. Il Commissioner Tagliabue disse che la lega avrebbe probabilmente aggiunto la sua 32\u00aa squadra nei due anni successivi, con le tre candidate principali candidate che erano Toronto (che sarebbe diventata la prima franchigia NFL fuori dagli Stati Uniti e che possedeva il quinto mercato del Nord America), Los Angeles (il secondo mercato pi\u00f9 grande del Nord America e sede di due franchigie trasferitesi nel corso degli anni novanta) e Houston (che era il quarto mercato del Nord America e possedeva fino a poco tempo prima gli Oilers).\nI dirigenti di Houston erano preoccupati che Los Angeles sarebbe stata favorita dal suo grande mercato televisivo; ad inizio maggio, quelle paure divennero realt\u00e0 quanto il guru dell'intrattenimento Michael Ovitz annunci\u00f2 che avrebbe guidato un finanziamento largamente privato di 750 milioni di dollari per costruire uno stadio a Carson, California nella speranza di ottenere l'expansion team. Ad ogni modo, sia McNair che Ovitz affermarono che avevano bisogno di conoscere le intenzioni della NFL sull'espansione entro l'inizio del 1999, altrimenti avrebbero perso il supporto pubblico a causa dei lunghi ritardi mentre la lega sviluppava i propri piani. A fine ottobre 1998, Tagliabue annunci\u00f2 che i proprietari della NFL avrebbero sicuramente portato la lega a 32 squadre e avrebbero deciso nell'aprile del 1999 quale citt\u00e0 sarebbe stato premiata con la franchigia aggiuntiva. Nel frattempo, Ovitz si trov\u00f2 un avversario nel suo stesso mercato, quando l'immobiliarista Ed Roski annunci\u00f2 una proposta concorrente per una futura squadra a Los Angeles; la sua proposta era centrata attorno a uno stadio da 68.000 posti dentro lo storico Los Angeles Coliseum.\n1999: Los Angeles ottiene la nuova franchigia.\nIl 16 marzo 1999, i proprietari della NFL con voto di 29\u20132, approvarono una risoluzione per premiare Los Angeles con la 32\u00aa franchigia. Ad ogni modo, il premio era subordinato alla creazione di una propriet\u00e0 accettabile da parte della citt\u00e0 e di un accordo per lo stadio entro il 15 settembre; se le parti non avessero raggiunto un accordo o quantomeno non fossero state vicine al farlo, sarebbe stato il turno di Houston.\nUn mese dopo, i dirigenti della NFL volarono a Los Angeles. I dirigenti furono scioccati dalla mancanza di progressi: Los Angeles non avrebbe approvato una tassa per costruire il nuovo stadio, i gruppi contrapposti erano fermi sulle loro rispettive posizioni e non avrebbero concesso nulla agli avversari per giungere ad un accordo e nessun gruppo era pronto per costruire delle infrastrutture adeguate, cose che Houston aveva promesso in tutte le sue offerte sin dal 1997.\nUna visita di ritorno a fine maggio produsse qualche cambiamento: Ovitz e Roski erano ancora fermi sulle loro posizioni; la proposta di Roski rimaneva quella originale, mentre Ovitz svel\u00f2 piani per trasformare l'area attorno al Coliseum in un complesso di 60 acri (240.000 metri quadri) di parchi, garage per i parcheggi, aree per lo shopping e uno stadio nuovo di zecca. Malgrado Tagliabue e i dirigenti della NFL fossero soddisfatti del progetto, erano preoccupati dal costo che includeva 225 milioni di dollari per i garage per i parcheggi, specialmente dal momento che n\u00e9 Los Angeles n\u00e9 lo Stato della California avevano intenzione di fornire i fondi necessari. A questo punto, Tagliabue espresse la sua frustrazione per l'incapacit\u00e0 di Los Angeles di fornire un piano unico e il mese successivo avvis\u00f2 McNair di riprendere le sue discussioni col comitato di espansione.\nIl 9 settembre 1999, il comitato di espansione della lega indic\u00f2 che McNair e gli altri dirigenti di Houston avrebbero dovuto prepararsi per partecipare il 6 ottobre a un incontro con i proprietari dell'NFL ad Atlanta. L'NFL fece presente che gli sforzi di Los Angeles non stavano ancora producendo alcun risultato concreto ed ora si stava combattendo una battaglia a tre tra Ovitz, Roski e il nuovo arrivato Marvin Davis. Anche se la lega avrebbe ancora preso in esame un'offerta da qualsiasi gruppo di Los Angeles, ora la lega avrebbe considerato anche quella di McNair e Houston.\nNella prima settimana di ottobre, Ovitz annunci\u00f2 che il suo gruppo era pronto ad offrire 540 milioni di dollari per la 32\u00aa franchigia della NFL a Los Angeles. Ad ogni modo, in seguito, quella stessa settimana, McNair di Houston NFL Holdings propose un'offerta da 700 milioni di dollari ai proprietari per assicurare la franchigia a Houston; la mattina del 6 ottobre 1999, l'insistenza di McNair alla fine pag\u00f2 e i proprietari della lega votarono con un 29\u20130 l'accettazione dell'offerta di McNair. Inoltre, Houston avrebbe ospitato il Super Bowl del 2004, per la seconda volta nella sua storia.\n2000: Scelta del nome ed inizio della costruzione dello stadio.\nDa qui le cose si mossero in fretta per la squadra, che era ancora senza nome. Gruppi di analisi furono formati nello stato per determinare l'immagine e la direzione che avrebbe preso la franchigia. La NFL Properties e i dirigenti della squadra iniziarono a lavorare sull'identit\u00e0, il nome e il logo e il front office inizi\u00f2 a prendere forma assumendo l'ex general manager dei Washington Redskins Charley Casserly come vicepresidente esecutivo e general manager nel gennaio 2000.\nQuella primavera, Houston celebr\u00f2 la posa della prima pietra del Reliant Stadium. La struttura da 69.000 posti sarebbe stata la prima dell'NFL con la copertura retraibile. Dopo un anno di speculazioni, la squadra fu ufficialmente battezzata Houston Texans durante una celebrazione cittadina nel settembre 2000 che vide il commissioner NFL Paul Tagliabue e Bob McNair svelare il nuovo logo.\n2001: Scelta dell'allenatore.\nIl 21 gennaio 2001, i Texans scelsero lo staff degli allenatori e presentarono Dom Capers come primo capo-allenatore della squadra. Capers aveva passato le due ultime stagioni come coordinatore difensivo dei Jacksonville Jaguars. Dal 1995 al 1998, Capers fu capo-allenatore dell'allora team di espansione dei Carolina Panthers. Capers avrebbe presto riempito il resto dello staff nei mesi a venire. Dopo cinque lunghi anni, Houston fu alla fine pronta per tornare nella lega.\n2002-2005: Ritorno in campo.\nStagione 2002: L'esordio.\nNel Draft NFL 2002 Houston selezion\u00f2 giocatori come David Carr, Chester Pitts, Jabar Gaffney, DeMarcus Faggins e Jonathan Wells e firmarono veterani come Steve McKinney, Aaron Glenn, Corey Bradford, Marcus Coleman, Kris Brown, Chad Stanley e Tony Boselli. I Texans iniziarono la pre-stagione della loro annata inaugurale il 5 agosto 2002 contro i New York Giants al Fawcett Stadium di Canton nella Pro Football Hall of Fame Game, davanti a 22.461 fan. La stagione dei Texans inizi\u00f2 l'8 settembre 2002 contro i Dallas Cowboys al Reliant Stadium. I Texans scioccarono i loro rivali statali vincendo 19-10 e diventando cos\u00ec il secondo team di espansione della storia a vincere la sua prima gara (dopo i Minnesota Vikings nel 1961). I Texans persero le cinque gare successive prima di ottenere la prima vittoria in trasferta contro i Jaguars, squadra che avrebbero sconfitto altre volte nelle stagioni a venire.\nLe altre vittorie della stagione arrivarono contro i New York Giants a Houston e gli Steelers a Pittsburgh (malgrado sole 46 yard conquistate \u2013 un record negativo per un team vincitore di un match NFL) e i Texans terminarono la stagione 4\u201312, con due giocatori (Gary Walker and Aaron Glenn) convocati per il Pro Bowl, il maggior numero di sempre per una nuova franchigia. La stagione fu considerata un successo malgrado David Carr avesse subito ben 76 sack e la constatazione che Tony Boselli, l'uomo che si sperava avrebbe protetto il giovane quarterback, non fosse all'altezza delle aspettative.\nStagioni 2003-2004.\nNelle due stagioni successive, i Texans fecero progressi evidenti grazie all'arrivo di giocatori come Andre Johnson, Shantee Orr, Mark Bruener, Domanick Davis, Zach Wiegert, Dunta Robinson e Jason Babin. Nel 2003, iniziarono come nel 2002 superando i favoriti Dolphins a Miami nella gara d'apertura. Nessun altro expansion team della storia aveva mai vinto la gara d'esordio nelle sue prime due stagioni. A fine stagione i Texans migliorarono il record dell'anno precedente di una sola vittoria ma le vittorie sui futuri campioni della NFC, i Carolina Panthers, e la sconfitta solo ai supplementari coi futuri vincitori del Super Bowl, i New England Patriots, portarono un grande ottimismo per la stagione successiva in cui si pens\u00f2 che la squadra avrebbe potuto competere con ogni altra nella lega.\nQuell'anno l'ottimismo spar\u00ec quando i Texans iniziarono la stagione 0\u20133 e per la prima volta i tifosi iniziarono a lamentarsi della direzione in cui l'allenatore Dom Capers e il front office li stavano conducendo, viste le aspettative in crescita. La prima vittoria del 2004 fu a Kansas City, seguita da una vittoria casalinga con gli Oakland Raiders che diede il la alla prima striscia vincente della storia della franchigia.\nDopo aver battuto i rivali di division di Tennessee e Jacksonville senza subire punti ed aver messo insieme un altro paio di vittorie consecutive nel finale di stagione, i Texans erano vicini a chiudere la stagione in pareggio. Sarebbe bastata una vittoria in casa con i Cleveland Browns, che avevano un record di 3-12, ma i Texans si presentarono impreparati all'incontro e persero 22\u201314. La gara serv\u00ec come presagio dei cattivi tempi a venire. Tra gli aspetti positivi, il ricevitore al secondo anno Andre Johnson fu scelto per il suo primo Pro Bowl e fu il primo e, fino al 2008, unico anno in cui i Texans non terminarono ultimi nella AFC South.\nStagione 2005: L'ultima stagione da allenatore di Capers.\nMalgrado il deludente finale della stagione 2004 e una pre-stagione travagliata in cui arrivarono Phillip Buchanon, Victor Riley, Lewis Sanders e Travis Johnson, per il 2005 i Texans speravano in un posto nei playoff. Nella gara d'esordio furono sconfitti dai Bills a Buffalo 22\u20137 e nella partita seguente superati dagli Steelers in casa 27\u20137. Con il susseguirsi delle sconfitte, l'ottimismo delle annate precedenti spar\u00ec. Il coordinatore offensivo Chris Palmer fu sostituito dopo tre settimane e media e fans iniziarono a puntare il dito sulle decisioni personali opinabili e sulle scelte del draft lacunose da parte del general manager Charley Casserly, dubitando anche riguardo all'abilit\u00e0 di Dom Capers di guidare la squadra in futuro verso traguardi importanti. La stagione inizi\u00f2 con un record di 0\u20136, prima della vittoria sui Browns a Houston, che fu seguita da una nuova striscia di sei sconfitte consecutive. Per la fine della stagione molti invocavano il licenziamento di Dom Capers e Charley Casserly e giravano teorie complottistiche secondo cui i Texans stavano perdendo diverse gare per assicurarsi la prima scelta assoluta nel seguente draft, fino al cosiddetto \u201cBush Bowl\u201d a San Francisco nell'ultima settimana della stagione. I Texans e i 49ers erano le squadre con i due peggiori record della lega e la perdente avrebbe \u201cvinto\u201d il diritto di scegliere per prima nel Draft NFL 2006. I Texans persero 20\u201317 e finirono la stagione 2\u201314, il peggior record della lega. Una nota positiva fu la stagione sensazionale del rookie Jerome Mathis da kick returner che convert\u00ec due kicks back in touchdown, incluso uno da 99 yard contro Kansas City. Mathis fu l'unico giocatore di Houston selezionato per il Pro Bowl nel 2005.\nI Texans licenziarono Dom Capers e la maggior parte del suo staff. Il general manager Charley Casserly venne risparmiato, ma avrebbe lasciato la franchigia dopo il draft, sostituito da Rick Smith. Gary Kubiak, coordinatore offensivo dei Denver Broncos e nativo di Houston, fu assunto per guidare la franchigia. Mentre la maggior parte dei media nazionali credevano che i Texans avrebbero scelto nel draft il running back di USC Reggie Bush, molti a Houston iniziarono a dare voce al loro desiderio che la squadra scegliesse l'eroe cittadino, Vince Young, dopo che questi aveva guidato la University of Texas alla vittoria sulla USC di Bush nella finale del campionato NCAA tenutasi al Rose Bowl di Los Angeles.\nIn febbraio, con l'approvazione Gary Kubiak, i Texans esercitarono un'opzione da 8 milioni di dollari su David Carr, garantendo la sua permanenza come Texan nel 2006. Nel frattempo, il dibattito su Bush e Young infuri\u00f2 per mesi nei media sportivi locali e su internet. Malgrado il supporto per Vince Young stesse avendo la meglio, molti ritenevano ancora Reggie Bush la futura scelta dei Texans.\nIn un'improbabile girandola di eventi invece, i Texans scioccarono il mondo della NFL alla vigilia del draft NFL annunciando che il defensive end da North Carolina State Mario Williams - non Reggie Bush o Vince Young - sarebbe stata la prima scelta assoluta del team al primo giro. I fan rimasero infuriati e scioccati, molti manifestarono direttamente la loro disapprovazione durante il party pubblico del draft al Reliant Stadium e i Texans furono ridicolizzati dai media nazionali per aver commesso quello che molti pensavano essere il pi\u00f9 grande errore nella storia del draft. Paragoni tra Michael Jordan e Sam Bowie furono immediatamente fatti. Reggie Bush fin\u00ec ai New Orleans Saints e Vince Young fu scelto dai Titans. Scegliendo Williams, i Texans soddisfarono le loro necessit\u00e0 pi\u00f9 impellenti, anche se tale scelta si rivel\u00f2 un incubo per le pubbliche relazioni nella stagione 2005. Verso la fine dell'anno, Bush e i Saints erano sul punto di giocarsi la finale dell'NFC Championship e Young vinse il premio di rookie offensivo dell'anno. Mario Williams fin\u00ec con 4,5 sack e 47 tackles soffrendo per una debilitante fascite plantare per l'intera stagione. Oltre a Williams furono selezionati anche DeMeco Ryans, David Anderson, Eric Winston e Owen Daniels. I Texans acquistarono anche il Pro Bowler Eric Moulds e Kevin Walter.\n2006-2013: l'era di Gary Kubiak.\nStagione 2006.\nIl 10 settembre 2006, il nativo di Houston Gary Kubiak fece il suo debutto come capo-allenatore guidando i Texans contro i Philadelphia Eagles al Reliant Stadium. Malgrado l'aver segnato un touchdown nel primo drive, la partita fin\u00ec con una deludente sconfitta per 24-10. I Texans persero anche le due gare successive in maniera imbarazzante prima di premiare Kubiak con la prima vittoria in carriera sui Miami Dolphins nella settimana quattro. Dopo una sconfitta a Dallas, due delle successive quattro gare sarebbero state contro i rivali di division di Jacksonville e Houston li batt\u00e9 entrambe le volte. Mentre continuava l'inspiegabile abilit\u00e0 dei Texans di battere i Jaguars, coi Titans, che avevano superato in yard totali 427 a 197, persero a causa di cinque turnover.\nIn seguito i Texans soffrirono due sconfitte al cardiopalma nelle loro otto gare finali di stagione a causa della debolezza della difesa, che costarono loro la prima stagione con un record positivo. Prima concessero ai Buffalo Bills di segnare un touchdown con soli 9 secondi rimanenti e poi, tre settimane dopo, il quarterback dei Tennessee Titans Vince Young corse per 39 yard segnando il touchdown vincente nei tempi supplementari. Una settimana dopo, gli emotivamente sfiancati Texans si mostrarono a Foxborough per affrontare i New England Patriots venendo schiacciati 40\u20137.\nCarr nel finale di stagione guid\u00f2 la squadra a due vittorie in quelle che sarebbero state le sue ultime partite come Texan. La squadra di Houston super\u00f2 gli Indianapolis Colts, futuri vincitori del Super Bowl 27\u201324 con Carr che sul 16\u201323 lanci\u00f2 un touchdown e non sub\u00ec pi\u00f9 nessun intercetto n\u00e9 sack, finendo la gara con sei giocate e un drive da 31 yard per portare Kris Brown in posizione per calciare il tiro della vittoria. Carr fin\u00ec la stagione battendo i Cleveland Browns a Houston; dando ai Texans la prima striscia di due vittorie consecutive in due anni. I Texans finirono 6-10 nel 2006, quattro vittorie in pi\u00f9 dell'anno precedente. Se non si fossero verificati i grossi sbandamenti difensivi avvenuti nei minuti finali contro Bills e Titans, i Texans avrebbero finito la loro prima stagione in pareggio 8\u20138, sull'onda di un attacco rapidamente migliorato.\nRiguardo alle prestazioni individuali, David Carr fin\u00ec la stagione col record in carriera del 68,9% di passaggi completati e pareggi\u00f2 il record NFL di 22 passaggi consecutivi completati nella gara coi Buffalo Bills. La combinazione Carr-Johnson si dimostr\u00f2 ancora una volta formidabile, con Andre Johnson che guid\u00f2 la lega in ricezioni con 103 venendo scelto per il suo secondo Pro Bowl. Alla fine, i Texans ricevettero un contributo da tutte e sette le loro scelte del Draft 2006, compresi Williams, Daniels e Ryans - una scelta del secondo giro che divent\u00f2 rookie difensivo dell'anno.\nStagione 2007.\nLa maggior parte delle speculazioni a Houston in seguito alla stagione 2006 coinvolsero David Carr e il suo futuro con i Texans. Il 21 marzo, circolarono voci che il quarterback di riserva degli Atlanta Falcons Matt Schaub sarebbe stato spedito ai Texans. I Texans e i Falcons si scambiarono le scelte del primo giro e i Texans diedero ad Atlanta la loro scelta del secondo giro nei draft 2007 e 2008. Dopo questa anteprima a il 22 marzo a Houston, Schaub fu annunciato come quarterback titolare nel 2007. Malgrado le voci che i Texans avessero intenzione di scambiarlo, la squadra garant\u00ec al popolare Carr un rilascio senza condizioni cosicch\u00e9 l'ex prima scelta potesse scegliersi il team che avrebbe preferito. Il 6 aprile 2007 David Carr si un\u00ec ai Carolina Panthers diventando il titolare dopo l'infortunio del veterano dei Panthers Jake Delhomme che gli fece concludere la stagione anzitempo. La scelta del primo giro dei Texans nel draft 2007, Amobi Okoye, fu il pi\u00f9 giovane giocatore scelto nella storia dei draft NFL. Okoye non comp\u00ec 20 anni fino al 10 giugno 2007. Oltre a lui quell'anno arrivarono a Houston anche Jacoby Jones, Joel Dreessen, Ahman Green, Mike Brisiel, Matt Turk e Jamar Fletcher.\nPer Matt Schaub e i Texans, la stagione 2007 part\u00ec in maniera ottima. Essi estesero infatti il loro record di franchigia di 2 gare vinte consecutive della fine del 2006 con altre due vittorie contro i Chiefs in casa e contro Carolina in trasferta. Dopo la partenza per 2-0, comunque, i Texans sarebbero stati sommersi dagli infortuni e dai turnover. Matt Schaub salt\u00f2 cinque gare complete a causa di un infortunio e altri due giocatori subirono danni anche pi\u00f9 pesanti. L'ex partecipante al Pro-Bowl, il ricevitore Andre Johnson, salt\u00f2 7 gare a causa di un infortunio al ginocchio. Dunta Robinson salt\u00f2 l'intera stagione a causa di un infortunio alla gamba nella settimana 9 nella gara contro Oakland; il centro titolare Steve McKinney soffr\u00ec un altro infortunio nella terza gara della stagione che lo mise fuori per tutto l'anno e Ahman Green, che aveva firmato nell'offseason un remunerativo contratto, corse per sole 260 yard, saltando diverse gare e finendo la stagione in lista infortunati. Malgrado tutto ci\u00f2, i Texans ebbero la miglior stagione della loro storia, finendo per la prima volta con un record pari, con un 6-2 in casa, e diversi record individuali. I Texans ebbero il loro miglior attacco, stabilendo i record di squadra di punti, yard medie per gioco, touchdown totali, passaggi da touchdown, yard totali e yard passate. Andre Johnson fin\u00ec col record in carriera e di franchigia di 8 touchdown. Mario Williams stabil\u00ec il record di squadra di 14 sack, finendo primo nella AFC e al terzo nella lega e DeMeco Ryans fu scelto come titolare nel suo primo Pro Bowl. I Texans ebbero un bilancio di 1\u20135 all'interno della loro division, finendo ultimi nella AFC South, e 7\u20133 dalla loro division. Nel 2007, Kris Brown divenne il primo kicker nella storia dell'NFL a calciare tre field goal da almeno 54 yard in una singola gara, compreso un record di franchigia di un field goal da 57 yard con cui batt\u00e9 i Dolphins.\nStagione 2008.\nIn estate Houston puntell\u00f2 il roster con gli arrivi di Duane Brown, Steve Slaton, Dominique Barber, Vonta Leach e Chris Myers, mentre lasciarono la squadra i veterani Mike Flanagan e Morlon Greenwood. I Texans aprirono la stagione 2008 con due sconfitte consecutive contro i Pittsburgh Steelers, 38-17, e i Tennessee Titans, 31-12. Il loro debutto in casa nella seconda settimana contro Baltimore fu rinviato a causa dei danni subiti dalla citt\u00e0 di Houston per colpa dell'uragano Ike, forzando i Texans a giocare tre gare consecutive in trasferta prima di tornare a casa in ottobre. Dopo altre due sconfitte consecutive contro Jacksonville ed Indianapolis, i Texans si assicurarono la loro prima vittoria con un touchdown di Matt Schaub a tre secondi dalla fine della gara. I Texans poi superarono Detroit 28-21 e, la settimana seguente superarono nettamente i Bengals 35-6, la pi\u00f9 grande differenza di punti nella storia dei Texans. Dopodich\u00e9 stabilirono un record di franchigia con quattro vittorie consecutive sui Cleveland Browns, i Jacksonville Jaguars, i Green Bay Packers, e i Tennessee Titans. Dopo una deludente sconfitta ad opera degli Oakland Raiders nella settimana 16, i Texans finirono la stagione NFL 2008 con una vittoria per 31-24 sui Chicago Bears, eliminando i Bears dalla corsa ai playoff che la vittoria sui Texans gli avrebbe assicurato. Il 1\u00ba dicembre 2008, i Texans sconfissero i Jacksonville Jaguars 30-17 nel loro primo Monday Night Football della storia. Il rookie Steve Slaton corse 130 yard con 2 touchdown e cattur\u00f2 2 passaggi per 52 yard. Mario Williams mise a segno 3 sack e forz\u00f2 una fumble e Andre Johnson ricevette 7 passaggi per 75 yard e un touchdown.\nLa stagione termin\u00f2 con un record di 8-8, pareggiando il record della franchigia. Poco faceva pensare ai Texans che la loro seconda scelta del terzo giro nel draft 2008, acquistata con uno scambio, sarebbe stata una dei migliori giocatori offensivi del 2008. Steve Slaton fu il decimo running back scelto nel draft ma sarebbe diventato lo \"steal of the draft\" guidando tutti i rookie con 1.282 yard corse e 1.659 yard dalla linea di scrimmage. Un altro giocatore che ebbe una stagione importante fu Andre Johnson, che fu il miglior ricevitore della NFL con 115 ricezioni, correndo 1.575 yard. Tre giocatori dei Texans furono convocati per il Pro Bowl: Andre Johnson, Mario Williams e Owen Daniels.\nStagione 2009.\nI Texans continuarono a migliorare nella stagione 2009 con l'arrivo di giocatori come Brian Cushing, Connor Barwin, Glover Quin, Shaun Cody, Dan Orlovsky, Antonio Smith e Bernard Pollard. Malgrado la sconfitta nella gara di apertura contro i New York Jets, i Texans andarono sul 5-3 a met\u00e0 stagione compresa una vittoria sui rivali di division dei Tennessee Titans nella settimana 2, che si rivel\u00f2 essere la loro unica vittoria contro un'avversaria di division. I Texans patirono sconfitte per pochi punti nelle quattro gare successive prima di chiudere la stagione con quattro vittorie consecutive. Nella gara finale, una vittoria in rimonta sui New England Patriots fece raggiungere il record di 9-7, primo bilancio positivo della storia, tenendo in piedi anche le flebili speranze di giungere per la prima volta ai playoff. Le speranze furono per\u00f2 deluse presto quando i Jets si qualificarono al wild card match, vincendo sui Cincinnati Bengals. Il record dei Texans di 9-7 era alla pari con le wild card dell'AFC, i Jets e i Baltimore Ravens, ma i Jets e i Ravens ebbero la precedenza avendo un miglior record nella conference (entrambe 7-5 contro il 6-6 dei Texans), lasciando Houston fuori dalla postseason.\nNel 2009 il quarterback Matt Schaub stabil\u00ec diversi record, registrando con 4.770 yard lanciate, la sesta prestazione di ogni tempo in una stagione singola all'epoca, e un passer rating di 98,6 che fu il suo record in carriera. Anche il wide receiver Andre Johnson ebbe un'altra stagione straordinaria con 1.569 yard ricevute in 101 ricezioni.\nDopo la stagione 2009, i Texans confermarono il capo-allenatore Gary Kubiak con un prolungamento contrattuale fino alla stagione 2012. Il 7 settembre 2010, i Texans ingaggiarono il quarterback Matt Leinart con un contratto annuale, due giorni dopo che era stato tagliato dagli Arizona Cardinals.\nStagione 2010.\nIn estate furono acquistati Kareem Jackson, Arian Foster, Garrett Graham, Jason Allen, Wade Smith e Earl Mitchell. Gli Houston Texans aprirono la loro stagione con una vittoria, battendo gli Indianapolis Colts 34-24. Arian Foster corse 231 yard, la prima volta che un giocatore dei Texans tagli\u00f2 questo traguardo. La settimana seguente, Houston rimont\u00f2 uno svantaggio di 17 punti nel secondo tempo superando Washington, 30-27 nella loro prima vittoria ai tempi supplementari. Schaub pass\u00f2 il record di franchigia di 497 yard. La partita seguente furono superati dai Dallas Cowboys 27-13. Nella quarta settimana, Arian Foster, dopo essere rimasto in panchina per quasi tutto il primo tempo, corse oltre 100 yard. Andre Johnson non gioc\u00f2 a causa di un infortunio alla caviglia. Gli Houston Texans sconfissero i Raiders 31-24. All'epoca, i Texans erano felici: le settimane precedenti avevano fatto esattamente ci\u00f2 che serviva per vincere la division. Purtroppo i Jacksonville Jaguars, ultimi nella AFC South division all'epoca, sconfissero gli Indianapolis Colts, annullandosi l'un altro e passando alla pari al secondo posto della division. Anche i Tennessee Titans persero con i Denver Broncos, cosa che mise tutti alla pari al secondo posto nella division negando nuovamente i playoff a Houston.\nIl 3 gennaio 2011, i Texans annunciarono che Kubiak sarebbe rimasto come capo-allenatore ma licenziarono il coordinatore difensivo Frank Bush e tre dei suoi assistenti. Il 5 gennaio, l'ex capo-allenatore dei Cowboys Wade Phillips fu assunto come coordinatore difensivo.\nStagione 2011: primo titolo di division.\nHouston si rafforz\u00f2 notevolmente durante la off-season con l'arrivo di giocatori come J.J. Watt, Brooks Reed, Danieal Manning, Johnathan Joseph, Jake Delhomme e Derek Newton. I Texans ospitarono Indianapolis nella gara di apertura della stagione, con i Colts privi di Peyton Manning a causa di un'operazione chirurgica al collo. Houston prese rapidamente il sopravvento vincendo 34-7. Dopo aver sconfitto anche Miami, i Texans persero a New Orleans e vinsero contro gli incerottati Steelers 17-10. Malgrado gli infortuni occorsi a Matt Schaub (sostituito dal rookie T.J. Yates), Mario Williams e Andre Johnson, i Texans terminarono la stagione con un record di 10-6 vincendo per la prima volta la AFC South. Nel primo turno di playoff sconfissero i Cincinnati Bengals 31-10 ma furono eliminati dai Baltimore Ravens 20-13 nel turno successivo dopo tre intercetti subiti da Yates e un punt sfuggito dalle mani di Jacoby Jones.\nStagione 2012.\nNel marzo 2012 i Texans decisero di non applicare la franchise tag su Mario Williams, permettendogli di diventare uno dei free agent pi\u00f9 desiderati del mercato e di accasarsi alla fine coi Buffalo Bills. Furono poi messi sotto contratto giocatori come Whitney Mercilus, Brandon Brooks, Eddie Pleasant, Ben Jones e Jared Crick. Il 9 settembre, nella partita di debutto della stagione 2012, i Texans vinsero in casa facilmente contro i Miami Dolphins. Trascinata in difesa dal defensive end al secondo anno J.J. Watt, Houston vinse anche le quattro gare successive, partendo per la prima volta nella sua storia con un record di 5-0. La prima sconfitta della stagione giunse nella settimana 6 contro i Green Bay Packers.\nNella settimana 11, i Texans, che in quel momento detenevano il miglior record della lega, vinsero una partita epica contro i Jacksonville Jaguars, ultimi nella NFL con una sola vittoria. Tra continui ribaltamenti di fronte, Houston la spunt\u00f2 ai supplementari, con Schaub che lanci\u00f2 la seconda prestazione di tutti i tempi (alla pari con Warren Moon) con ben 527 yard passate e 5 passaggi da touchdown (2 intercetti), compreso un record di franchigia di 43 passaggi completati e il passaggio da touchdown da 48 yard per Andre Johnson che decise la partita all\"'overtime\".\nCon la vittoria nella settimana 13 sui Titans, Houston centr\u00f2 la seconda qualificazione ai playoff consecutiva, salvo poi subire una brutta sconfitta nel turno successivo contro i Patriots. Nella settimana 15 Houston si assicur\u00f2 il secondo titolo di division consecutivo battendo i Colts. La domenica successiva i Texans persero la terza gara del 2012 contro i Minnesota Vikings. Nell'ultimo turno di campionato i Texans si giocarono la possibilit\u00e0 di saltare il primo turno di playoff perdendo la terza gara nelle ultime quattro.\nIl 5 gennaio 2013, nel primo turno di playoff, Houston batt\u00e9 come nell'anno precedente i Cincinnati Bengals senza difficolt\u00e0. La stagione di Houston si arrest\u00f2 ancora nel divisional round a causa della sconfitta contro i Patriots. A fine anno J.J. Watt fu premiato come miglior difensore dell'anno della NFL.\nStagione 2013.\nNel Draft NFL 2013 vennero scelti DeAndre Hopkins, D.J. Swearinger e Ryan Griffin. Anche i veterani Shane Lechler, Randy Bullock e Ed Reed vennero messi sotto contratto, mentre il veterano Brice McCain lasci\u00f2 la squadra. I Texans per\u00f2 collassarono nel . Dopo avere vinto in rimonta le prime due partite contro Chargers e Titans, la squadra fu sconfitta dai Ravens. Lo spartiacque della stagione avvenne nella settimana 4 contro i Seattle Seahawks, futuri vincitori del Super Bowl XLVIII. Houston si trov\u00f2 in vantaggio di 17 punti nel primo tempo ma non segn\u00f2 pi\u00f9 per tutto il secondo tempo, venendo sconfitta in casa ai supplementari. Il club non si riprese pi\u00f9 e perse tutte le rimanenti gare della stagione. Fu la prima volta nella storia che una squadra dopo avere vinto le prime due gare fu sconfitta in tutte le successive 14. Brian Cushing e Arian Foster si infortunarono a inizio anno non facendo pi\u00f9 ritorno in campo mentre Schaub fu sostituito come titolare dal rookie Case Keenum. La mossa non diede per\u00f2 risultati e la squadra termin\u00f2 col peggior record della lega, 2-14. A fine anno, Kubiak fu licenziato.\n2014-presente: L'era di Bill O'Brien.\nStagione 2014.\nIl 31 dicembre 2013, fu annunciato che Bill O'Brien, ex coach dei Penn State Nittany Lions, sarebbe diventato il terzo capo-allenatore della storia della franchigia. In possesso per la terza volta della prima scelta assoluta, i Texans selezionarono il defensive end dalla South Carolina University Jadeveon Clowney nel Draft NFL 2014. Con lui furono selezionati anche C.J. Fiedorowicz, John Simon, Alfred Blue, Andre Hal e Jay Prosch. A guidare la squadra nel ruolo di quarterback fu il veterano Ryan Fitzpatrick, acquisito come free agent. In arrivo dalla striscia negativa del 2013, la squadra torn\u00f2 subito alla vittoria nella prima settimana battendo i Redskins. Seguirono una vittoria sui Raiders e una sconfitta coi Giants, prima che nella settimana 4 Houston vincesse la sua terza gara stagionale, gi\u00e0 pi\u00f9 dell'anno precedente. Per la quarta dovette trascorrere un mese, quando nella settimana 8 vi fu quella sui Titans. Dopo una sconfitta nella settimana 9, con Houston su un record di 4-5 e la precisione di Fitzpatrick in calo nelle ultime due prestazioni, Ryan Mallett (acquisito a settembre in uno scambio coi Patriots) fu nominato titolare per le due successive gare. Un aggravarsi di un infortunio al muscolo pettorale per\u00f2 gli fece chiudere in anticipo la stagione, cos\u00ec Fitzpatrick torn\u00f2 ad essere il titolare all'alba della gara della settimana 13, dove gioc\u00f2 la miglior gara della carriera, passando 358 yard e 6 touchdown (a solo uno dal record NFL), nella vittoria 45-21 sui Titans.\nNel quattordicesimo turno i Texans (7-6) tennero vive le loro speranze di playoff battendo in trasferta i Jaguars. Sette giorni dopo, nel secondo quarto della gara contro i Colts, Fitzpatrick si frattur\u00f2 gamba durante un tentativo di corsa, chiudendo la propria stagione. I Texans dovettero cos\u00ec schierare il loro terzo quarteback, Case Keenum, appena tornato dai Rams, che guid\u00f2 la squadra alla vittoria sui Ravens. Houston vinse anche sette giorni dopo contro i Jaguars ma la contemporanea vittoria dei Ravens li escluse dai playoff malgrado un ritorno a un record positivo di 9-7. Per la seconda volta in carriera, J.J. Watt fu nominato difensore dell'anno dopo un'altra stagione dominante in cui divenne il primo giocatore della storia a fare registrare almeno 20 sack in due diverse annate. La prima scelta assoluta Clowney invece fu tartassato dagli infortuni per tutta la stagione, giocando solo 4 partite con 7 tackle.\nStagione 2015.\nNel 2015, i Texans scambiarono Fitzpatrick con i New York Jets e firmarono l'ex quarterback dei Cleveland Browns Brian Hoyer. Dopo dodici stagioni, la squadra svincol\u00f2 il ricevitore Andre Johnson, il suo leader in praticamente tutte le categorie su ricezione, che fin\u00ec per firmare coi Colts. Nel Draft NFL 2015 furono scelti Kevin Johnson e Benardrick McKinney, mentre fu ingaggiato anche i veterani Vince Wilfork, Rahim Moore, Brandon Dunn e Chris Clark. La stagione inizi\u00f2 vincendo solamente due delle prime sette partite, incluse nette sconfitte contro Falcons e Dolphins. Tuttavia la squadra si \u00e8 ripresa nella seconda met\u00e0 della stagione, dove ebbe bilancio parziale di 6\u20132, inclusa la prima vittoria della storia dei Texans contro i Colts ad Indianapolis, guidata dal terzo quarterback Brandon Weeden. La squadra concluse con lo stesso record dell'anno precedente, 9\u20137, vincendo il suo terzo titolo di division e qualificandosi per il playoff per la prima volta dal 2012. Nel primo turno stato il club fu subito eliminato dai Chiefs per 30-0, complice una prestazione negativa del quarterback Hoyer. A fine anno, Watt fu premiato per la terza volta in carriera come difensore dell'anno, pareggiando il record di Lawrence Taylor.\nStagione 2016.\nIl 9 marzo 2016 i Texans firmarono con un ricco contratto il quarterback Brock Osweiler, ex riserva dei Denver Broncos campioni in carica che nella stagione precedente si era messo in luce sostituendo Peyton Manning. Oltre a lui furono messi sotto contratto anche Will Fuller, scelto nel primo giro del Draft NFL 2016, i lineman Nick Martin, Tony Bergstrom e Jeff Allen e il running back free agent Lamar Miller.\nMalgrado le alte aspettative, Osweiler fatic\u00f2 per tutta la stagione. Dopo avere subito 2 intercetti nella settimana 15 contro i Jaguars, coach Bill O'Brien lo spost\u00f2 in panchina in favore del quarterback di riserva Tom Savage. Savage guid\u00f2 la squadra alla vittoria in rimonta contro Jacksonville e fu nominato titolare per il resto della stagione. I Texans si assicurarono il quarto titolo della AFC South division in sei anni nella prima gara come titolare in carriera di Savage nella settimana 16. Fu la prima volta nella storia della squadra che la difesa di Houston si classific\u00f2 al primo posto della lega al termine della stagione regolare, malgrado l'avere perso per tutta la stagione per infortunio la stella J.J. Watt, concedendo 20,5 punti e 301,3 yard a partita.\nHouston sconfisse nel turno delle wild card gli Oakland Raiders per 27\u201314 con Osweiler tornato titolare a causa di una commozione cerebrale subita da Savage. Osweiler fu il partente anche nei Divisional Playoffs contro i New England Patriots, subenendo tre intercetti nel secondo tempo. I Texans furono eliminati per34\u201316 dai futuri vincitori del Super Bowl.\nStagione 2017.\nDopo una sola stagione, il 9 marzo 2017 Osweiler e il suo pesante contratto furono scambiati con i Cleveland Browns in una cambio di una scelta del secondo giro del Draft 2018. Anche il corner A.J. Bouye e la safety Quintin Demps vengono lasciati partire in free agency. Nel primo giro del Draft 2017 il club scelse il quarterback Deshaun Watson che aveva condotto Clemson alla vittoria del campionato NCAA. Inizialmente vistosi preferire Tom Savage come titolare all'inizio dell'anno, gli subentr\u00f2 gi\u00e0 nel primo turno stagionale, disputando due mesi di alto livello in cui stabil\u00ec diversi record NFL per un debuttante. Un grave infortunio a met\u00e0 stagione, abbinato alla defezione anche di J.J. Watt dopo cinque gare, fece per\u00f2 precipitare i Texans a un record di 4-12, la prima stagione con pi\u00f9 sconfitte che vittorie dal 2013.\nStagione 2018.\nIn estate i Texans si rafforzano con gli arrivi di Zach Fulton, Aaron Colvin, Tyrann Mathieu e Demaryius Thomas. Il proprietario della franchigia Bob McNair mor\u00ec il 23 novembre 2018, passando la propriet\u00e0 della squadra a sua moglie Janice e al figlio Cal. Nonostante una partenza di 0-3, i texani vinsero le successive nove partite di fila, terminando con un record di 11-5 e un titolo di division. Houston tuttavia, perde contro i rivali divisionali, i Indianapolis Colts nel Wild Card round dei playoff. Al Draft NFL 2019 viene selezionato al primo turno il tackle Tytus Howard, con lui vennero firmati anche Kenny Stills, Carlos Hyde, Tashaun Gipson, A.J. McCarron, Laremy Tunsil e Duke Johnson."}
{"id": "4581441", "revid": "729019", "url": "https://it.wikipedia.org/wiki?curid=4581441", "title": "Willem Janssen (1880-1976)", "text": "Carriera.\nNazionale.\nNel 1907 gioc\u00f2 3 partite in Nazionale. Esord\u00ec il 1\u00ba aprile in amichevole contro una selezione inglese."}
{"id": "4581444", "revid": "1573940", "url": "https://it.wikipedia.org/wiki?curid=4581444", "title": "Lusorex taishanensis", "text": "Il lusorice (Lusorex taishanensis ) \u00e8 un mammifero eulipotiflo estinto. Visse nel Miocene inferiore (circa 16 milioni di anni fa) e i suoi resti fossili sono stati ritrovati in Cina.\nDescrizione.\nQuesto animale era molto simile all'attuale toporagno eurasiatico (\"Sorex araneus\"), ma possedeva una coda pi\u00f9 corta e le zampe posteriori erano meno allungate. Anche le zampe anteriori di \"Lusorex\" erano pi\u00f9 robuste della forma attuale. Un'altra differenza notevole era data dall'apparato masticatorio molto forte in \"Lusorex\". L'unico fossile noto \u00e8 uno scheletro completo circondato da una pellicola carboniosa, che rappresenta con tutta probabilit\u00e0 la silhouette dell'animale in vita; esso era ricoperto da una pelliccia densa che rendeva il profilo ovale, come quello degli attuali toporagni.\nBiologia.\nLe differenze morfologiche rispetto al toporagno europeo attuale indicano che \"Lusorex\" non doveva avere uno stile di vita paragonabile a quest'ultimo (un veloce corridore), ed \u00e8 invece pi\u00f9 probabile che l'analogo odierno sia rappresentato dal toporagno settentrionale dalla coda corta (\"Blarina brevicauda\"), dotata di una coda corta e di zampe robuste e corte come \"Lusorex\"; \"Blarina\" \u00e8 un toporagno dalle abitudini fossorie, e costruisce percorsi sotterranei e tane. Si ciba di invertebrati come insetti e lumache, piccoli vertebrati e vari tipi di piante, ed \u00e8 possibile che anche \"Lusorex\" adottasse un simile stile di vita.\nTassonomia.\n\"Lusorex\" \u00e8 stato descritto per la prima volta nel 2004 sulla base di un fossile rinvenuto nella localit\u00e0 miocenica di Shanwang, nella provincia cinese dello Shandong, nota per i suoi fossili ben conservati. \"Lusorex\" \u00e8 considerato un rappresentante degli eterosoricini, un gruppo di insettivori appartenenti ai soricidi, caratteristici dei terreni eurasiatici e nordamericani tra l'Eocene medio e il Miocene medio. Tra gli eterosoricini, \"Lusorex\" mostra particolari affinit\u00e0 con \"Wilsonosorex\" del Nordamerica; entrambe queste forme erano dotate di conuli ben sviluppati sui molari superiori. Si suppone che queste due forme siano state parte del notevole interscambio faunistico tra Asia e Nordamerica nel corso del Miocene inferiore-medio."}
{"id": "4581445", "revid": "767487", "url": "https://it.wikipedia.org/wiki?curid=4581445", "title": "I cavalieri azzurri", "text": "I cavalieri azzurri (\"Ten Gentlemen from West Point\") \u00e8 un film del 1942 diretto da Henry Hathaway.\n\u00c8 un film drammatico statunitense ambientato nei primi anni dell'800 nell'Accademia Militare degli Stati Uniti di West Point con George Montgomery, Maureen O'Hara e John Sutton.\nProduzione.\nIl film, diretto da Henry Hathaway su una sceneggiatura di Ben Hecht, Talbot Jennings, Richard Maibaum, Darryl F. Zanuck e, per alcuni dialoghi addizionali, di George Seaton e un soggetto di Malvin Wald, fu prodotto da William Perlberg per la Twentieth Century Fox Film Corporation e girato nei 20th Century Fox Studios a Century City, Los Angeles, e in una caserma costruita allo scopo dalla produzione a Sherwood Forest (per un costo di circa 35.000 dollari), in California, dal dicembre 1941 al 18 marzo 1942. I titoli di lavorazione furono \" Salute to Heroes\" e \" School for Soldiers\".\nDistribuzione.\nIl film fu distribuito con il titolo \"Ten Gentlemen from West Point\" negli Stati Uniti dal 26 giugno 1942 (premi\u00e8re a New York il 4 giugno) al cinema dalla Twentieth Century Fox.\nAltre distribuzioni:\nCritica.\nSecondo Leonard Maltin il film \u00e8 fondamentalmente interessante nonostante gli stereotipi sul mondo militare."}
{"id": "4581446", "revid": "1442080", "url": "https://it.wikipedia.org/wiki?curid=4581446", "title": "Ramiro Funes Mori", "text": "Biografia.\nHa anche un fratello gemello, Rogelio, anch'egli calciatore che gioca nel .\nCaratteristiche tecniche.\nDifensore centrale mancino, forte fisicamente \u00e8 dotato di buona resistenza, abile sia in marcatura che nel gioco aereo.\nCarriera.\nClub.\nRiver Plate ed Everton.\nCresciuto nelle giovanili del , squadra nella quale si \u00e8 affermato, arrivando a vincere la Coppa Libertadores 2015.\nIl 1\u00ba settembre 2015 viene acquistato a titolo definitivo per 12,9 milioni di euro all', firmando un contratto quinquennale con scadenza il 30 giugno 2020.\nNazionale.\nIl 28 marzo 2015 esordisce da titolare con la nazionale argentina nella partita amichevole contro la .\nViene convocato per la Copa Am\u00e9rica Centenario negli Stati Uniti.\nStatistiche.\nPresenze e reti nei club.\n\"Statistiche aggiornate al 13 agosto 2021.\""}
{"id": "4581447", "revid": "46931", "url": "https://it.wikipedia.org/wiki?curid=4581447", "title": "Ten Gentlemen from West Point", "text": ""}
{"id": "4581449", "revid": "125250648", "url": "https://it.wikipedia.org/wiki?curid=4581449", "title": "Leandro Chichizola", "text": "Carriera.\nInizia la sua carriera professionistica con il River Plate dove gioca in prima squadra dal 2009 al 2014 collezionando 30 presenze e sole 23 reti subite.\nIl 18 agosto 2014 firma per lo Spezia giocando in Serie B. Nella stagione 2014-2015 si piazza 3\u00ba nella Top 15 dei portieri di Serie B secondo una classifica stilata dalla Lega Serie B.\nCon Virtus Entella-Spezia del 25 novembre 2016, Chichizola \u00e8 arrivato a disputare 100 partite consecutive in Serie B, tutte giocate per intero e tutte con lo Spezia.\nConclude poi la stagione 2016-2017 senza saltare una partita (42 presenze) per il terzo anno di fila.\nIl 29 giugno 2017, in scadenza di contratto con i liguri, firma un annuale, con opzione per le successive tre stagioni, con il Las Palmas. Dopo la retrocessione della squadra, il 4 luglio 2018 passa al , legandosi agli \"Azulones\" con un triennale. Il 5 gennaio 2021 si svincola dal club spagnolo.\nIl 17 gennaio 2021 firma per il .\nIl 7 luglio 2021 torna a disputare un campionato italiano venendo ingaggiato dal , neopromosso in Serie B, con cui firma un contratto annuale con opzione per un'ulteriore stagione.\nStatistiche.\nPresenze e reti nei club.\n\"Statistiche aggiornate al 5 gennaio 2021.\""}
{"id": "4581452", "revid": "969415", "url": "https://it.wikipedia.org/wiki?curid=4581452", "title": "Gonzalo Escalante", "text": "Caratteristiche tecniche.\nCentrocampista difensivo dal carattere forte, che spesso lo induce a conquistare palla con interventi al limite del regolamento. Bravo nei contrasti e nel recupero della palla, \u00e8 discreto tecnicamente oltre a essere dotato di una grande resistenza che gli consente di effettuare recuperi provvidenziali. Di piede destro, pu\u00f2 giocare sia nel centrocampo a 2 che a 3. Sa distinguersi anche in fase offensiva tramite inserimenti. Il suo ruolo \u00e8 prevalentemente quello di mediano davanti alla difesa, essendo una sorta di frangiflutti, ma pu\u00f2 giocare anche da mezzala.\nCarriera.\nPrima esperienza: Boca Juniors.\nNella stagione 2012-2013 ha giocato 5 partite in massima serie con il Boca Juniors.\nCatania.\nNella stagione 2014-2015 passa in prestito al Catania. Segna la sua prima rete in maglia rossazzurra in occasione della partita Catania-Virtus Entella, partita stravinta dagli etnei per 5-1. Il 29 gennaio 2015 viene riscattato dal prestito dalla squadra etnea.\nPrestito e poi permanenza all'Eibar.\nIl 16 luglio 2015 viene ceduto in prestito agli spagnoli dell'Eibar. Realizza il primo con gol con la squadra spagnola nell'esordio in trasferta contro il Granada. L'11 gennaio 2016 viene riscattato e firma un contratto di durata quinquennale. Il 30 giugno 2020, dopo 5 anni da titolare, non rinnova il suo contratto fino al 31 agosto.\nLazio e il prestito all'Alav\u00e9s.\nil 14 gennaio 2020 in scadenza di contratto con la Eibar, decide di firmare per la Lazio un contratto di 4 anni a partire dal 1\u00ba settembre 2020, restando in prestito fino al termine della stagione al club spagnolo. Esordisce con la maglia della Lazio il 26 settembre 2020 nella seconda giornata di Serie A nelle gara vinta 2 a 0 contro il , subentrando al minuto 63 a Lucas Leiva.\nRiserva durante la gestione Inzaghi, con l'arrivo di Sarri finisce ai margini della rosa, tanto che il 4 gennaio 2022 viene ceduto in prestito all'.\nStatistiche.\nPresenze e reti nei club.\n\"Statistiche aggiornate al 5 febbraio 2022.\""}
{"id": "4581453", "revid": "838137", "url": "https://it.wikipedia.org/wiki?curid=4581453", "title": "Bocce ai XVII Giochi del Mediterraneo", "text": "I tornei di bocce ai XVII Giochi del Mediterraneo si sono svolti tra il 25 e il 29 giugno 2013.\nSi \u00e8 gareggiato in dieci categorie diverse, suddivise nelle tre discipline previste dal programma: volo, p\u00e9tanque e raffa.\nCalendario.\nLe gare hanno seguito il seguente calendario:"}
{"id": "4581454", "revid": "287204", "url": "https://it.wikipedia.org/wiki?curid=4581454", "title": "Gran Premio di Germania 2013", "text": "Il Gran Premio di Germania 2013 \u00e8 stata la nona prova della stagione 2013 del campionato mondiale di Formula 1. Si \u00e8 disputato domenica 7 luglio 2013 sul circuito del N\u00fcrburgring. La gara \u00e8 stata vinta dal tedesco Sebastian Vettel su Red Bull-Renault, al suo trentesimo successo nel mondiale. Vettel ha preceduto sul traguardo il finlandese Kimi R\u00e4ikk\u00f6nen ed il francese Romain Grosjean, entrambi su Lotus-Renault.\nVigilia.\nIl caso delle gomme al GP di Gran Bretagna.\nIl Gran Premio precedente \u00e8 stato caratterizzato dallo scoppio di ben cinque pneumatici, nel corso della gara. Questa situazione ha rinfocolato le polemiche in merito alla sicurezza degli pneumatici forniti per questa stagione. Secondo il progettista della Red Bull Racing, Adrian Newey, la colpa \u00e8 del veto posto da alcuni team alla proposta della Pirelli di modificare la struttura delle gomme. Anche molti piloti hanno lamentato la scarsa sicurezza degli pneumatici, tanto che i conduttori della McLaren hanno minacciato di non correre in Germania, in assenza di provvedimenti. Una protesta di questa natura \u00e8 stata minacciata, in seguito, dalla stessa Grand Prix Drivers' Association, l'associazione dei piloti di Formula 1.\nAlcuni team hanno proposto alla FIA di sostituire i test riservati ai giovani piloti, programmati proprio sul circuito inglese alla met\u00e0 di luglio, con dei test, con delle vetture della stagione in corso, finalizzati a migliorare la sicurezza delle gomme. Tale posizione \u00e8 stata appoggiata anche da Bernie Ecclestone, che ne ha caldeggiato la soluzione con Jean Todt, presidente della FIA. La FIA ha successivamente acconsentito alla proposta delle scuderie, vista la situazione di pericolo creatasi in Inghilterra. I test si svolgeranno dal 17 al 19 luglio, anche se potranno anche protrarsi per un giorno. La FIA ha aggiunto che la Mercedes, ha deciso di non partecipare al test, a seguito della sentenza pronunciata dal Tribunale internazionale il mese scorso, in merito al caso delle prove che la scuderia tedesca aveva effettuato sul Circuito di Barcellona, senza permesso. Il 3 luglio lo \"Sporting Group\" della FIA ha abolito il comma del regolamento che vieta di effettuare prove, durante la stagione, con monoposto della stagione stessa. \u00c8 stato inoltre deciso che nei test di luglio sul Circuito di Silverstone una sola giornata sar\u00e0 dedicata ai piloti titolari.\nLa Pirelli, fornitrice unica degli pneumatici, ha inoltre annunciato che, dal Gran Premio di Germania, le gomme posteriori torneranno con l'anima in \"kevlar\", che sostituir\u00e0 l'attuale acciaio. Inoltre la casa italiana ha deciso che dal GP d'Ungheria, prossima gara in calendario, gli pneumatici forniti ritorneranno a una costruzione pi\u00f9 simile a quella del 2012.\nLa Pirelli, inoltre, sulla base della sua analisi su tali scoppi ha evidenziato la necessit\u00e0 di impedire l'inversione degli pneumatici posteriori, di migliorare il controllo da parte della FIA sulla pressione degli stessi e sul loro camber.\nAspetti tecnici.\nPer questo Gran Premio la Pirelli ha scelto le gomme \"medie\" e le gomme \"morbide\". La FIA conferma quale zona per l'attivazione del Drag Reduction System il tratto tra le curve \"Bit\" e \"Veedol\", e vi aggiunge, rispetto all'edizione 2011, anche il rettilineo dei box.\nAspetti sportivi.\nIl Gran Premio di Germania passa, nella solita alternanza, da Hockenheim al N\u00fcrburgring. Questo spostamento \u00e8 stato a lungo tempo in dubbio a causa delle difficolt\u00e0 degli organizzatori ad addivenire alle richieste di Bernie Ecclestone; si prospett\u00f2 cos\u00ec la possibilit\u00e0 che il Gran Premio restasse a Hockenheim, pur nelle difficolt\u00e0 finanziarie anche di questo tracciato. Sulla situazione pesa anche la diversa propriet\u00e0 dei due circuiti: l'AvD (\"Automobilclub von Deutschland\"), proprietario del N\u00fcrburgring, era contrario all'effettuazione del Gran Premio di Germania a Hockenheim, di propriet\u00e0 dell'ADAC (\"Allgemeiner Deutscher Automobil-Club\"). Per tale ragione Bernie Ecclestone propose di chiamare la gara, in caso di permanenza a Hockenheim, Gran Premio d'Europa, vista la sua assenza nel calendario 2013.\nEmanuele Pirro \u00e8 nominato commissario aggiunto per il Gran Premio. Il pilota italiano ha gi\u00e0 svolto questa funzione frequentemente negli anni passati.\nProve.\nResoconto.\nPrima dell'inizio delle prove la FIA ha vietato alle scuderie di invertire gli pneumatici posteriori, ha fissato in 16 psi la pressione degli stessi e ha stabilito in quattro gradi negativi il camber massimo ammesso per le gomme anteriori e due e mezzo per le posteriori, cos\u00ec come richiesto dalla Pirelli.\nNella prima sessione del venerd\u00ec il duo della Mercedes \u00e8 stato il pi\u00f9 rapido, con Lewis Hamilton che ha preceduto Nico Rosberg, di circa due decimi. Terzo ha chiuso Mark Webber, mentre l'altro pilota della Red Bull, Sebastian Vettel, ha chiuso ottavo, preferendo concentrarsi sull'assetto da gara. Fernando Alonso non ha fatto segnare nessun tempo cronometrato, venendo fermato per tre volte, prima di completare un giro veloce. La vettura evidenziava dei problemi al motore e di natura elettronica. Durante la sessione non sono stati evidenziati problemi con le gomme.\nNella seconda sessione del venerd\u00ec il pi\u00f9 veloce \u00e8 Sebastian Vettel della Red Bull, che precede Nico Rosberg e Mark Webber. Le Ferrari e le Lotus sono pi\u00f9 staccate ma sembrano comunque competitive sul passo gara. Le Mercedes invece hanno alternato giri veloci a giri di raffreddamento delle coperture.\nA causa di un'influenza il pilota della Marussia Jules Bianchi \u00e8 stato sostituito dal collaudatore della scuderia, Rodolfo Gonz\u00e1lez, nella prima sessione del venerd\u00ec e ha potuto compiere solo dieci giri nella seconda. In caso di incapacit\u00e0 del pilota francese di prendere parte alla gara la Marussia aveva contattato il collaudatore della Ferrari, Pedro de la Rosa.\nNella sessione del sabato Vettel ha confermato il suo primato, staccando di sei decimi Nico Rosberg. Il pilota della Red Bull ha comandato la classifica sia nella prima parte della sessione, in cui le vetture montavano gomme medie, sia al termine, dopo che i piloti hanno testato le gomme morbide. Pastor Maldonado della Williams ha potuto prendere regolarmente parte alla sessione, dopo il fumo sprigionato dal KERS della sua vettura nella mattinata.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nNella prima fase le Ferrari sono le pi\u00f9 veloci ma sono costrette a montare gomme morbide per avere la certezza di passare alla fase successiva. Vengono eliminati i piloti di Williams (con Valtteri Bottas eliminato per 12 millesimi), Caterham e Marussia.\nLa Q2 \u00e8 stata molto combattuta tanto da produrre l'eliminazione di Nico Rosberg della Mercedes, vincitore del precedente GP di Gran Bretagna. L'eliminazione \u00e8 dovuta al mancato utilizzo delle gomme morbide. All'ultimo istante \u00e8 stato sopravanzato da Jenson Button. Oltre al tedesco sono stati eliminati i due piloti della Force India, Sergio P\u00e9rez, Esteban Guti\u00e9rrez e Jean-\u00c9ric Vergne. Le due Red Bull Racing e Lewis Hamilton sono capaci di conservare un treno in pi\u00f9 di gomme morbide per la fase finale.\nNella fase decisiva si pone in testa Lewis Hamilton, seguito dalle due Red Bull. Nell'ultimo tentativo Sebastian Vettel sopravanza Hamilton, che riconquista per\u00f2 il tempo migliore. Per il britannico \u00e8 la \"pole position\" numero 29 nel mondiale. Dietro si posizionano le due Red Bull, Kimi R\u00e4ikk\u00f6nen completa la seconda fila.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nAl via Hamilton viene sopravanzato da Vettel e Webber, che si inseriscono in prima e seconda posizione. R\u00e4ikk\u00f6nen e Grosjean mantengono il quarto e il quinto posto, mentre Massa ha la meglio su Ricciardo e conquista la sesta piazza. Proprio il pilota brasiliano \u00e8, per\u00f2, il primo dei ritirati: nel corso del quarto giro il pilota della Ferrari perde il controllo della vettura, andando in testacoda e non riuscendo a ripartire per un problema al cambio. I primi cinque allungano mentre Ricciardo si ferma gi\u00e0 al quinto giro, lasciando la sesta piazza ad Alonso, che, con il suo treno di medie, non sembra avere un grande ritmo.\nIl primo pilota a effettuare il cambio gomme nel gruppo di testa \u00e8 Hamilton, che rientra ai box al sesto giro, seguito poco dopo da Vettel, R\u00e4ikk\u00f6nen e Webber. Durante il cambio gomme di quest'ultimo, i meccanici della Red Bull non riescono a fissare correttamente la ruota posteriore destra, che si stacca dalla vettura rotolando nella corsia dei box e colpendo un operatore televisivo, che riporta delle fratture. Grosjean prende quindi il comando davanti ad Alonso. Il pilota francese prosegue fino al tredicesimo passaggio, addirittura un giro dopo Alonso. Tornato in pista, il francese della Lotus passa subito Button e sale in seconda posizione alle spalle di Vettel, che \u00e8 risalito sopravanzando i diversi piloti partiti con gli pneumatici di mescola media. Dietro alla\nMcLaren dell\u2019inglese, ci sono Nico Hulkenberg, Nico Rosberg, Hamilton, Raikkonen e Alonso. Maldonado e Bottas entrano nella Top10. Al giro 14 Hamilton e Raikkonen passano Rosberg che poi va ai box. Al 18\u00ba giro il finlandese infila anche Lewis con un bel sorpasso all\u2019ultima chicane. Dopo quattro giri di acceso duello con Alonso, l\u2019inglese va ai box per la seconda volta al ventiduesimo giro. Quando anche Button effettua il suo primo stop al ventunesimo giro, Vettel si trova al comando davanti a Grosjean, R\u00e4ikk\u00f6nen, Alonso, lo stesso inglese, P\u00e9rez, H\u00fclkenberg e Hamilton. \nAl ventiquattresimo giro sulla Marussia di Bianchi cede il motore. La vettura del francese subisce un principio d'incendio, ma i commissari tardano a intervenire e la monoposto, abbandonata in una via di fuga in pendenza, attraversa la pista, fermandosi nella via di fuga opposta. La direzione gara fa entrare in pista la \"safety car\", del cui ingresso i quattro piloti di testa approfittano per effettuare il secondo cambio gomme. Webber pu\u00f2 sdoppiarsi, rientrando cos\u00ec in gara, pur se diciannovesimo. La gara riparte al trentesimo passaggio, con Vettel in testa davanti a Grosjean, R\u00e4ikk\u00f6nen, Alonso, Button, H\u00fclkenberg, Hamilton, Maldonado, Per\u00e9z e Sutil. Tutti montano gomme medie. Hulkenberg si ferma al giro 37, montando ancora medie e rinunciando alla strategia a due soste.\nAl quarantesimo giro Grosjean effettua la sua ultima sosta, imitato una tornata pi\u00f9 tardi da Vettel, che rientra in pista davanti al francese. Al 45\u00ba giro i due passano Hamilton che va ai box per l\u2019ultima volta. Seconda sosta anche per Button a tredici giri alla fine. R\u00e4ikk\u00f6nen mantiene il comando, rimanendo in pista fino al quarantanovesimo giro e montando poi gomme morbide. Alonso compie la stessa mossa: i due tornano in pista in terza e quarta posizione, rimontando velocemente su Vettel e Grosjean. La Lotus ordina al pilota francese di lasciar passare il compagno di squadra, che si avvicina a Vettel nelle ultime tornate ma non riesce a superarlo. Il pilota tedesco vince il Gran Premio di casa davanti a R\u00e4ikk\u00f6nen, Grosjean e Alonso. Hamilton supera Button all'ultimo giro, mentre Webber, scivolato in fondo al gruppo dopo la prima sosta, recupera fino alla settima posizione. Chiudono la zona punti P\u00e9rez, Rosberg e H\u00fclkenberg.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, la Red Bull Racing \u00e8 stata multata di 30.000 \u20ac per aver fatto ripartire Mark Webber senza essersi assicurata che le gomme fossero tutte correttamente agganciate alla vettura; dalla gomma staccatasi dalla vettura \u00e8 sorto l'incidente al cameraman, durante la gara. La scuderia anglo-austriaca era gi\u00e0 stata protagonista di un incidente analogo nel Gran Premio di Cina.\nLa Force India \u00e8 stata invece multata di 5.000 euro per aver consentito a Paul di Resta di riprendere il via dopo uno stop al sopraggiungere di Jean-\u00c9ric Vergne."}
{"id": "4581456", "revid": "22356", "url": "https://it.wikipedia.org/wiki?curid=4581456", "title": "Lusorex", "text": ""}
{"id": "4581457", "revid": "767487", "url": "https://it.wikipedia.org/wiki?curid=4581457", "title": "Federico Pistone", "text": "Carriera.\nNella stagione 2010-2011 ha giocato 5 partite in massima serie con l'Argentinos Juniors, mentre nella stagione successiva le presenze sono 3."}
{"id": "4581459", "revid": "767487", "url": "https://it.wikipedia.org/wiki?curid=4581459", "title": "Complutum", "text": "Complutum \u00e8 stata un'antica citt\u00e0 romana ed \u00e8 attualmente un sito archeologico che si trova nel comune di Alcal\u00e1 de Henares (provincia di Madrid, Comunit\u00e0 di Madrid, Spagna). \u00c8 ubicata nella parte occidentale del Camino de Juncal.\nDal 1988 \u00e8 bene di interesse culturale spagnolo.\nDal 6 agosto 2008, una parte importante del sito \u00e8 stata aperta al pubblico come museo all'aria aperta.\nStoria.\nLa citt\u00e0 romana di \"Complutum\" fu costruita nel I secolo e in gran parte trasformata nel III secolo. Si trovava al centro di importanti vie di comunicazione oltrech\u00e9 vicina a risorse naturali come il fiume Henares."}
{"id": "4581460", "revid": "1100311", "url": "https://it.wikipedia.org/wiki?curid=4581460", "title": "Lucas Nahuel Rodr\u00edguez", "text": "Carriera.\nNella stagione 2010-2011 ha giocato 2 partite in massima serie con l'Argentinos Juniors, mentre nella stagione successiva colleziona una presenza. Nella stagione 2012-2013 mette a referto 5 presenze in Primera Divisi\u00f3n."}
{"id": "4581461", "revid": "287204", "url": "https://it.wikipedia.org/wiki?curid=4581461", "title": "Scranton Aces", "text": "Gli Scranton Aces sono stati una franchigia di pallacanestro di Scranton, in Pennsylvania, attivi tra il 1914 e il 1978 nella ABL, nella EPBL, nella EBA e nella CBA.\nSono nati a Wilkes-Barre, in Pennsylvania e hanno mantenuto il nome \"Wilkes-Barre Barons\" per quasi tutta la loro esistenza. Nel 1976-77 hanno cominciato la stagione come \"Brooklyn Pros\", per poi ritornare, a stagione in corso, a Wilkes-Barre.\nNel 1979-80 si sono trasferiti a Scranton, assumendo la denominazione di \"Pennsylvania Barons\", cambiandola in \"Scranton Aces\" l'anno successivo.\nSono falliti al termine della stagione 1980-81."}
{"id": "4581466", "revid": "666668", "url": "https://it.wikipedia.org/wiki?curid=4581466", "title": "Lucas Zelaray\u00e1n", "text": "Carriera.\nClub.\nNella stagione 2012-2013 ha giocato 8 partite in massima serie con il Belgrano.\nIl 20 dicembre 2019 firma per il .\nIl 13 dicembre 2020 risulta decisivo realizzando una doppietta nella vittoria finale per 3-0 del contro il , contribuendo alla conquista della seconda MLS Cup.\nNazionale.\nDi origini armene da parte del padre, nel settembre 2021 viene convocato per la prima volta dall'. Esordisce con la selezione armena l'8 ottobre del medesimo anno in occasione del pareggio per 1-1 contro l'."}
{"id": "4581467", "revid": "385977", "url": "https://it.wikipedia.org/wiki?curid=4581467", "title": "Cross section (fisica)", "text": ""}
{"id": "4581473", "revid": "767487", "url": "https://it.wikipedia.org/wiki?curid=4581473", "title": "Sergio Mod\u00f3n", "text": "Carriera.\nNella stagione 2011-2012 ha giocato 9 partite in massima serie con l'Estudiantes."}
{"id": "4581475", "revid": "1442080", "url": "https://it.wikipedia.org/wiki?curid=4581475", "title": "U.S. National Championships 1938 - Singolare femminile", "text": "Alice Marble ha battuto in finale Nancye Wynne 6-0, 6-3."}
{"id": "4581476", "revid": "121489947", "url": "https://it.wikipedia.org/wiki?curid=4581476", "title": "Fernando Zuqui", "text": "Carriera.\nNella stagione 2012-2013 ha giocato 10 partite in massima serie con il Godoy Cruz."}
{"id": "4581477", "revid": "1543377", "url": "https://it.wikipedia.org/wiki?curid=4581477", "title": "Gran Premio d'Ungheria 2013", "text": "Il Gran Premio d'Ungheria 2013 \u00e8 stata la decima prova della stagione 2013 del campionato mondiale di Formula 1. Si \u00e8 disputato domenica 28 luglio 2013 sul circuito dell'Hungaroring. La gara \u00e8 stata vinta dal britannico Lewis Hamilton su Mercedes, al suo ventiduesimo successo nel mondiale. Hamilton ha preceduto sul traguardo il finlandese Kimi R\u00e4ikk\u00f6nen su Lotus-Renault ed il tedesco Sebastian Vettel su Red Bull-Renault.\nVigilia.\nSviluppi futuri.\nViene raggiunto l'accordo tra Ferrari e Marussia per la fornitura a quest'ultima dei motori turbo creati a Maranello per la stagione .\nIl 23 luglio, tramite una dichiarazione congiunta, Bernie Ecclestone e Dietrich Mateschitz, titolare della Red Bull Racing, annunciano il ritorno, dal , del Gran Premio d'Austria nel calendario iridato. La data \u00e8 per ora fissata al 6 luglio. Il tracciato che ospiter\u00e0 l'evento sar\u00e0 il Red Bull Ring, nome attuale del circuito sito a Spielberg bei Knittelfeld, gi\u00e0 sede della gara coi nomi di \"\u00d6sterreichring\" e \"A1-Ring\", anche se diversamente rimaneggiato. La gara, valida 26 volte per il campionato Mondiale, manca in calendario dal 2003.\nNel corso del weekend, viene annunciato il prolungamento del contratto del Gran Premio fino al 2021.\nTest di Silverstone.\nSul Circuito di Silverstone si tengono dei test, tra il 17 e il 19 luglio. Inizialmente riservato a piloti che non abbiano effettuato pi\u00f9 di due Gran Premi in stagione, successivamente \u00e8 aperto anche ai piloti titolari. Al fine per\u00f2 di garantire che questi test abbiano come principale obiettivo quello di migliorare la sicurezza degli pneumatici la FIA ha stabilito che sar\u00e0 utilizzato un solo tipo di gomme, con costruzione 2012, ma con mescole di tipo \"hard\", \"medium\" e \"soft\" 2013. Inoltre, nel caso di utilizzo dei piloti titolari la monoposto non potr\u00e0 veder modificati gli assetti durante i test. Ci\u00f2 ha portato alla reazione di alcuni piloti, tra cui Fernando Alonso, che hanno deciso di non partecipare alla sessione stessa.\nAspetti tecnici.\nDopo che nel GP di Germania la Pirelli, fornitrice unica degli pneumatici, aveva deciso di reintrodurre le gomme posteriori con l'anima in \"kevlar\" (che ha sostituito l'acciaio, utilizzato da inizio stagione) da questa gara la casa italiana introduce dei nuovi pneumatici che hanno una costruzione analoga a quella delle gomme del 2012 ma usano mescole gi\u00e0 utilizzate in questa stagione. Inizialmente, per questo Gran Premio, la Pirelli aveva deciso di fornire pneumatici di mescola \"dura\" e \"media\" ma, successivamente, ha deciso di fornire gomme a mescola \"media\" e mescola \"soft\".\nA seguito dell'incidente occorso nel Gran Premio di Germania a un cameraman, colpito da una gomma nella \"pit lane\", la FIA introduce nuove norme di sicurezza. Tutti gli addetti al \"pit stop\" dovranno indossare un casco; la velocit\u00e0 nella \"pit lane\" \u00e8 limitata a 80\u00a0km/h (60 a Monaco, Singapore e Melbourne). D'ora in avanti inoltre i cameraman dovranno seguire le stesse misure di sicurezza previste per i fotografi e non avranno pi\u00f9 libero accesso alla \"pit lane\". Analoghe regole sono stabilite per i giornalisti: solo 25 persone, tra giornalisti e fotografi, avranno accesso alla \"pit lane\" durante le prove libere, mentre la loro presenza sar\u00e0 interdetta nelle altre fasi del weekend di gara. Per le televisioni sar\u00e0 ammesso un solo giornalista e un solo operatore per ognuna delle reti televisive.\nPat Symonds abbandona la Marussia e diventa responsabile tecnico della Williams, dove sostituisce Mike Coughlan.\nLa FIA decide di raddoppiare le zone in cui pu\u00f2 essere utilizzato il DRS: oltre al rettilineo di partenza da questa stagione l'uso \u00e8 concesso anche tra la curva 1 e la curva 2. \u00c8 stabilito un solo \"detection point\".\nDurante il GP di Silverstone la McLaren aveva segnalato alla FIA la sospensione anteriore della Lotus E21 come non regolare. Il regolamento vieta che ci siano pi\u00f9 di tre punti di attacco al portamozzo infulcrati nello stesso punto. Sulla E21, il braccio dello sterzo si ancora al portamozzo dove si infulcrano anche il puntone della sospensione \"push rod\" e il triangolo inferiore. La FIA ha concesso alla scuderia britannica la possibilit\u00e0 di utilizzare questa soluzione fino al GP di Spa di fine agosto.\nAspetti sportivi.\nIl pilota tedesco Nico H\u00fclkenberg si svincola dalla sua scuderia, la Sauber che, dati i problemi finanziari, non gli versa lo stipendio da maggio. Il pilota tedesco per\u00f2 non ha abbandonato il volante del team elvetico.\nIl 15 luglio viene annunciato il sostegno alla scuderia elvetica da parte dell\"'Investment Cooperation International Fund\", fondo di Stato della Federazione Russa, e del \"National Institute of Aviation Technologies\", che lo scopo di favorire e sviluppare la Formula 1 sul prossimo tracciato in realizzazione a So\u010di.\nIl 27 luglio la FIA e la Formula One Group annunciano la firma sul rinnovo del Patto della Concordia, accordo che regola tutti gli aspetti del Campionato mondiale di Formula 1. L'accordo entrer\u00e0 in vigore dopo che i rispettivi organismi decisionali delle due strutture daranno il loro beneplacito.\nAllan McNish \u00e8 nominato commissario aggiunto nel collegio degli \"steward\" nominati dalla FIA per la gara. L'ex pilota di Formula 1 aveva gi\u00e0 svolto tale funzione in passato, l'ultima nel Gran Premio di Singapore 2012. Rodolfo Gonz\u00e1lez prende il posto di Max Chilton alla Marussia nella prima sessione di prove del venerd\u00ec. La Federazione decide di penalizzare con dieci posizioni in meno sulla griglia di partenza il pilota al quale, durante un \"pit stop\", non venissero montate correttamente le ruote. L'annuncio \u00e8 avvenuto in seguito all'incidente occorso a Mark Webber durante il Gran Premio di Germania quando uno pneumatico staccatosi dalla sua monoposto colp\u00ec un cameraman.\nFernando Alonso affronta il weekend di gara esponendo il lutto al braccio in onore delle vittime dell'incidente ferroviario di Santiago di Compostela.\nProve.\nResoconto.\nSebastian Vettel \u00e8 risultato il pi\u00f9 rapido nelle prime prove libere del venerd\u00ec. Il pilota tedesco ha preceduto per meno di tre decimi il suo compagno di scuderia Mark Webber. Il tre volte campione del mondo \u00e8 stato anche penalizzato da un problema all'impianto frenante che lo ha costretto a restare ai box nella prima fese della sessione. Ben nove piloti hanno chiuso nel tempo di un secondo. Il terzo tempo \u00e8 fatto segnare da Kimi R\u00e4ikk\u00f6nen, mentre quarto \u00e8 Fernando Alonso. Felipe Massa ha chiuso nelle retrovie, essendo concentrato in test aerodinamici con carico di benzina.\nVettel ha confermato il suo primato anche nella seconda sessione. Il pilota della Red Bull ha sopravanzato per meno di un decimo il suo compagno di scuderia Mark Webber. Al terzo posto si \u00e8 classificato Romain Grosjean. Oltre la Red Bull anche la Ferrari ha effettuato dei \"long run\" per simulare le prestazioni delle gomme sulla lunga distanza, vista anche l'alta temperatura riscontrata sulla pista.\nLa sessione del sabato ha visto primo Grosjean su Lotus; il francese ha preceduto Fernando Alonso e Sergio P\u00e9rez. P\u00e9rez ha ottenuto nei primi minuti il tempo, poi \u00e8 stato protagonista di un'uscita di pista, con danneggiamento della vettura. Anche l'altro messicano Esteban Guti\u00e9rrez ha accusato dei problemi al motore della sua Sauber C32, e non ha fatto segnare giri validi. Ben dodici piloti sono rinchiusi nello spazio di un secondo di tempo dal primo.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nIn Q1 le Mercedes con un solo tentativo con gomme morbide ottiene i primi due posti della graduatoria. Terzo \u00e8 Romain Grosjean. In questa fase sono esclusi Esteban Guti\u00e9rrez, Paul di Resta, i due piloti della Caterham e i due della Marussia.\nAnche nella seconda fase le due vetture tedesche confermano la loro competitivit\u00e0 accaparrandosi le prime due posizioni. Mark Webber riesce a entrare nella fase decisiva pur con il KERS non funzionante. La fase \u00e8 molto serrata e solo negli ultimi istanti si determinano i dieci che passano alla Q3. Vengono esclusi Jenson Button, le due Williams, Adrian Sutil, Nico H\u00fclkenberg e Jean-\u00c9ric Vergne.\nIn Q3 Lewis Hamilton conquista la \"pole position\" all'ultimo tentativo, prevalendo su Sebastian Vettel per soli 38 millesimi; per il britannico \u00e8 la trentesima partenza al palo nel mondiale. La seconda fila \u00e8 conquistata da Romain Grosjean e Nico Rosberg. In questa fase Webber non ha effettuato giri cronometrati per il problema al KERS riscontrato in Q2.\nAl termine delle prove la Lotus E21 di Romain Grosjean viene trovata inizialmente non conforme al regolamento. Il fondo piatto nella parte anteriore risulta pi\u00f9 flessibile del dovuto di 5 millimetri. Il problema \u00e8 sorto per la rottura dello \"splitter\" in quella parte della vettura, dovuta al passaggio di un cordolo della monoposto. Considerando accidentale tale rottura e perci\u00f2 non voluta la maggiore flessibilit\u00e0 del muso della vettura, la FIA decide di riammettere in seconda fila Grosjean.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nIn partenza Lewis Hamilton mantiene il comando, seguito da Sebastian Vettel, che battaglia con Romain Grosjean. Fernando Alonso passa subito quarto mentre, pi\u00f9 dietro, Felipe Massa ha un contatto con Nico Rosberg. Il tedesco esce di pista, e rientra solo dodicesimo. Quinto \u00e8 cos\u00ec Massa, seguito da Kimi R\u00e4ikk\u00f6nen, Mark Webber, Jenson Button e Daniel Ricciardo. I primi tre allungano subito nei confronti di Alonso. Hamilton si ferma per il primo cambio gomme al nono giro, rientrando ottavo dietro all\u2019ex-compagno Button. Un giro pi\u00f9 tardi passa la McLaren sul rettilineo principale, sorpasso che si riveler\u00e0 cruciale per lo sviluppo della gara.\nTra il nono e il quattordicesimo giro vanno infatti al cambio gomme tutti i migliori, partiti con gomme soft. In testa si ritrova cos\u00ec Mark Webber che monta gomme medie e ha una diversa strategia. La classifica vede, dietro all'australiano, Lewis Hamilton, seguito da Jenson Button (anche lui non ha cambiato), poi Vettel, Grosjean, Alonso e P\u00e9rez. Vettel tenta il sorpasso su Button ma senza riuscirvi. Il tedesco danneggia anche l'ala, e viene avvicinato da Grosjean e Alonso. Al diciannovesimo giro Raikkonen supera Massa e sale all\u2019ottavo posto.\nAl ventitreesimo giro Webber va al suo primo cambio gomme: Hamilton torna leader della corsa e allunga fino ad avere tredici secondi di vantaggio. Solo al giro 24 infatti, Sebastian Vettel riesce a passare Button, in difficolt\u00e0 con gli pneumatici, tanto che nello stesso giro l'inglese della McLaren \u00e8 passato anche da Romain Grosjean e da Fernando Alonso. Due giri dopo Grosjean, che si \u00e8 toccato con l\u2019inglese in fase di sorpasso, \u00e8 costretto a un nuovo cambio gomme. Scende in settima posizione. Il francese guadagna presto una posizione su Massa, con un sorpasso all\u2019esterno alla curva 4, in cui per\u00f2 mette tutte le ruote fuori dai limiti della pista. Al giro 32 Lewis Hamilton effettua il secondo cambio gomme. Passa a condurre Vettel. L'inglese della Mercedes AMG F1, si ritrova nel traffico di Alonso e Webber ma sorpassa subito l\u2019australiano nel corso del 34\u00ba giro, al termine del quale torna leader col cambio gomme di Vettel e dello spagnolo della Ferrari. \nAl 38\u00ba giro Romain Grosjean \u00e8 costretto a un \"drive through\" per la manovra precedente su Massa e rientra sesto, alle spalle di Alonso. Ora la classifica vede primo Hamilton, seguito da Mark Webber, Kimi R\u00e4ikk\u00f6nen, Sebastian Vettel e Fernando Alonso. Tra il giro 43 e il 44 vanno al secondo \"pit stop\" anche Webber e R\u00e4ikk\u00f6nen. L'australiano rientra in gara terzo, ma, dovendo ancora obbligatoriamente fermarsi a montare le soft. Il finlandese, che si trova ora sesto, dietro a Alonso e Grosjean, pu\u00f2 invece puntare ad andare fino in fondo.\nAl 47\u00ba giro il francese della Lotus, anticipa il pitstop per sopravanzare l\u2019asturiano, ma patisce una volta ancora il traffico di Button, e resta dietro alla Ferrari che si ferma il giro successivo. Ultimo stop anche per il leader Hamilton al giro 51; rientra alle spalle di Webber ma lo passa di nuovo, con una manovra estremamente decisa alla curva 3.\nQuando, al giro 55, anche Vettel effettua il suo ultimo cambio gomme, Lewis Hamilton riprende il comando della gara. Vettel \u00e8 quarto, dietro a Webber e R\u00e4ikk\u00f6nen, ma davanti ad Alonso.\nWebber, a dieci giri dalla bandiera a scacchi, effettua il suo cambio degli pneumatici, e scende in quarta posizione, dietro a Kimi R\u00e4ikk\u00f6nen e a Sebastian Vettel. Il tedesco prova in tutti i modi a passare il finlandese, che per\u00f2 resiste con le gomme alla frutta. Fino all'arrivo, nelle prime posizioni, non ci sono altri cambiamenti. Lewis Hamilton conquista la sua ventiduesima affermazione nel mondiale, la prima con la Mercedes.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, Romain Grosjean \u00e8 stato penalizzato di venti secondi sul tempo totale per il contatto con Jenson Button. Tale penalizzazione, per\u00f2, non ha influito sul suo posizionamento in classifica.\nLa Scuderia Ferrari \u00e8 stata multata di 15.000 \u20ac perch\u00e9 Fernando Alonso ha utilizzato in gara un DRS al quale la scuderia non aveva modificato il funzionamento, lasciando quindi al pilota la possibilit\u00e0 di attivare liberamente il sistema, come avviene in qualifica. Lo spagnolo, che ha utilizzato per tre volte il meccanismo quando non consentito, ovvero quando la distanza con il pilota che lo precedeva non era inferiore al secondo, non \u00e8 stato penalizzato nel tempo di gara visto il ridotto guadagno di tempo ottenuto."}
{"id": "4581479", "revid": "46931", "url": "https://it.wikipedia.org/wiki?curid=4581479", "title": "Smashing the Spy Ring", "text": ""}
{"id": "4581485", "revid": "767487", "url": "https://it.wikipedia.org/wiki?curid=4581485", "title": "Chuecatown", "text": "Chuecatown \u00e8 un film commedia spagnolo di tematica omosessuale del 2007, diretto da Juan Flahn. Non esiste una versione in lingua italiana.\nTrama.\nLeo e Rey sono una coppia di \"orsi\" gay che vivono nel quartiere Chueca di Madrid, poco somiglianti allo stereotipo dell'omosessuale: tra le altre cose non sono interessati alla moda, n\u00e9 al culto del corpo e amano il calcio. Victor \u00e8 il proprietario di un'agenzia immobiliare intenzionata a rimodellare il quartiere affinch\u00e9 diventi una costosa zona trendy e venga abitato da giovani coppie gay. Per arrivare al suo scopo Victor inganna e uccide le signore anziane del quartiere per ottenerne gli appartamenti da ristrutturare.\nLe vite di Victor e della coppia si incrociano quando questi uccide la loro anziana vicina di casa, di cui Rey risulta essere l'erede. Vorrebbe comprare l'appartamento, ma Rey pensa di destinarlo a sua madre Antonia, che odia Leo e fa di tutto per separare la coppia.\nLa polizia indaga sugli omicidi trattandoli come casi isolati, tranne l'ispettrice Mila, una donna eccentrica e piena di fobie, che intuisce il legame tra gli omicidi per via del costoso profumo che trova sempre sulle scene dei crimini. Non avendo n\u00e9 attenzione n\u00e9 fiducia da parte dei suoi superiori, che la credono disturbata, conduce comunque le indagini insieme al figlio Luis, anch'egli poliziotto, fino alla cattura dell'assassino."}
{"id": "4581490", "revid": "767487", "url": "https://it.wikipedia.org/wiki?curid=4581490", "title": "The Weaker's Strength", "text": "The Weaker's Strength \u00e8 un cortometraggio muto del 1914 diretto da Lloyd Ingraham (non confermato).\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 12 febbraio 1914."}
{"id": "4581491", "revid": "1442080", "url": "https://it.wikipedia.org/wiki?curid=4581491", "title": "U.S. National Championships 1939 - Singolare femminile", "text": "Alice Marble ha battuto in finale Helen Jacobs 6-0, 8-10, 6-4."}
{"id": "4581494", "revid": "33751", "url": "https://it.wikipedia.org/wiki?curid=4581494", "title": "Makine Kimya End\u00fcstrisi K\u0131r\u0131kkalespor", "text": "Il Makine Kimya End\u00fcstrisi K\u0131r\u0131kkalespor noto come K\u0131r\u0131kkalespor \u00e8 una societ\u00e0 calcistica con sede a K\u0131r\u0131kkale, in Turchia. Fondato nel 1967, il club nel 2013 milita nella B\u00f6lgesel Amat\u00f6r Lig. \nIl club gioca le gare casalinghe allo Stadio 17 agosto, che ha una capacit\u00e0 di 15 450 posti a sedere."}
{"id": "4581498", "revid": "1573940", "url": "https://it.wikipedia.org/wiki?curid=4581498", "title": "Rhinolophus simulator", "text": "Rhinolophus simulator () \u00e8 un pipistrello della famiglia dei Rinolofidi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 63 e 85\u00a0mm, la lunghezza dell'avambraccio tra 42 e 49\u00a0mm, la lunghezza della coda tra 19 e 29\u00a0mm, la lunghezza del piede tra 7 e 10\u00a0mm, la lunghezza delle orecchie tra 18 e 23\u00a0mm e un peso fino a 11,2\u00a0g.\nAspetto.\nLa pelliccia \u00e8 lunga, soffice e lanuginosa. Le parti dorsali sono marroni scure con la base dei peli pi\u00f9 chiara mentre le parti ventrali sono bianco-grigiastre cosparse di marrone lungo i fianchi. Le orecchie sono relativamente corte. La foglia nasale presenta una lancetta affusolata, con i bordi quasi diritti e densamente ricoperta di peli, un processo connettivo con il profilo arrotondato e ricoperto di peli, una sella elevata, larga, con i bordi paralleli e l'estremit\u00e0 arrotondata. La porzione anteriore \u00e8 larga ed ha una foglietta supplementare sotto di essa. Il labbro inferiore ha tre solchi longitudinali. Le membrane alari sono marroni scure o bruno-grigiastre scure. La coda \u00e8 lunga ed inclusa completamente nell'ampio uropatagio, il quale \u00e8 nerastro. Il primo premolare superiore \u00e8 piccolo e situato lungo la linea alveolare. Il cariotipo \u00e8 2n=58 FNa=60.\nEcolocazione.\nEmette ultrasuoni ad alto ciclo di lavoro con impulsi di lunga durata a frequenza costante di 84-86 kHz in Malawi, 78 kHz in Zimbabwe, 82,7\u00b10,4 kHz in Sudafrica e 81,3-82 kHz nello Swaziland.\nBiologia.\nComportamento.\nSi rifugia singolarmente od in gruppi fino a qualche centinaio di individui nelle grotte sia secche che umide e in miniere abbandonate. Rimane sospeso aggrappandosi alle pareti. \nAlimentazione.\nSi nutre di insetti come falene, coleotteri, termiti e grilli.\nRiproduzione.\nSi riproduce una volta all'anno con le nascite che avvengono nella stagione delle piogge, circa a met\u00e0 novembre, dopo una gestazione di 90-130 giorni. I giovani cominciano a volare dopo non pi\u00f9 di tre settimane.\nDistribuzione e habitat.\nQuesta specie \u00e8 diffusa nell'Africa occidentale e in quella orientale, dall'Etiopia al Sudafrica orientale.\nVive nelle foreste pluviali, foreste montane e savane alberate. \u00c8 invece raro nelle savane semi-aride.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"R.simulator\" come specie a rischio minimo (LC)."}
{"id": "4581503", "revid": "599013", "url": "https://it.wikipedia.org/wiki?curid=4581503", "title": "Ballymena Rugby Football Club", "text": "Il Ballymena Rugby Football Club \u00e8 un club di rugby a 15 di Ballymena, in Irlanda del Nord.\nBench\u00e9 in territorio britannico il club \u00e8 affiliato alla federazione irlandese e afferisce alla provincia rugbistica dell'Ulster.\nFondato nel 1887 e campione nazionale irlandese nel 2002-03, il club ha fornito sia all'Ulster che alla Nazionale irlandese giocatori quali David Humphreys, Paddy Wallace, Syd Millar, attuale presidente del club, Willie John McBride (gli ultimi due, in particolare, rappresentarono anche i British and Irish Lions).\nStoria.\nBench\u00e9 affiliato alla federazione irlandese fin dal 1887, il club inizi\u00f2 a giocare nei campionati locali solo 35 anni pi\u00f9 tardi, nel 1922; nel decennio successivo colse alcuni successi a livello provinciale.\nNel secondo dopoguerra si appoggi\u00f2 alle strutture della Ballymena Academy e all'inizio degli anni cinquanta istitu\u00ec una prima squadra che potesse competere nel campionato maggiore dell'Ulster; nel 1954 si spost\u00f2 all'Eaton Park, la sua attuale sede.\nA dieci anni dalla formazione di una prima squadra, il club si aggiudic\u00f2, nel 1963, la sua prima di quattordici Ulster Senior Cup; in quel periodo nel club militarono una serie di giocatori di livello internazionale che rappresentarono sia la provincia dell'Ulster che la Nazionale che i British Lions; \u00e8 il caso di Willie John McBride, seconda linea, o Syd Millar, pilone, cui sono legati alcuni tra i \"tour\" pi\u00f9 vittoriosi dei Leoni Britannici.\nIn anni pi\u00f9 recenti Paddy Wallace, Andrew Trimble, David Humphreys e altri hanno rappresentato l'Irlanda a livello di Coppa del Mondo; tra i pi\u00f9 giovani figura Ian Whitten (1987-), internazionale dal 2009.\nNel 2002-03 la squadra si \u00e8 laureata campione irlandese, avendo vinto l'All-Ireland League.\nNella stagione 2012-13 milita nella seconda divisione del campionato irlandese."}
{"id": "4581504", "revid": "767487", "url": "https://it.wikipedia.org/wiki?curid=4581504", "title": "\u00c8 tempo di sognare", "text": "\u00c8 tempo di sognare (Nanhe Jaisalmer - A Dream Come True), anche conosciuto come Nanhe, \u00e8 un film di Bollywood del 2007 diretto e scritto da Samir Karnik e interpretato, tra gli altri, da Bobby Deol nel ruolo di s\u00e9 stesso e dal bambino attore Dwij Yadav nel ruolo che d\u00e0 il titolo al film. Il film \u00e8 ambientato nel Rajasthan e i brani del film, specialmente \"Ranjhana\" che \u00e8 suonata da Himesh Reshammiya, contiene nel testo la parola Rajasthani.\nIn Italia i diritti sono stati acquistati da Rai, che lo ha trasmesso per la prima volta nell'agosto 2011 alle 21:30 su Rai 1 come pellicola del ciclo \"Le stelle di Bollywood\".\nTrama.\nNanhe Jaisalmer (Dwij Yadav) \u00e8 un giovane indiano che vive insieme alla madre facendo il conduttore di cammelli per i turisti nel Rajasthani. \u00c8 appassionato di cinema e in particolare \u00e8 un fan dell'attore Bobby Deol, di cui tiene nella sua stanza una foto scattata insieme a lui anni addietro. Un giorno viene a sapere che il suo idolo avrebbe girato il suo prossimo film nella sua regione, non molto lontano da dove vive. Sebbene si rassegni all'idea che non lo avrebbe incontrato, mentre \u00e8 nel deserto con il suo cammello lo incontra di persona molti anni dopo la foto. Nasce cos\u00ec un'amicizia molto importante per il piccolo Nanhe.\nBox office.\nIl film, sebbene abbia ottenuto una buona accoglienza nelle sale, non ha ottenuto grandi risultati al boxoffice. Ha ottenuto invece pi\u00f9 successo nella distribuzione Home video e nel passaggio sulle reti televisive. Il film ha ottenuto il Certificato di eccellenza al California Children Film Festival."}
{"id": "4581505", "revid": "1369234", "url": "https://it.wikipedia.org/wiki?curid=4581505", "title": "Association Sportive Dragon", "text": "L\u2019Association Sportive Dragon \u00e8 una societ\u00e0 calcistica di Tahiti. Milita nella Tahiti Division F\u00e9d\u00e9rale, la massima divisione del campionato nazionale.\nHa vinto due campionati di Tahiti e ha partecipato a due edizioni dell'OFC Champions League, la coppa dei Campioni dell'Oceania, senza riuscire a superare la fase a gironi. \nI colori sociali sono l'Arancio e il Blu.\nRosa 2012/2013.\n\"al 15 giugno 2013\""}
{"id": "4581507", "revid": "89146", "url": "https://it.wikipedia.org/wiki?curid=4581507", "title": "AS Dragon", "text": ""}
{"id": "4581508", "revid": "59632354", "url": "https://it.wikipedia.org/wiki?curid=4581508", "title": "Seminario minore", "text": ""}
{"id": "4581509", "revid": "59632357", "url": "https://it.wikipedia.org/wiki?curid=4581509", "title": "Seminario maggiore", "text": ""}
{"id": "4581511", "revid": "767487", "url": "https://it.wikipedia.org/wiki?curid=4581511", "title": "Terpinene", "text": "I terpineni sono un gruppo di composti organici isomeri che sono classificati come terpeni. Ognuno di essi ha la stessa formula molecolare e scheletro carbonioso, ma differiscono per la posizione dei doppi legami carbonio-carbonio."}
{"id": "4581520", "revid": "122488866", "url": "https://it.wikipedia.org/wiki?curid=4581520", "title": "Medaglia di Isotta degli Atti e l'angelo", "text": "La medaglia di Isotta degli Atti e l'angelo fu realizzata in bronzo fuso da Matteo de' Pasti nel 1446 e misura circa 4\u00a0cm di diametro. Ne esistono due versioni, con e senza la firma dell'artista.\nStoria.\nAl 1446 Matteo de' Pasti dat\u00f2 diverse medaglie per Isotta degli Atti, diventata in quell'anno la favorita di Sigismondo Pandolfo Malatesta, Signore di Rimini. I ritratti della nobildonna sono divisibili in due tipi: uno col capo velato e uno senza velo; il verso \u00e8 di tre tipi principali, con l'elefante Malatesta (la medaglia pi\u00f9 grande e pi\u00f9 importante della serie), con un libro (due versioni) e, appunto con l'angelo. Spesso recto e verso si mischiano a formare ulteriori combinazioni, con variazioni anche legate alle iscrizioni.\nNon \u00e8 chiaro l'ordine della serie, n\u00e9 perch\u00e9 il medaglista approntasse cos\u00ec tante varianti (come accade anche nelle serie di Sigismondo Pandolfo Malatesta), a differenza ad esempio del suo maestro Pisanello. Sicuramente Pisanello lavor\u00f2 per diversi committenti e diverse corti, mentre Matteo de' pasti fu artista residente per il signore di Rimini, quindi con maggior tempo a disposizione per accontentare modifiche e aggiustamenti.\nDescrizione.\nIl recto mostra, in piccolo, il ritratto velato di Isotta, derivato probabilmente dalla pi\u00f9 grande medaglia di Isotta degli Atti velata e l'elefante. Lungo il bordo corre l'iscrizione continua .\nIl rovescio presenta un'allegoria abbastanza convenzionale, con un angelo che spunta da una nuvoletta verso sinistra e sporge in avanti una ghirlanda. Attorno si legge la data e la firma dell'artista: . Come gi\u00e0 accennato esiste una versione senza la firma, liscia dove si dovrebbero trovare le lettere."}
{"id": "4581521", "revid": "761672", "url": "https://it.wikipedia.org/wiki?curid=4581521", "title": "ModPlug Tracker", "text": ""}
{"id": "4581523", "revid": "767487", "url": "https://it.wikipedia.org/wiki?curid=4581523", "title": "The Calling of Jim Barton", "text": "The Calling of Jim Barton \u00e8 un cortometraggio muto del 1914 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 14 febbraio 1914."}
{"id": "4581525", "revid": "1714743", "url": "https://it.wikipedia.org/wiki?curid=4581525", "title": "Willa II di Borgogna", "text": "Origine.\nFiglia del re di Borgogna Rodolfo I e di Willa di Provenza, figlia del re di Provenza Bosone e della sua prima moglie di cui non si conoscono n\u00e9 generalit\u00e0 n\u00e9 ascendenti (l'esistenza di questa moglie \u00e8 confermata dagli Annales Fuldenses, che affermano che il conte di Provenza, Bosone, avvelen\u00f2 la (prima) moglie e non (come erroneamente da alcuni viene sostenuto) di Ermengarda d'Italia, figlia dell'imperatore Luigi il Giovane e di Engelberga d'Alsazia. Rodolfo I di Borgogna era figlio del conte di Auxerre e di Borgogna, Corrado II di Borgogna (835-876), quindi della famiglia dei vecchi Guelfi e di Ermentrude di Wormsgau.\nBiografia.\nNel 912, Willa fu data in sposa al conte di Avignone e di Arles, Bosone, figlio secondogenito del conte di Arles, Tebaldo (ca 860-895) e di Berta di Lotaringia (863-925), figlia terzogenita del re di Lotaringia Lotario II e della seconda moglie, Waldrada (scomunicata in quanto considerata concubina, da papa Nicola I), quindi nipote dell'imperatore Lotario I. Bosone era al suo secondo matrimonio.In quello stesso anno, la madre di Willa, Willa di Provenza, da poco vedova, si era sposata col fratello maggiore di Bosone, il marchese di Provenza, Ugo d'Arles.\nNel 926 successe al fratello Ugo nel titolo di duca d'Arles e, sempre, nel 926, quando il fratello Ugo divenne re d'Italia, lo rilev\u00f2 come governatore (reggente del regno) della Provenza.\nNel 931, secondo il cronista Liutprando, influenzato da Willa, il suo patrigno e cognato, Ugo destitu\u00ec il marchese di Toscana, il proprio fratellastro Lamberto, che fu esautorato e fatto accecare ed il marito, Bosone divenne marchese di Toscana.\nNel 936, sempre secondo Liutprando, l'ambizione sfrenata di Willa spinse il marito Bosone a ribellarsi al proprio fratello Ugo. Willa fu inviata in Borgogna, presso la famiglia d'origine, mentre Bosone fu destituito e fatto arrestare dal fratello Ugo, che, nel 937 fu sostituito come marchese di Toscana, dal nipote Uberto.\nDi Willa, dopo essere tornata in Borgogna, non si hanno pi\u00f9 notizie, non si conosce quindi la data esatta della morte.\nFigli.\nWilla a Bosone diede quattro figlie:"}
{"id": "4581527", "revid": "1442080", "url": "https://it.wikipedia.org/wiki?curid=4581527", "title": "U.S. National Championships 1940 - Singolare femminile", "text": "Alice Marble ha battuto in finale Helen Jacobs 6-2, 6-3."}
{"id": "4581539", "revid": "1442080", "url": "https://it.wikipedia.org/wiki?curid=4581539", "title": "U.S. National Championships 1941 - Singolare femminile", "text": "Sarah Cooke ha battuto in finale Pauline Betz 7-5, 6-2."}
{"id": "4581543", "revid": "76963", "url": "https://it.wikipedia.org/wiki?curid=4581543", "title": "Mario Genco", "text": "Biografia.\nHa vissuto a Trapani dal 1946 e vive a Palermo dal 1965. \u00c8 stato capocronista e redattore capo dei quotidiani L'Ora e Giornale di Sicilia. Collabora con la Repubblica Palermo."}
{"id": "4581544", "revid": "767487", "url": "https://it.wikipedia.org/wiki?curid=4581544", "title": "Medaglia di Isotta degli Atti velata e l'elefante", "text": "La medaglia di Isotta degli Atti velata e l'elefante fu realizzata in bronzo fuso da Matteo de' Pasti nel 1446 e misura circa 8,4\u00a0cm di diametro. Ne esistono due versioni, con e senza la firma dell'artista.\nStoria.\nAl 1446 Matteo de' Pasti dat\u00f2 diverse medaglie per Isotta degli Atti, diventata in quell'anno la favorita di Sigismondo Pandolfo Malatesta, Signore di Rimini. I ritratti della nobildonna sono divisibili in due tipi: uno col capo velato e uno senza velo; il verso \u00e8 di tre tipi principali, con l'elefante Malatesta (la medaglia pi\u00f9 grande e pi\u00f9 importante della serie), con un libro (due versioni) e, appunto con l'angelo. Spesso recto e verso si mischiano a formare ulteriori combinazioni, con variazioni anche legate alle iscrizioni.\nDella serie dell'elefante esistono infatti due versioni, con il ritratto velato e senza; la medaglia velata non ha varianti.\nNon \u00e8 chiaro l'ordine della serie, n\u00e9 perch\u00e9 il medaglista approntasse cos\u00ec tante varianti (come accade anche nelle serie di Sigismondo Pandolfo Malatesta), a differenza ad esempio del suo maestro Pisanello. Sicuramente Pisanello lavor\u00f2 per diversi committenti e diverse corti, mentre Matteo de' Pasti fu artista residente per il signore di Rimini, quindi con maggior tempo a disposizione per accontentare modifiche e aggiustamenti.\nDescrizione.\nQuesta medaglia \u00e8 di gran lunga la pi\u00f9 celebre ed elegante di quelle dedicate a Isotta, nonch\u00e9 la pi\u00f9 grande, al pari della versione senza velo. Il recto mostra il ritratto di Isotta velato, caratterizzato con l'acconciatura retta da sostegni che fanno ricadere i capelli in due code lontane dal collo, nascosta ma perfettamente intelligibile oltre la sottile stoffa, fissato da un gioiello. La fronte \u00e8 resa altissima dalla rasatura, secondo la moda del tempo. Si tratta del primo ritratto del genere dedicato a una donna su una medaglia: la medaglia di Cecilia Gonzaga di Pisanello infatti presenta un pi\u00f9 altero e distaccato mezzo busto. Lungo il bordo corre l'iscrizione continua , intervallata da rosette. Pi\u00f9 o meno la stessa iscrizione era stata fatta incidere da Sigismondo sul fronte del sarcofago della donna nel Tempio Malatestiano, poi coperta da una targa di bronzo con altro.\nIl rovescio presenta l'elefante emblema dei Malatesta a tutta figura, che ben occupa la forma rotonda della medaglia, su un praticello punteggiato da piante. Ai lati due cespugli di rose, dai riferimenti araldici. L'artista si ispir\u00f2 a monete romane e bestiari medievali: sebbene il corpo, la testa, le orecchie e le zanne dell'animale siano realistiche, le zampe assomigliano invece a quelle di un orso. Lungo il bordo si legge e, in basso, la data ."}
{"id": "4581545", "revid": "767487", "url": "https://it.wikipedia.org/wiki?curid=4581545", "title": "Medaglia di Isotta degli Atti senza velo e l'elefante", "text": "La medaglia di Isotta degli Atti senza velo e l'elefante fu realizzata in bronzo fuso da Matteo de' Pasti nel 1446 e misura circa 8,4\u00a0cm di diametro. Ne esistono due versioni, con e senza la firma dell'artista.\nStoria.\nAl 1446 Matteo de' Pasti dat\u00f2 diverse medaglie per Isotta degli Atti, diventata in quell'anno la favorita di Sigismondo Pandolfo Malatesta, Signore di Rimini. I ritratti della nobildonna sono divisibili in due tipi: uno col capo velato e uno senza velo; il verso \u00e8 di tre tipi principale, con l'elefante Malatesta (la medaglia pi\u00f9 grande e pi\u00f9 importante della serie), con un libro (due versioni) e, appunto con l'angelo. Spesso recto e verso si mischiamo a formare ulteriori combinazioni, con variazioni anche legate alle iscrizioni.\nDella serie dell'elefante esistono infatti due versioni, con il ritratto velato e senza; nel caso della medaglia senza velo il retro pu\u00f2 presentare la firma dell'artista e la data, oppure la sola data, o ancora nessuna iscrizione.\nNon \u00e8 chiaro l'ordine della serie, n\u00e9 perch\u00e9 il medaglista approntasse cos\u00ec tante varianti (come accade anche nelle serie di Sigismondo Pandolfo Malatesta), a differenza ad esempio del suo maestro Pisanello. Sicuramente Pisanello lavor\u00f2 per diversi committenti e diverse corti, mentre Matteo de' pasti fu artista residente per il signore di Rimini, quindi con maggior tempo a disposizione per accontentare modifiche e aggiustamenti.\nDescrizione.\nIl recto mostra il ritratto senza velo di Isotta, caratterizzato da un'acconciatura con sostegni che fanno ricadere i capelli in due code lontane dal collo, bloccati in fronte da un gioiello. La fronte \u00e8 resa altissima dalla rasatura, secondo la moda del tempo. Si tratta del primo ritratto del genere dedicato a una donna su una medaglia: la medaglia di Cecilia Gonzaga di Pisanello infatti presenta un pi\u00f9 altero e distaccato mezzo busto. Lungo il bordo corre l'iscrizione continua .\nIl rovescio presenta l'elefante emblema dei Malatesta a tutta figura, che ben occupa la forma rotonda della medaglia, su un praticello punteggiato da piante. Ai lati due cespugli di rose, dai riferimenti araldici. L'artista si ispir\u00f2 a monete romane e bestiari medievali: sebbene il corpo, la testa, le orecchie e le zanne dell'animale siano realistiche, le zampe assomigliano invece a quelle di un orso. Lungo il bordo si legge, nelle versioni in cui \u00e8 presente, , e in basso la data . C"}
{"id": "4581553", "revid": "767487", "url": "https://it.wikipedia.org/wiki?curid=4581553", "title": "K\u0131r\u015fehir K\u00f6y Hizmetleri", "text": "Il K\u0131r\u015fehir K\u00f6y Hizmetleri \u00e8 una societ\u00e0 calcistica con sede ad K\u0131r\u015fehir, in Turchia che nel 2013-2014 milita nella B\u00f6lgesel Amat\u00f6r Lig, la quinta serie del campionato turco.\nFondato nel 1969, il club gioca le partite in casa al K\u0131r\u015fehir Merkez Ahi Stadyumu."}
{"id": "4581556", "revid": "838137", "url": "https://it.wikipedia.org/wiki?curid=4581556", "title": "Judo ai XVII Giochi del Mediterraneo - 60 kg maschile", "text": "Il torneo di judo nella categoria 60\u00a0kg maschile ai XVII Giochi del Mediterraneo si \u00e8 tenuto il 21 giugno 2013 alla Mezitli Sports Hall.\nRisultati.\nLegenda\nTurno di ripescaggio.\nI perdenti dei quarti di finale si incontrano in due semifinali. I due vincitori incontrano i due sconfitti nelle semifinali del tabellone principale, in due finali parallele, per due medaglie di bronzo."}
{"id": "4581564", "revid": "767487", "url": "https://it.wikipedia.org/wiki?curid=4581564", "title": "To Alaska Via the Great Rivers of the North", "text": "To Alaska Via the Great Rivers of the North \u00e8 un documentario del 1914. Il nome del regista non viene riportato.\nProduzione.\nIl documentario fu prodotto dalla Essanay Film Manufacturing Company e venne girato in Canada, nell'Alberta, sul fiume Athabasca.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 17 febbraio 1914."}
{"id": "4581567", "revid": "1543377", "url": "https://it.wikipedia.org/wiki?curid=4581567", "title": "Dodge Lancer", "text": "La Lancer \u00e8 un'autovettura prodotta dalla Dodge dal 1961 al 1962 e dal 1985 al 1989. Dal 1955 al 1959 il nome \"Lancer\" \u00e8 stato invece dato ad alcune versioni della Coronet, della Royal e della Custom Royal.\nLa Lancer come allestimento: 1955\u20131959.\nLa Dodge us\u00f2 per la prima volta il nome \"Lancer\" dal 1955 al 1959 per le versioni hardtop a due e quattro porte della Coronet, Royal e della Custom Royal.\nLa Custom Royal Lancer del 1959, disponibile solo in versione hard-top, era al top della gamma Dodge e venne prodotta solo in 11.397 esemplari. Essa montava un motore Big-block da 5,9 L di cilindrata che erogava 305 CV di potenza. Era disponibile un'opzione D-500 che aveva in dotazione un propulsore da 6,3 L. Questo motore aveva installato un carburatore quadruplo corpo Carter e sviluppava 320 CV. Inoltre era in listino una versione Super D-500 che era dotata di un motore da 6,3 L. Esso possedeva due carburatori quadruplo corpo e sviluppava 340 CV.\nLa Custom Royal Lancer aveva in dotazione anche un cruscotto ed un volante imbottiti, degli emblemi riportanti la scritta \"Lancer\" applicati in vari punti, dei tergicristalli attivabili da un pedale e due antenne per l'autoradio. Tra l'equipaggiamento standard erano compresi gli alzacristalli elettrici, il servofreno, l'aria condizionata ed dei sedili girevoli. Questo allestimento Lancer fu tolto di produzione nel 1960.\nLa prima serie: 1961\u20131962.\nNel model year 1961 la Dodge applic\u00f2 il nome \"Lancer\" alla versione di livello pi\u00f9 alto della Plymouth Valiant. La Lancer era a tutti gli effetti un modello clone della Valiant, e venne ottenuta da quest'ultima tramite badge engineering. La Lancer fu introdotta quando la Chrysler assegn\u00f2 ufficialmente il nome \"Valiant\" alla Plymouth nel 1961. Ci\u00f2 port\u00f2 i concessionari Dodge nella situazione di non avere un modello compact da offrire agli acquirenti, e quindi venne deciso di introdurre la Lancer. I tipi di carrozzeria disponibili per la Valiant erano offerti anche sulla Lancer. Essi erano berlina due e quattro porte, hardtop due porte e familiare quattro porte.\nIl passo e il corpo vettura erano identici a quelli della Valiant, ma gli interni e l'allestimento esterno erano pi\u00f9 ricercati quelli della Lancer. La Lancer possedeva dei fanali tondi e una calandra a tutta larghezza, mentre la Valiant era dotata di luci posteriori ad \"occhi di gatto\" e di una calandra centrale. Nel 1961, i livelli di allestimento erano il \"170\" (quello base) ed il \"770\", che era il pacchetto premium. Nel 1961 la versione hardtop due porte era commercializzata come \"Lancer 770 Sports Coupe\" e rappresentava il kit estetico sportiveggiante. Nel 1962 la Sports Coupe fu rinominata pi\u00f9 brevemente \"GT\". Essa aveva in dotazione dei sedili singoli in luogo di quello a divanetto, ed era possibile ordinare una verniciatura a due colori. Sempre nel 1962, le scritte \"Lancer GT\" furono montate nei pannelli porta sotto il deflettore e ai lati dei parafanghi anteriori, subito dietro ai fari anteriori. Le scritte \"GT\" furono collocate sul cofano e sul portellone del bagagliaio. Le cornici dei fanali anteriori e le barre orizzontali della calandra vennero verniciate di nero. La GT, inoltre, non possedeva taluni ornamenti che si potevano trovare invece sugli allestimenti 170 e 770, come le scritte identificative, i listelli obliqui cromati nella parte bassa dei parafanghi posteriori, e gli inserti cromati tra la porta e il parafango con estremit\u00e0 a forma di gancio.\nSulla Lancer erano utilizzati solo motori a sei cilindri in linea. Il propulsore base aveva una cilindrata di 2,8 L ed erogava 101 CV di potenza. Il pacchetto ad alte prestazioni comprendeva invece un pi\u00f9 grande motore da 3,7 L che erogava 145 CV. Dopo il model year 1961, fu disponibile una versione del motore da 3,7 L con monoblocco in alluminio pressofuso. Ogni motore poteva essere equipaggiato dal pacchetto \"Hyper Pak\", che comprendeva modifiche indirizzate verso l'aumento delle prestazioni. Ad esempio, al motore da 2,8 L, con questo pacchetto, aumentava la potenza a 148 CV, mentre al propulsore da 3,7 L incrementava la potenza a 196 CV. Sul primo motore citato, il pacchetto \"Hyper Pak\" era in grado di far diminuire il tempo impiegato per accelerare da 0 a 97\u00a0km/h di 4 secondi. Sul motore da 3,7 L invece permetteva un'accelerazione da 0 a 97\u00a0km di 8,6 secondi.\nLe opzioni disponibili per i cambi comprendevano una trasmissione \"Chrysler A903\" manuale a tre rapporti con leva di comando installata sul pavimento (nel 1961) oppure sul piantone dello sterzo (1962), e un cambio \"A904 Torqueflite\" automatico a tre rapporti.\nLe vendite di questa prima serie di Lancer furono sotto le aspettative, dato che registrarono dei volumi che erano la met\u00e0 di quelli della Valiant. A seguito della totale riprogettazione dei modelli compact Dodge nel 1963, la Lancer fu tolta dai listini. Il modello compact Dodge prodotto dal 1963 al 1976 fu la Dart,che fu un nome associato precedentemente a modelli pi\u00f9 grandi, ma che nell'occasione cambi\u00f2 di categoria.\nLa Lancer \u00e8 stata anche venduta in Sudafrica dal 1961 al 1963 con il nome di \"DeSoto Rebel\" non molto prima che il marchio DeSoto fosse soppresso negli Stati Uniti. Tutte le Rebels erano equipaggiate con il motore da 2,8 L e con il cambio manuale a tre rapporti. La Rebels aveva in dotazione il quadro strumenti della Plymouth Valiant. Erano installati sui paraurti anteriori dei catarifrangenti bianchi in conformit\u00e0 alle vigenti leggi sudafricane. Il nome Rebel fu in seguito reintrodotto in Sudafrica dalla Chrysler come \"Valiant Rebel\".\nLa Lancer fu prodotta, negli Stati Uniti, a Detroit, Hamtramck, Los Angeles, Newark e Saint Louis. In Messico fu assemblata invece a citt\u00e0 del Messico.\nBasata sul pianale A della Chrysler, questa serie di Lancer era a trazione posteriore e montava il motore anteriore.\nLa seconda serie: 1985\u20131989.\nLa Dodge Lancer \u00e8 stata reintrodotta nel 1985 come hatchback mid-size cinque porte. Era sostanzialmente un clone della Chrysler LeBaron GTS ed era basata sul pianale H della Chrysler, cio\u00e8 su una piattaforma che era la versione allungata del pianale K. La nuova Lancer era collocata, nella gamma Dodge, tra la Aries e la 600. Tutte le Lancer di questa serie vennero costruite a Sterling Heights, nel Michigan. La produzione cess\u00f2 il 7 aprile 1989. La Lancer fu poi sostituita dalla Spirit.\nIl modello era a trazione all\u2019avantreno e possedeva il motore anteriore. Erano disponibili due cambi, uno manuale a cinque rapporti ed uno automatico \"A413\" a tre marce. Anche i motori offerti erano due, entrambi a quattro cilindri in linea. Uno aveva una cilindrata di 2,2 L, mentre l'altro di 2,5 L.\nDal 1988 al 1989 fu commercializzato il pacchetto \"Lancer Shelby\", che comprendeva barre antirollio, molle accorciate e sterzo pi\u00f9 reattivo, oltre che un equipaggiamento pi\u00f9 ricco che comprendeva i sedili foderati in pelle e regolabili elettricamente, la chiusura centralizzata, gli alzacristalli elettrici e gli specchietti retrovisori regolabili elettricamente. Questa versione fu ispirata dalla Shelby Lancer. L'allestimento \"Lancer Shelby\" comprendeva la versione sovralimentata \"Turbo II\" del motore da 2,2 L, che erogava 175 CV e che era associata ad un cambio manuale. La trasmissione automatica era invece accoppiata al motore \"Turbo I\" da 2,2 L, anch'esso sovralimentato, ma da 146 CV. Sebbene la \"Lancer Shelby\" non fosse stata programmata in numero limitato, ne vennero prodotti solamente 279 esemplari nel 1988 e 208 nel 1989.\nNell'aprile del 1988 la Chrysler inizi\u00f2 ad offrire alcuni suoi modelli in Europa. Uno di essi fu la \"Chrysler GTS\", che era sostanzialmente una versione della Dodge Lancer ottenuta tramite badge engineering. A causa delle diverse leggi che vigevano nel vecchio continente, l'aspetto esteriore del modello europeo rispetto a quello della vettura americana, era leggermente differente. Ad esempio, gli indicatori di direzione erano color ambra invece che rossi, e le luci di ingombro anteriori e la terza luce di stop montata al centro in alto vennero eliminate. Inoltre, furono installati degli indicatori di direzioni sopra i parafanghi anteriori, e gli specchietti retrovisori esterni erano incernierati tramite una molla invece di essere rigidi. La motorizzazione comprendeva il motore da 2,2 L, sia nella versione normalmente aspirata che in quella sovralimentata. Dal 1989 fu disponibile il motore da 2,5 L, anch'esso offerto nella doppia versione. Il motore normalmente aspirato da 2,2 L fu poi tolto dai listini. La sua versione Turbo II rimase nell'offerta e fu montata di serie sulla Chrysler GTS Shelby, che era il corrispettivo europeo della Dodge Lancer Shelby. Il cambio offerto di serie era una trasmissione manuale a cinque rapporti, mentre tra le opzioni era possibile ordinare un cambio automatico a tre marce. La GTS Shelby era disponibile solo con il cambio manuale. La Chrysler GTS ebbe per\u00f2 pochi acquirenti in Europa a causa della forte concorrenza di modelli analoghi. Il prezzo era relativamente basso, ma questo non aiut\u00f2 le vendite. Alla fine del 1989 la GTS fu sostituita dalla Chrysler Saratoga."}
{"id": "4581580", "revid": "123679004", "url": "https://it.wikipedia.org/wiki?curid=4581580", "title": "Barazoku", "text": "Barazoku (\u8594\u8587\u65cf \u201c\"Trib\u00f9 delle rose\"\u201d) \u00e8 il primo periodico giapponese a tiratura nazionale specificamente pensato per un pubblico omosessuale maschile o interessato a stringere amicizie di tipo omosociale maschile. Venne pubblicato in formato cartaceo dal giugno 1971 al 2004.\nContenuti.\nSecondo Jonathan Mackintosh, il concetto che sta alla base della pubblicazione di \"Barazoku\" \u00e8 il \u201csenso di solidariet\u00e0\u201d (\"Rentaikan\"), un traguardo conseguibile grazie ai contributi inviati dai lettori stessi sotto forma di annunci personali e di racconti, interviste, resoconti, pezzi autobiografici.\nCome esempio delle tematiche affrontate da \"Barazoku\", negli anni cinquanta il concetto di democrazia importato dagli Stati Uniti si traduce per il Giappone nell'incontro e nell'inglobamento dell\"'ethos\" omosessuale appartenente a un filone culturale fino ad allora alieno, quello della pederastia ateniese, per il tramite degli scritti del suo maggiore esponente, il Socrate/Platone del \"Fedro\", il cui rapporto tipo fu tradotto in Giappone come \"sh\u014dnen'ai\" \u5c11\u5e74\u611b, letteralmente \u201c\"amore per i ragazzi\"\u201d. Ci\u00f2 forma le basi per la difesa postbellica dell'omosessualit\u00e0 maschile. Addirittura, diversi studiosi, tra cui Iwakura Tomohide in \"Ningen Tanky\u016b\", tracciano una genealogia del genere umano corrispondente alle figure omosessuali, arretrando da Andr\u00e9 Gide a Michelangelo sino a Platone.\nQuesta spiccata enfasi posta sul piano storico \u00e8 utile, in prospettiva futura, per rompere il vincolo assoluto tra eteronormativit\u00e0 e forze sociali e per consentire agli omosessuali di reclamare la propria utilit\u00e0 all'interno della societ\u00e0, il cui culmine \u00e8 raggiunto dal tentativo di configurarsi come migliori interpreti della democrazia e della libert\u00e0, il nuovo sogno contemporaneo le cui radici affondano nei rapporti delineati da Platone.\nL'influsso della filosofia greca si avverte anche nella ritrovata eroticizzazione dei corpi maschili: bench\u00e9 nei caratteri generali ci sia una ripresa del tipo di bellezza guerriera tradizionale, essa non si esplica pi\u00f9 soprattutto negli abiti, i quali occupavano una grande porzione delle stampe erotiche di epoca Tokugawa: adesso i modelli fotografati per \"Barazoku\" non indossano nulla a parte il \"fundoshi\", l'intimo tradizionale, e la pelle \u00e8 desiderata di un candore quasi latteo. Quest'enfasi sul bianco dei corpi si ritrova anche al di fuori dei circoli omosessuali e comporta una ridefinizione di tutta l'estetica nazionale, passando anche nell'immaginario di raffinati interpreti della contemporaneit\u00e0, come Jun'ichir\u014d Tanizaki.\nA sua volta, il modello dei rapporti \u2018maschio\u2019-\u2018maschio\u2019 intergenerazionali tipico del Giappone pre-Meiji (il termine generico \u00e8 \"nanshoku\" \u7537\u8272 \"\"eros\" maschile\") \u00e8 ripreso dagli studiosi occidentali, e le numerose testimonianze relative a esso occupano una parte consistente del corpus attuale degli studi dedicati all'omosessualit\u00e0 \"tout court\".\nCome esempio di una storia breve pubblicata su \"Barazoku\", Mackintosh segnala un \"sodomiya sh\u014dsetsu\" (\u201cnarrativa sodomitica\u201d), \"Shiroi iro no j\u014dyoku\" (\u201cLamento bianco\u201d) di \"Afu \u014cgiya\", comparsa sulle pagine di \"Barazoku\" nel 1954.\nDurante la Seconda guerra mondiale, un soldato americano di stanza in Cina si nasconde in una caverna sulle montagne: qui incontra un giapponese in fin di vita. Lo statunitense, l'ufficiale Fatherless, lo accudisce e i due diventano intimi, ma il giapponese, nonostante le cure ricevute, muore. Anni dopo, a Fatherless viene assegnato un incarico in Giappone dove incontra il figlio del soldato giapponese, Kiyokawa; Kiyokawa lavora in una base americana dove sbarca il lunario anche prostituendosi. In breve, i due diventano intimi e Fatherless sostituisce il padre di Kiyokawa. Il loro legame si crea per il tramite del sesso e del cibo che Fatherless offre a Kiyokawa. In \"Lamento Bianco\" l'America \u00e8 dunque un alleato benevolo e di per s\u00e9 autosufficiente (mentre Kiyokawa ha bisogno di una figura di riferimento, l'americano no, poich\u00e9 \u00e8 appunto Fatherless, \u201cSenza Padre\u201d), sebbene il rapportarsi non sia semplice: Kiyokawa vive forti sensi di colpa nell'unirsi a Fatherless per il disgusto di iniziare una relazione metaforicamente incestuosa."}
{"id": "4581586", "revid": "4506", "url": "https://it.wikipedia.org/wiki?curid=4581586", "title": "Plenitudo potestatis", "text": "Plenitudo potestatis (\"Pienezza del potere\") \u00e8 un termine usato dai canonisti medievali per descrivere il potere del romano pontefice. Sebbene l'espressione sia stata usata sin dal pontificato di Papa Leone I (440-461), Papa Innocenzo III (1198-1216) fu il primo papa a usare regolarmente tale termine per descrivere il potere papale.\nTeoria.\nIl potere del pontefice \u00e8 \"pieno\" poich\u00e9, a differenza di un re, che detiene solo il potere temporale, il papa detiene entrambi i poteri: \nDa tale concezione deriva la teoria della superiorit\u00e0 del potere del papa su quello di qualunque sovrano.\nRappresentanti.\nUno dei maggiori rappresentanti di questo concetto fu Egidio Romano.\nIl papa Bonifacio VIII lo riprese nella bolla Unam Sanctam.\nBibliografia.\n\"In ordine cronologico:\""}
{"id": "4581593", "revid": "30753", "url": "https://it.wikipedia.org/wiki?curid=4581593", "title": "Plenitudo Potestatis", "text": ""}
{"id": "4581596", "revid": "1305772", "url": "https://it.wikipedia.org/wiki?curid=4581596", "title": "Herter", "text": ""}
{"id": "4581597", "revid": "228587", "url": "https://it.wikipedia.org/wiki?curid=4581597", "title": "Rusk", "text": ""}
{"id": "4581599", "revid": "1566286", "url": "https://it.wikipedia.org/wiki?curid=4581599", "title": "Homicide Hills - Un commissario in campagna", "text": "Homicide Hills - Un Commissario in Campagna (\"Mord mit Aussicht\", \"Omicidio con vista\") \u00e8 una serie televisiva tedesca che \u00e8 andata in onda dal 7 gennaio 2008 al 16 dicembre 2014, mentre il film TV \u00e8 stato trasmesso il 28 dicembre 2015 su Das Erste, il canale nazionale della TV pubblica tedesca ARD.\nIn Italia la prima stagione ha debuttato su Rai 1 sabato 16 giugno 2012 alle 17:50, mentre la seconda sabato 6 luglio 2013, sempre alle 17:50. Il nono episodio della seconda stagione \"Morte alla diciottesima buca\" \u00e8 stato trasmesso su Rai 1 domenica 9 giugno 2013, come \"tappabuchi\" della programmazione. La terza stagione \u00e8 stata trasmessa su Rai 2 dal 17 al 21 ottobre 2016 alle 8:25."}
{"id": "4581600", "revid": "2039709", "url": "https://it.wikipedia.org/wiki?curid=4581600", "title": "Dulles", "text": ""}
{"id": "4581602", "revid": "767487", "url": "https://it.wikipedia.org/wiki?curid=4581602", "title": "Mrs. Manly's Baby", "text": " Mrs. Manly's Baby \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 25 febbraio 1914."}
{"id": "4581611", "revid": "129019", "url": "https://it.wikipedia.org/wiki?curid=4581611", "title": "Mercato centrale (Budapest)", "text": "Il Mercato centrale (in ungherese \"Nagycsarnok\") \u00e8 il pi\u00f9 grande e il pi\u00f9 antico mercato coperto di Budapest. L'idea di costruire un grande mercato coperto fu del primo sindaco di Budapest, Karl Kamermayer, del quale \u00e8 stato il pi\u00f9 grande investimento. \nIl mercato si trova sul lato di Pest, alla fine della famosa via dello shopping \"V\u00e1ci utca\" in corrispondenza del Ponte della Libert\u00e0, ed \u00e8 stato progettato e costruito da Samu Pecz intorno al 1897. \nIl cancello d'ingresso del mercato \u00e8 d'ispirazione neogotica e un elemento architettonico distintivo \u00e8 il tetto, che \u00e8 stato restaurato con colorate piastrelle zsolnay provenienti da P\u00e9cs. Durante le guerre mondiali il mercato \u00e8 stato completamente danneggiato e quindi chiuso per alcuni anni finch\u00e9 il restauro degli anni 1990 lo ha riportato al suo antico splendore, cos\u00ec che oggi \u00e8 una delle pi\u00f9 popolari attrazioni turistiche della citt\u00e0.\nIl mercato offre una grande variet\u00e0 di bancarelle su tre piani. La maggior parte delle bancarelle al pianterreno offre carni, dolci, caramelle, caviale, spezie come la paprica e vini come il Tokaji. Il secondo piano ospita soprattutto ristoranti, negozi di souvenir e uno stand che serve i \"l\u00e1ngos\" fritti. Al piano interrato vi \u00e8 un supermercato della catena ALDI e un mercato del pesce.\nIl mercato \u00e8 chiuso la domenica."}
{"id": "4581612", "revid": "486946", "url": "https://it.wikipedia.org/wiki?curid=4581612", "title": "Mercato Coperto", "text": ""}
{"id": "4581614", "revid": "2034231", "url": "https://it.wikipedia.org/wiki?curid=4581614", "title": "Roberto Ruspoli", "text": "Biografia.\nRoberto Silvio Nicola Rossi Ruspoli, nasce a Lugano il 27 luglio 1972. Esperto di arti figurative, studi\u00f2 pittura presso la School of Visual Arts (SVA) di New York, divenendo noto negli Stati Uniti, in Inghilterra e in Francia, dove ha esposto le proprie opere in diverse personali. \nConosciuto in Italia soprattutto per il ruolo di giudice esperto di galateo nel programma televisivo \"Cortesie per gli ospiti\", condotto insieme all'architetto Chiara Tonelli e allo chef Alessandro Borghese, nel 2010 pubblica il saggio \"L'educazione vi prego sull'amore e altri consigli per vivere bene\", edito da Kowalski. Dal 26 febbraio 2013 al 15 aprile 2014 ha condotto il programma \"Fuori men\u00f9\" per il canale televisivo DTT-Tiv\u00f9sat-Sky Real Time."}
{"id": "4581615", "revid": "767487", "url": "https://it.wikipedia.org/wiki?curid=4581615", "title": "The Arm of Vengeance", "text": "The Arm of Vengeance \u00e8 un cortometraggio muto del 1914 diretto da Lloyd Ingraham.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 26 febbraio 1914."}
{"id": "4581616", "revid": "287204", "url": "https://it.wikipedia.org/wiki?curid=4581616", "title": "Sedia Tulip", "text": "La sedia Tulip \u00e8 una sedia progettata da Eero Saarinen.\nSaarinen aveva promesso di affrontare il \u201cbrutto, confuso, inquieto mondo\u201d che notava sotto sedie e tavoli, rappresentato dalle loro gambe. Perci\u00f2 ha condotto una lunga indagine di progettazione di cinque anni che lo ha portato alla rivoluzionaria collezione Pedestal di cui fa parte la sedia Tulip. La sedia \u00e8 caratterizzata dalla celebre forma a calice con un unico stelo centrale per basamento.\nIl design.\nL'idea di un progetto di una sedia con base a piedistallo ha avuto inizio circa nel 1953. Saarinen ha lavorato prima con centinaia di disegni che poi sono stati seguiti da modelli in scala. Dal momento che l'idea era di progettare sedie che sembrassero belle in una stanza, Saarinen cre\u00f2 anche un modello di stanza in scala per una casa di bambole.\nAttingendo alla sua prima formazione come scultore, Saarinen affin\u00f2 il suo progetto grazie a modelli in scala reale modificando la forma con l'argilla. Saarinen fu assistito da Don Petitt, del gruppo di Sviluppo Design di Knoll, che ha introdotto diversi metodi ingegnosi di modellismo. Insieme a un gruppo di ricerca di design di Knoll, hanno lavorato sui problemi che sorgono nella produzione.\nI modelli in scala reale divennero mobili e la famiglia e gli amici vennero chiamati a fare da \u201ccavie\u201d per testare i pezzi nella sala da pranzo e nel soggiorno della casa di Saarinen a Bloomfield Hills.\nMateriali.\nLa base con il piedistallo circolare \u00e8 in alluminio pressofuso con rivestimento in Rilsan e la scocca \u00e8 in fibra di vetro sagomata e rinforzata.\nLa collezione Tulip, oltre alla sedia con e senza braccioli, con base fissa o girevole \u00e8 anche nella versione sgabello.\nCuriosit\u00e0.\nAlla fine degli anni 60 la sedia Tulip con base modificata \u00e8 stata usata nella serie tv Star Trek in cui apparivano sul ponte della USS Enterprise. Dopo che lo show fu cancellato, la maggior parte del set fu buttato nella spazzatura. Una delle sedie Tulip \u00e8 stata battuta all'asta n.17 dell'History Hollywood per $18,000."}
{"id": "4581623", "revid": "28592", "url": "https://it.wikipedia.org/wiki?curid=4581623", "title": "Mercato dei Tessuti (Ypres)", "text": ""}
{"id": "4581624", "revid": "28592", "url": "https://it.wikipedia.org/wiki?curid=4581624", "title": "Mercato delle Carni (Anversa)", "text": ""}
{"id": "4581625", "revid": "28592", "url": "https://it.wikipedia.org/wiki?curid=4581625", "title": "Mercato delle Carni (Haarlem)", "text": ""}
{"id": "4581630", "revid": "298229", "url": "https://it.wikipedia.org/wiki?curid=4581630", "title": "European Team Championships 2013", "text": ""}
{"id": "4581631", "revid": "22475", "url": "https://it.wikipedia.org/wiki?curid=4581631", "title": "Ponte della Libert\u00e0 (Budapest)", "text": "Il Ponte della Libert\u00e0 (\"Szabads\u00e1g h\u00edd\") \u00e8 un ponte di Budapest che attraversa il Danubio collegando Buda e Pest.\nSebbene sia radicalmente diverso nella struttura, il ponte imita lo schema generale di un ponte sospeso, che ai tempi della costruzione era considerata la forma esteticamente pi\u00f9 valida. Il ponte \u00e8 stato costruito tra il 1894 e il 1896 su progetto di J\u00e1nos Feketeh\u00e1zy e venne inaugurato alla presenza dell'imperatore Francesco Giuseppe, che inser\u00ec l'ultimo rivetto d'argento nel pilastro della struttura di ferro sul lato di Pest.\nDemolito il 16 gennaio 1945 dalle truppe tedesche in fuga, \u00e8 stato ricostruito conservando lo stesso disegno e riaperto al traffico il 20 agosto 1946.\nNel 2018 \u00e8 stata eseguita una ricognizione per rilevare lo stato delle parti del ponte demolito rimaste nel letto del fiume.\nIl ponte \u00e8 lungo 333.6 metri e largo 20,1 metri e la parte superiore dei quattro alberi sono decorati con grandi statue bronzee del Turul, uccello simbolo della mitologia ungherese.\nIl ponte \u00e8 attraversato da molti tram ed \u00e8 anche appesantito da un notevole traffico automobilistico, tanto che c'\u00e8 una iniziativa per convertirlo in un ponte esclusivamente pedonale non appena sar\u00e0 completata la quarta linea della metropolitana.\nAlle due estremit\u00e0 del ponte si trovano \"Gell\u00e9rt t\u00e9r\" (ai piedi della collina Gell\u00e9rt che ospita i famosi bagni Gell\u00e9rt) e \"F\u0151v\u00e1m t\u00e9r\" (con il Mercato centrale)."}
{"id": "4581642", "revid": "287204", "url": "https://it.wikipedia.org/wiki?curid=4581642", "title": "Arena Sto\u017eice", "text": "L'Arena Sto\u017eice \u00e8 un'arena sportiva coperta situata a Lubiana, in Slovenia, utilizzata per varie discipline sportive e come sede di concerti musicali.\nStoria.\nL'arena fa parte di un complesso sportivo che include anche lo stadio Sto\u017eice. Costruita in soli 14 mesi \u00e8 stata inaugurata il 10 agosto 2010 con l'incontro di pallacanestro tra Slovenia e Spagna, vinto ai supplementari per 79-72 dagli iberici.\nViene utilizzata per la pallacanestro, pallavolo, pallamano e pugilato, oltre che per concerti ed altri eventi culturali.\n\u00c8 stata la sede della finale dei campionati europei di pallacanestro del 2013.\nNel 2018 ospiter\u00e0 i Campionati europei di calcio a 5"}
{"id": "4581646", "revid": "486946", "url": "https://it.wikipedia.org/wiki?curid=4581646", "title": "Grande Mercato Coperto", "text": ""}
{"id": "4581654", "revid": "1310927", "url": "https://it.wikipedia.org/wiki?curid=4581654", "title": "Lorenzo Faravelli", "text": "Caratteristiche tecniche.\n\u00c8 un trequartista che pu\u00f2 giocare anche sull'out di sinistra.\nCarriera.\nNella stagione 2010-2011 ha giocato 10 partite in massima serie con la maglia del Newell's Old Boys."}
{"id": "4581655", "revid": "62748", "url": "https://it.wikipedia.org/wiki?curid=4581655", "title": "U.S. National Championships 1942 - Singolare femminile", "text": "Pauline Betz ha battuto in finale Louise Brough 4-6, 6-1, 6-4."}
{"id": "4581658", "revid": "767487", "url": "https://it.wikipedia.org/wiki?curid=4581658", "title": "Juan Vieyra", "text": "Caratteristiche tecniche.\nGioca come esterno destro.\nCarriera.\nNella stagione 2012-2013 ha giocato 4 partite in Primera Divisi\u00f3n e 3 partite in Coppa Libertadores con la maglia del Newell's Old Boys."}
{"id": "4581663", "revid": "1442080", "url": "https://it.wikipedia.org/wiki?curid=4581663", "title": "U.S. National Championships 1943 - Singolare femminile", "text": "Pauline Betz ha battuto in finale Louise Brough 6-3, 5-7, 6-3."}
{"id": "4581665", "revid": "298229", "url": "https://it.wikipedia.org/wiki?curid=4581665", "title": "Natasha Farinea", "text": "Carriera.\nClub.\nLa carriera professionistica di Natasha Farinea inizia nella stagione 2004-05, quando debutta in Superliga con la maglia del , con quale gioca per cinque stagioni. Approda per un triennio al , prima di essere ingaggiata nell'annata 2012-13 dal .\nNella stagione 2013-14 si accasa col ,vincendo il Campionato Carioca e lo scudetto, mentre nella stagione seguente approda al : resta legata al club di Uberl\u00e2ndia per quattro annate, nel corso delle quali si aggiudica due edizioni del Campionato Mineiro e uno scudetto.\nDopo un'annata con l', nel campionato 2019-20 approda al .\nNazionale.\nNello stesso periodo fa parte delle selezioni giovanili brasiliane, vincendo il campionato mondiale 2005 col Brasile Under-20.\nFa il suo esordio nella nazionale brasiliana in occasione della Coppa panamericana 2005, quando la nazionale Under-20 viene scelta per rappresentare la nazionale maggiore durante l'evento, dove conquista la medaglia di bronzo. Viene nuovamente convocata in nazionale per la Coppa panamericana 2012, dove raggiunge la finale e viene premiata come miglior muro del torneo.\nFa inoltre parte della selezione universitaria che si aggiudica rispettivamente l'oro e l'argento alla XXVI Universiade e alla XXVII Universiade."}
{"id": "4581667", "revid": "129019", "url": "https://it.wikipedia.org/wiki?curid=4581667", "title": "Parco cittadino (Budapest)", "text": ""}
{"id": "4581671", "revid": "767487", "url": "https://it.wikipedia.org/wiki?curid=4581671", "title": "Juan Respuela", "text": "Carriera.\nNella stagione 2010-2011 ha giocato 5 partite in massima serie con il Racing Avellaneda."}
{"id": "4581672", "revid": "1442080", "url": "https://it.wikipedia.org/wiki?curid=4581672", "title": "U.S. National Championships 1944 - Singolare femminile", "text": "Pauline Betz ha battuto in finale Margaret Osborne 6-3, 8-6."}
{"id": "4581675", "revid": "767487", "url": "https://it.wikipedia.org/wiki?curid=4581675", "title": "Let No Man Escape", "text": "Let No Man Escape \u00e8 un cortometraggio muto del 1914. Il nome del regista non viene riportato nei credit del film.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 27 febbraio 1914.\nViene citato in \"Moving Picture World\" del 21 febbraio 1914"}
{"id": "4581676", "revid": "1573940", "url": "https://it.wikipedia.org/wiki?curid=4581676", "title": "Astrochelys yniphora", "text": "La testuggine dal vomere (\"Astrochelys yniphora\" ()), \u00e8 una testuggine endemica del Madagascar ove \u00e8 nota come angonoka.\nDescrizione.\nPresenta un carapace a cupola di colore marrone chiaro. Il piastrone presenta uno scuto gulare che si proietta in avanti tra le zampe anteriori.\nI maschi sono pi\u00f9 grandi delle femmine. La lunghezza media di un maschio adulto \u00e8 di 414.8\u00a0mm (range 361\u2013486\u00a0mm) per un peso medio di 10.3\u00a0kg (range 7.2-18.9\u00a0kg). Le femmine misurano in media 370.1\u00a0mm (range 307\u2013426\u00a0mm) e pesano mediamente 8.8\u00a0kg (range 5.5\u201312\u00a0kg).\nDistribuzione e habitat.\nL'attuale areale di questa specie \u00e8 ristretto ad un'area di non oltre 60\u00a0km\u00b2 nella regione della baia di Baly nel Madagascar nord-occidentale.\nL'area si caratterizza per la presenza di una densa foresta di bamb\u00f9, contigua alla foresta decidua secca su un versante e a una fitta mangrovia sull'altro.\nBiologia.\nAlimentazione.\n\u00c8 una specie erbivora, che predilige le foglie e i germogli di \"Bauhinia\" spp. e \"Terminalia\" spp.\nRiproduzione.\n\"A. yniphora\" raggiunge la maturit\u00e0 sessuale intorno ai 15 anni. La stagione riproduttiva va da gennaio a maggio ed ogni covata \u00e8 composta da 1-6 uova.\nConservazione.\nLa specie \u00e8 inserita nell'Appendice I della Convenzione di Washington ed \u00e8 considerata in pericolo critico di estinzione dalla Lista rossa IUCN (\"Critically Endangered\").\nDal 2005 il suo areale \u00e8 protetto all'interno del Parco nazionale della Baia di Baly."}
{"id": "4581677", "revid": "21880", "url": "https://it.wikipedia.org/wiki?curid=4581677", "title": "Geochelone yniphora", "text": ""}
{"id": "4581679", "revid": "767487", "url": "https://it.wikipedia.org/wiki?curid=4581679", "title": "Jonathan Pacheco", "text": "Carriera.\nNella stagione 2011-2012 ha giocato 6 partite in massima serie con il San Lorenzo."}
{"id": "4581680", "revid": "1442080", "url": "https://it.wikipedia.org/wiki?curid=4581680", "title": "U.S. National Championships 1945 - Singolare femminile", "text": "Sarah Palfrey Cooke ha battuto in finale Pauline Betz 3-6, 8-6, 6-4."}
{"id": "4581686", "revid": "767487", "url": "https://it.wikipedia.org/wiki?curid=4581686", "title": "The Long Cold Night", "text": "The Long Cold Night \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 3 marzo 1914. Viene citato in \"Moving Picture World\" del 28 febbraio 1914."}
{"id": "4581688", "revid": "1442080", "url": "https://it.wikipedia.org/wiki?curid=4581688", "title": "U.S. National Championships 1946 - Singolare femminile", "text": "Pauline Betz ha battuto in finale Doris Hart 11-9, 6-3."}
{"id": "4581689", "revid": "2373", "url": "https://it.wikipedia.org/wiki?curid=4581689", "title": "Castoreum", "text": ""}
{"id": "4581691", "revid": "123377316", "url": "https://it.wikipedia.org/wiki?curid=4581691", "title": "Scarpe sulla riva del Danubio", "text": "Le Scarpe sulla riva del Danubio (in ungherese: \"Cip\u0151k a Duna-parton\") sono un memoriale dell'Olocausto, opera del regista Can Togay realizzato insieme allo scultore Gyula Pauer. L'installazione artistica \u00e8 collocata sul lungo Danubio di Budapest ed \u00e8 stata inaugurata il 16 aprile 2005 nella Giornata ungherese della memoria per il 60\u00ba anniversario della Shoah.\nOpera.\nL'opera \u00e8 un gruppo scultoreo che raffigura delle scarpe poste sul ciglio della banchina della sponda del Danubio sul lato di Pest e ricorda un massacro di cittadini ebrei compiuto dai miliziani del Partito delle Croci Frecciate durante la seconda guerra mondiale. Cos\u00ec si chiamava la milizia che collabor\u00f2 con i nazisti nella deportazione e sterminio di migliaia di ebrei ungheresi. Dopo averli imprigionati nelle loro stesse case all'interno del ghetto di Budapest, i miliziani decisero di assassinare le proprie vittime in citt\u00e0. Gli ebrei venivano trascinati lungo il fiume Danubio, legati a gruppi di tre e uccisi con un colpo alla nuca; i loro cadaveri venivano gettati nel fiume.\nStoria.\nLa notte dell'8 gennaio 1945, una brigata di Croci Frecciate effettu\u00f2 un rastrellamento in tutti gli edifici che si affacciavano sulla strada Vadasz lungo il corso del Danubio. Verso mezzanotte, Karoly Szabo e un gruppo di 20 poliziotti fecero irruzione nella caserma delle Croci Frecciate e liberarono tutti gli ostaggi. Tra quelli che riuscirono a salvarsi ci furono Lars Ernster, che trasferitosi in Svezia divenne membro della commissione per l'assegnazione del premio Nobel dal 1977 al 1988, e Jacob Steiner, poi divenuto professore all'Universit\u00e0 Ebraica di Gerusalemme in Israele. Il padre di Steiner era stato ucciso dai miliziani delle Croci Frecciate il 25 dicembre 1944, e gettato nel Danubio.\nIl dott. Erwin K. Koranyi, psichiatra di Ottawa, scrisse della notte dell'8 gennaio 1945 nel suo saggio \"Dreams and Tears: Chronicle of a Life\" (2006). Il 7 aprile 2009 Pal Szalai \u00e8 stato inserito nei \"Giusti tra le nazioni\" per aver salvato diversi ebrei ungheresi. Karoly Szabo \u00e8 stato ammesso il 12 novembre 2012."}
{"id": "4581693", "revid": "339392", "url": "https://it.wikipedia.org/wiki?curid=4581693", "title": "Scarpe sulla sponda del Danubio", "text": ""}
{"id": "4581703", "revid": "938", "url": "https://it.wikipedia.org/wiki?curid=4581703", "title": "Vladimir Aptsiauri", "text": ""}
{"id": "4581705", "revid": "1442080", "url": "https://it.wikipedia.org/wiki?curid=4581705", "title": "U.S. National Championships 1947 - Singolare femminile", "text": "Louise Brough ha battuto in finale Margaret Osborne 8-6, 4-6, 6-1."}
{"id": "4581706", "revid": "1543377", "url": "https://it.wikipedia.org/wiki?curid=4581706", "title": "CBS Studio Center", "text": "Il CBS Studio Center \u00e8 uno Studio televisivo e cinematografico della CBS che si trova nel distretto di Studio City a Los Angeles nella San Fernando Valley. Si trova al 4024 Radford Avenue ed occupa una superficie di terreno triangolare al cui centro scorre il fiume Los Angeles.\nSul lotto di terreno, che non \u00e8 aperto al pubblico per i tour agli studi, sono presenti 18 \"sound stages\" con dimensioni che variano dai 7000 ai 25000 piedi quadrati.\n\u00c8 uno dei due studi televisivi della CBS nella California del Sud. L'altro \u00e8 il complesso di studi denominato CBS Television City. La compagnia possedeva in passato altri due studi: Il CBS Columbia Square ed il Paramount Pictures.\nIn questi studi sono stati girati decine di show televisivi tra cui America's Got Talent, , Falcon Crest, Tre nipoti e un maggiordomo e Will &amp; Grace. Tra i film La famiglia Addams, Il dottor Dolittle 2."}
{"id": "4581711", "revid": "120046", "url": "https://it.wikipedia.org/wiki?curid=4581711", "title": "Alex di Giorgio", "text": ""}
{"id": "4581712", "revid": "767487", "url": "https://it.wikipedia.org/wiki?curid=4581712", "title": "Zombie News", "text": "Zombie News (\"Dead Men Don't Die\") \u00e8 un film del 1991 diretto da Malcolm Marmorstein ed interpretato da Elliott Gould.\nTrama.\nBarry Baron e Dulcie Niles sono i conduttori di punta del telegiornale della rete televisiva World Wide Network ed entrambi si accettano, ma allo stesso tempo si disprezzano democraticamente. Una sera, tornando a casa dal lavoro, Barry viene assassinato da alcuni criminali che usavano i depositi della rete come stoccaggio per le loro partite di droga.\nMentre i tre se ne vanno, il cadavere di Barry viene scoperto da Chafuka, la donna delle pulizie, che lo porta in una stanzetta per uno scopo: esperta conoscitrice della magia nera e di come riportare in vita i morti, usa il corpo di Barry per crearne un vero e proprio zombie e farne il proprio animaletto da compagnia. Insieme all'aiuto involontario di un giovane poliziotto che indaga su strani omicidi che avvengono nella rete, Barry si mette sulle tracce dei killer che lo hanno ucciso per potersi vendicare.\nMentre gli omicidi aumentano (cos\u00ec come anche gli zombie), si scopre che anche il direttore della rete \u00e8 coinvolto nel traffico di droga.\nAlla fine del film, tutto torna alla normalit\u00e0: nessuno sa che Barry non \u00e8 pi\u00f9 tra i vivi, tuttavia continua a dire le notizie al telegiornale grazie a un feticcio \"comandato\" vocalmente da Chafuka, che \u00e8 diventata nel frattempo la direttrice dell'intero network.\nZombie.\nA differenza dei film horror, in cui gli zombie sono tutti esseri sanguinari e desiderosi di carne umana, qui i morti viventi vengono presentati come esseri docili e pacifici, facilmente addomesticabili come se si trattasse di animali domestici."}
{"id": "4581713", "revid": "599013", "url": "https://it.wikipedia.org/wiki?curid=4581713", "title": "Priscila Daroit", "text": "Gioca nel ruolo di schiacciatrice nel Minas T\u00eanis Clube.\nCarriera.\nLa carriera di Priscila Daroit inizia a livello giovanile nel Col\u00e9gio Sinodal, dove inizia a giocare all'et\u00e0 di undici anni. Dopo aver vinto nel 2005 il campionato mondiale pre-juniores, inizia la carriera professionistica nella stagione 2005-06, vestendo la maglia del S\u00e3o Caetano per due annate. Nel 2006 vince il campionato sudamericano juniores, mentre un anno dopo si divide fra la nazionale juniores e quella maggiore, con la quale esordisce in occasione della Coppa panamericana, dove raggiunge la finale del torneo; in seguito vince il campionato mondiale juniores. Gioca poi per tre stagioni nel Minas T\u00eanis Clube e per due nel Mackenzie Esporte Clube, col quale vince il primo titolo di club della propria carriera, ossia il Campionato Mineiro. Nel 2012 \u00e8 nuovamente finalista alla Coppa panamericana.\nNella stagione 2012-13 gioca nel Campinas Voleibol Clube, col quale si classifica al terzo posto in campionato; con la nazionale vince la medaglia d'oro al World Grand Prix 2013. Nella stagione successiva passa al Servi\u00e7o Social da Ind\u00fastria SP, con cui vince il Campionato sudamericano per club."}
{"id": "4581714", "revid": "767487", "url": "https://it.wikipedia.org/wiki?curid=4581714", "title": "Sophie's Birthday Party", "text": "Sophie's Birthday Party \u00e8 un cortometraggio muto del 1914 diretto da Roy Clements.\nTrama.\nSlim cerca di fare una sorpresa alla moglie Sophie per il suo compleanno, ma ha dei grossi problemi prima di poter arrivare a casa alla festa.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 7 marzo 1914."}
{"id": "4581716", "revid": "106990", "url": "https://it.wikipedia.org/wiki?curid=4581716", "title": "Opere di Giuseppe Siri", "text": "Le opere di Giuseppe Siri, arcivescovo di Genova dal 1946 al 1987, si articolano in centinaia di titoli, suddivisi fra lettere pastorali, libri, discorsi, omelie, articoli e relazioni. Di seguito un elenco, non esaustivo, della sua produzione letteraria.\nOpera omnia.\nDal 1983 \u00e8 in corso la pubblicazione, originariamente curata dal cardinale Pietro Palazzini, dell'opera omnia di Giuseppe Siri."}
{"id": "4581718", "revid": "599013", "url": "https://it.wikipedia.org/wiki?curid=4581718", "title": "Artur Futre", "text": "\u00c8 nipote di Paulo Futre.\nCarriera.\nHa giocato in massima serie con e ."}
{"id": "4581721", "revid": "287204", "url": "https://it.wikipedia.org/wiki?curid=4581721", "title": "Bisabolene", "text": "I bisaboleni sono un gruppo di composti organici isomeri che sono classificati come sesquiterpeni. Ognuno di essi ha la stessa formula molecolare e scheletro carbonioso, ma differiscono per la posizione dei doppi legami carbonio-carbonio."}
{"id": "4581724", "revid": "599013", "url": "https://it.wikipedia.org/wiki?curid=4581724", "title": "Chains of Bondage", "text": ""}
{"id": "4581725", "revid": "938", "url": "https://it.wikipedia.org/wiki?curid=4581725", "title": "Ildik\u00f3 Schwarczenberger-Tordasi", "text": ""}
{"id": "4581726", "revid": "767487", "url": "https://it.wikipedia.org/wiki?curid=4581726", "title": "Chains of Bondage (film 1914)", "text": "Chains of Bondage \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 6 marzo 1914."}
{"id": "4581730", "revid": "767487", "url": "https://it.wikipedia.org/wiki?curid=4581730", "title": "Dogstar", "text": "I Dogstar erano un gruppo musicale formatosi nel 1991 e scioltosi nel 2002.\nLa band, formatasi sotto forma di trio, era principalmente nota per la presenza del noto attore canadese Keanu Reeves (basso e cori); gli altri membri del gruppo erano Bret Domrose (chitarra e voce) e Robert Mailhouse, anche lui attore (batteria e cori).\nStoria.\nI primi anni.\nIl gruppo nasce nel 1991 dall'incontro degli attori Robert Mailhouse e Keanu Reeves, rispettivamente batterista e bassista; Al duo si aggiunge l'attore Gregg Marc Miller alla chitarra e alla voce. La band si fa chiamare prima \"Small Fecal Matter\", poi \"BFS\" (sigla che potrebbe indicare \"Big Fucking Shit\" o \"Big Fucking Sound\") e infine \"Dogstar\", nome proposto da Mailhouse che trov\u00f2 leggendo il libro Sexus, dello scrittore Henry Miller. Con questa formazione la band registra il loro primo brano dal titolo \"Ride\", di cui viene realizzato un videoclip nel 1993. Questa formazione durer\u00e0 fino al 1995, anno in cui Miller abbandona il gruppo dopo il primo tour della band e viene sostituito da Bret Domrose, il quale rimarr\u00e0 con il gruppo fino allo scioglimento e nello stesso anno il gruppo inizia la sua ascesa, iniziando ad aprire i concerti di artisti quali Bon Jovi e David Bowie e all'inizio del 1996 \u00e8 la volta del loro debutto discografico e pubblicano il loro primo EP Quattro Formaggi, seguito pochi mesi dopo dal loro album di debutto Our Little Visionary entrambi distribuiti dalla Zoo Entertainment (la stessa casa discografica dei Tool), quest'ultimo per\u00f2 venne distribuito solo in Giappone. Nello stesso anno la band suona anche allo Zwemdokrock Festival in Belgio e nel 1999 Glastonbury Festival in Gran Bretagna.\nGli ultimi anni e lo scioglimento.\nNel 2000 esce, quello che sar\u00e0 il loro ultimo album dal titolo enigmatico Happy Ending, questa volta distribuito dalla Ultimatum Music, il sound verr\u00e0 definito da Domrose come \"Pop Aggressive\" rispetto all'album precedente.\nL'ultimo concerto dei Dogstar si svolse in Giappone nell'Ottobre 2002 e il gruppo si sciolse poco dopo. Dopo lo scioglimento, Bret Domrose inizi\u00f2 a lavorare come solista, suon\u00f2 per breve tempo come chitarrista nei Berlin e attualmente scrive musica per film e programmi televisivi. Reeves e Mailhouse, invece continueranno l'attivit\u00e0 musicale, fondando la band Becky, insieme al chitarrista Paulie Kosta e la cantante Rebecca Lord, ma all'inizio del 2005, Keanu Reeves annuncia la sua dipartita dalla band e il ritiro dall'attivit\u00e0 di musicista, dedicandosi a tempo pieno al cinema e dei Becky, attualmente, non si hanno pi\u00f9 notizie.\nFormazione.\n\"Da segnalare anche la presenza da turnista di Richie Kotzen come secondo chitarrista e corista tra il 2000 e il 2002\""}
{"id": "4581731", "revid": "76963", "url": "https://it.wikipedia.org/wiki?curid=4581731", "title": "Ayame G\u014driki", "text": "Ha iniziato la sua carriera nel mondo dello spettacolo alla met\u00e0 degli anni 2000 sotto l'etichetta Oscar Promotion, imponendosi subito per le sue interpretazioni, prima televisive e poi cinematografiche, di spessore.\nDopo i primi dorama a tematica giovanile, partecipa a IS - Otoko demo onna demo nai sei col ruolo dell'amica misteriosa del/della protagonista. Si fa definitivamente conoscere in Taisetsu na koto wa subete kimi ga oshiete kureta dove fa una delle allieve di Haruma Miura e poi nel live action dedicato a Mirai Nikki.\nIl suo ultimo ruolo di spessore lo svolge in Biblia koshod\u014d no jiken tech\u014d dov'\u00e8 protagonista assieme ad Akira. Nel 2013 infine \u00e8 entrata a far parte del cast della pellicola cinematografica \"live action\" ispirata a Gatchaman."}
{"id": "4581732", "revid": "599013", "url": "https://it.wikipedia.org/wiki?curid=4581732", "title": "Jorge Vidigal", "text": "Biografia.\nAnche i suoi fratelli Jos\u00e9 Lu\u00eds, Ant\u00f3nio detto Toni, Jos\u00e9 detto Lito e Norberto detto Beto sono stati calciatori.\nCarriera.\nClub.\nHa giocato nella massima serie portoghese con le maglie di Sporting Lisbona e Beira-Mar.\nHa chiuso la carriera in patria con la maglia del .\nNazionale.\nCon la Nazionale angolana ha giocato l'amichevole contro la Repubblica Democratica del Congo il 27 agosto 2011."}
{"id": "4581733", "revid": "599013", "url": "https://it.wikipedia.org/wiki?curid=4581733", "title": "Toni Vidigal", "text": "Anche i suoi fratelli Jos\u00e9 Lu\u00eds, Jorge, Jos\u00e9 detto Lito e Norberto detto Beto sono stati calciatori.\nCarriera.\nHa giocato nella massima serie portoghese con la maglia del Varzim."}
{"id": "4581734", "revid": "287204", "url": "https://it.wikipedia.org/wiki?curid=4581734", "title": "Dodge Matador", "text": "La Matador \u00e8 un'autovettura full-size prodotta dalla Dodge nel 1960.\nStoria.\nLa Matador \u00e8 stata una delle due vetture introdotte dalla Dodge nel 1960 in occasione del ritiro dal mercato di tre modelli che erano in listino da molto tempo, vale a dire la Coronet, la Custom e la Custom Royal. L'altro modello introdotto nell'anno citato fu la Dart. La Matador venne collocata, nella gamma Dodge, alla base dell'offerta di modelli full-size. All'apice della categoria citata c'era la Polara. Tutte le Matador erano equipaggiate con motori V8, dato che non erano disponibili per il modello i propulsori Chrysler a sei cilindri \"Slant Six\". Essi, infatti, non furono offerti nel 1960 sulle Dodge d'alta gamma. Le cilindrate dei motori disponibili erano 5,2 L, 5,9 L e 6,3 L. Questi motori erogavano, rispettivamente, 230 CV, 295 CV e 325 CV di potenza. La Matador fu disponibile in versione berlina quattro porte, hardtop quattro porte, coup\u00e9 due porte e familiare cinque porte.\nLa Matador e la simile ma meglio equipaggiata Polara presentavano delle caratteristiche stilistiche che vennero ereditate dai modelli del 1959, i quali, a loro volta, erano un'evoluzione dello stile \"Forward Look\" di Virgil Exner, che venne introdotto nel 1957. Come questi modelli, la Matador del 1960 prosegu\u00ec il corso stilistico Dodge dell'epoca, comprendente i fari posteriori sovrapposti e con alloggiamenti a forma di razzo. Comunque, le dimensioni di questi fanali erano molto accentuate, tant'\u00e8 che la parte inferiore della luce \"invadeva\" il paraurti. Il design della Matador comprendeva anche le pinne posteriori che erano caratteristiche delle Dodge dell'epoca e che includevano piccole luci verticali poste sulla parte laterale delle pinne stesse. Lo scopo della pinna accorciata era quello di aumentare l'impressione di grandezza dei fari posteriori montati nei citati alloggiamenti a forma di razzo. Anteriormente, la vettura era caratterizzata da una piccola calandra comprendente sei file verticali di inserti cromati di forma rettangolare. La calandra era montata in un massiccio paraurti anteriore dal disegno complesso. La Matador, essendo alla base della gamma full-size della Dodge, non era dotata delle cromature presenti sulla Polara.\nLa maggior parte delle vetture prodotte dalla Dodge vendute durante il model year 1960 erano delle Dart, che era offerta in tre allestimenti (\"Seneca\", \"Pioneer\" e \"Phoenix\") e che venne introdotta anch'essa nel 1960.\nDella Matador ne vennero prodotti circa 23.600 esemplari. I bassi volumi di vendita e la crescente popolarit\u00e0 della Dart, spinsero la Dodge a ritirare dal mercato la Matador gi\u00e0 nel 1961.\nIl nome \"Matador\", che in spagnolo significa \"torero\", fu poi utilizzato per la AMC Matador, che venne introdotta nel 1971 dall'American Motors per sostituire la AMC Rebel. L'American Motors fu poi acquistata dal gruppo Chrysler nel 1987."}
{"id": "4581735", "revid": "124632689", "url": "https://it.wikipedia.org/wiki?curid=4581735", "title": "Lito Vidigal", "text": "Anche i suoi fratelli Jos\u00e9 Lu\u00eds, Jorge, Ant\u00f3nio \"Toni\" e Norberto \"Beto\" sono stati calciatori.\nCarriera.\nCalciatore.\nHa disputato 16 incontri con la Nazionale angolana, senza mettere a segno reti.\nAllenatore.\nHa cominciato la sua carriera nella Pontassolense, dove \u00e8 rimasto per tre anni; nel 2007-2008 ha trascorso una stagione in Argentina alla guida del Defensores de La Ribera.\nTornato in Portogallo, ha allenato per due brevi periodi Estrela Amadora e Portimonense, prima di passare nel corso della stagione 2009-2010 all'Uni\u00e3o Leiria. Tra il gennaio 2011 e l'aprile 2012 guida la nazionale dell'.\nNel luglio del 2013 trova l'accordo con i ciprioti dell'AEL Limassol, ma a fine ottobre viene esonerato e sostituito con il bulgaro Petev."}
{"id": "4581741", "revid": "599013", "url": "https://it.wikipedia.org/wiki?curid=4581741", "title": "Beto Vidigal", "text": "Anche i suoi fratelli Jos\u00e9 Lu\u00eds, Jorge, Jos\u00e9 detto Lito e Ant\u00f3nio detto Toni sono stati calciatori.\nCarriera.\nHa giocato nella massima serie portoghese con la maglia dell'O Elvas."}
{"id": "4581742", "revid": "298229", "url": "https://it.wikipedia.org/wiki?curid=4581742", "title": "Campionati Nazionali Universitari 2013", "text": "La LXVII edizione dei Campionati Nazionali Universitari (CNU) si sono tenuti nel Lazio dal 16 maggio al 26 maggio del 2013, e sono stati organizzati dal CUS Cassino e dall' Universit\u00e0 degli Studi di Cassino e del Lazio Meridionale.\nImpianti.\n15 sono stati gli impianti che hanno ospitato le varie discipline, di cui 14 nel Lazio (Cassino, Sora, Atina, Gaeta, Cervaro, Sant'Elia Fiumerapido e Piedimonte San Germano) e 1 in Campania (Sant'Angelo in Formis). Di seguito l'elenco delle strutture:\nDiscipline.\n\"10 sport individuali\":\n\"7 sport a squadre\":\n\"9 sport opzionali\":"}
{"id": "4581743", "revid": "767487", "url": "https://it.wikipedia.org/wiki?curid=4581743", "title": "The Conquest of Man", "text": "The Conquest of Man \u00e8 un cortometraggio muto del 1914 diretto da Lloyd Ingraham.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 5 marzo 1914."}
{"id": "4581747", "revid": "256896", "url": "https://it.wikipedia.org/wiki?curid=4581747", "title": "Archivio Internazionale Bahai", "text": ""}
{"id": "4581748", "revid": "767487", "url": "https://it.wikipedia.org/wiki?curid=4581748", "title": "'Presto' Willie, Magician", "text": "'Presto' Willie, Magician \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 4 marzo 1914."}
{"id": "4581760", "revid": "709565", "url": "https://it.wikipedia.org/wiki?curid=4581760", "title": "Trilogia Leviathan", "text": "La Trilogia Leviathan \u00e8 un ciclo di romanzi di fantascienza per ragazzi scritti dallo statunitense Scott Westerfeld e composta da tre volumi: \"Leviathan\", \"Behemoth\" e \"Goliath\". Ad essi si aggiunge un quarto libro \"The Manual of Aeronautics\", ancora inedito in Italia, che presenta illustrazioni e disegni riguardanti macchinari e animali della saga.\nLeviathan \u00e8 una serie di romanzi \"young adult\" riconducibili al filone narrativo della storia alternativa con forti connotazioni steampunk.\nRomanzi.\nLa trilogia \u00e8 composta da:\na cui si aggiunge il libro di illustrazioni\nAmbientazione.\nLa serie \u00e8 ambientata nell'Europa del 1914 e vede contrapposti due blocchi: da un lato le potenze \"Cigolanti\" di Germania e Impero austro-ungarico che utilizzano macchine da guerra meccanizzate, e dall'altro gli stati \"Darwinisti\" della Triplice intesa, che hanno basato la loro societ\u00e0 sull'utilizzo di bestie artificiali fabbricate geneticamente.\nLa vicenda inizia con lo scoppio della prima guerra mondiale e ha come protagonisti due ragazzi: Aleksander, figlio dell'Arciduca Francesco Ferdinando che, dopo la morte dei genitori, \u00e8 costretto a lasciare l'Austria per sfuggire a chi lo vuole uccidere per ottenere il trono, e Deryn, ragazza scozzese che, per seguire le orme paterne e coronare il suo sogno di diventare aviatore, si arruola nell'aviazione britannica fingendosi un maschio.\nEdizione italiana.\nIn Italia la saga \u00e8 stata interamente pubblicata dalla casa editrice Einaudi nella collana Stile Libero Extra. Inizialmente era stato pubblicato solo il primo libro, \"Leviathan\". In seguito, nel 2012, l'editore ha riproposto l'intera trilogia in un unico tomo."}
{"id": "4581761", "revid": "149485", "url": "https://it.wikipedia.org/wiki?curid=4581761", "title": "Casa Universale di Giustizia", "text": ""}
{"id": "4581763", "revid": "767487", "url": "https://it.wikipedia.org/wiki?curid=4581763", "title": "Ferik\u00f6y Spor Kul\u00fcb\u00fc", "text": "Il Ferik\u00f6y Spor Kul\u00fcb\u00fc \u00e8 una squadra di calcio turca che ha giocato 9 anni nella massima serie turca.\nIl club fu fondato nel 1927 e gioca nella quinta serie turca."}
{"id": "4581768", "revid": "256896", "url": "https://it.wikipedia.org/wiki?curid=4581768", "title": "Chiese Evangeliche Riformate Battiste in Italia", "text": ""}
{"id": "4581770", "revid": "716642", "url": "https://it.wikipedia.org/wiki?curid=4581770", "title": "\u00c7anakkale Dardanelspor Spor Kul\u00fcb\u00fc", "text": "Il \u00c7anakkale Dardanelspor Spor Kul\u00fcb\u00fc \u00e8 una squadra di calcio turca che ha giocato nella massima serie turca per 3 anni.\nIl club \u00e8 nato nel 1966 e gioca nella terza serie turca."}
{"id": "4581771", "revid": "247222", "url": "https://it.wikipedia.org/wiki?curid=4581771", "title": "Mayday Parade", "text": "I Mayday Parade sono un gruppo musicale statunitense formatosi a Tallahassee, Florida, nel 2005.\nStoria del gruppo.\nIl loro EP di debutto \"Tales Told by Dead Friends\" \u00e8 stato pubblicato nel 2006 e ha venduto pi\u00f9 di 20.000 copie senza il supporto di alcuna etichetta discografica. Dopo la firma con la Fearless Records nel 2006, la band ha anche firmato con l'Atlantic nel 2009. Il 10 luglio 2007 i Mayday Parade hanno pubblicato il loro primo album \"A Lesson in Romantics\", seguito da \"Anywhere but Here\" (pubblicato il 6 ottobre 2009) e \"Mayday Parade\" (pubblicato il 4 ottobre 2011), quest'ultimo sotto l'Independent Label Group, etichetta della Warner Bros. Nel 2013 \u00e8 stato pubblicato \"Monsters in the Closet\", mentre nell'ottobre 2015 \u00e8 uscito \"Black Lines\", entrambi per la Fearless Records.\nStile musicale.\nLo stile musicale dei Mayday Parade \u00e8 stato descritto come pop punk, pop rock, alternative rock, emo pop, emo, e rock."}
{"id": "4581773", "revid": "256896", "url": "https://it.wikipedia.org/wiki?curid=4581773", "title": "Alleanza Evangelica Italiana", "text": ""}
{"id": "4581776", "revid": "256896", "url": "https://it.wikipedia.org/wiki?curid=4581776", "title": "Chiese Cristiane Evangeliche nella Valle del Sele e dell'Irno", "text": ""}
{"id": "4581777", "revid": "256896", "url": "https://it.wikipedia.org/wiki?curid=4581777", "title": "Congregazioni Cristiane Pentecostali", "text": ""}
{"id": "4581779", "revid": "287204", "url": "https://it.wikipedia.org/wiki?curid=4581779", "title": "Asdis Hjalmsdottir", "text": ""}
{"id": "4581783", "revid": "256896", "url": "https://it.wikipedia.org/wiki?curid=4581783", "title": "Chiesa Cristiana Pentecostale Italiana", "text": ""}
{"id": "4581784", "revid": "298229", "url": "https://it.wikipedia.org/wiki?curid=4581784", "title": "Petur Rognvaldsson", "text": ""}
{"id": "4581785", "revid": "298229", "url": "https://it.wikipedia.org/wiki?curid=4581785", "title": "P\u00e9tur R\u00f6gnvaldsson", "text": ""}
{"id": "4581786", "revid": "256896", "url": "https://it.wikipedia.org/wiki?curid=4581786", "title": "Federazione delle Chiese pentecostali", "text": ""}
{"id": "4581788", "revid": "298229", "url": "https://it.wikipedia.org/wiki?curid=4581788", "title": "Alex Porkhomovskiy", "text": ""}
{"id": "4581790", "revid": "298229", "url": "https://it.wikipedia.org/wiki?curid=4581790", "title": "Alex Averbukh", "text": ""}
{"id": "4581791", "revid": "767487", "url": "https://it.wikipedia.org/wiki?curid=4581791", "title": "Angela Venturoli", "text": "Biografia.\nCon la famiglia si trasferisce a Castel San Pietro Terme; a dodici anni inizia a suonare il pianoforte, e a quindici debutta come soprano.\nDopo un primo periodo come cantante lirica, decide di dedicarsi alla musica leggera e nel 1960 partecipa al Festival di Castrocaro e lo vince, eseguendo le canzoni \"Granada\" (dal repertorio di Claudio Villa) e \"Gli zingari\" (di Dalida).\nDopo alcuni 45 giri ed una tourn\u00e9e internazionale in Scozia e Inghilterra decide di ritirarsi a vita privata dedicandosi alla famiglia e continuando a cantare per hobby nel coro \"Canterini e danzerini romagnoli Turibio Baruzzi\" di Imola.\nRiprende l'attivit\u00e0 musicale solo negli anni '90, dedicandosi al folk ed alle canzoni popolari, incidendo anche un album con il fisarmonicista Franco Ancarani, \"Cui pi par tera\" (coi piedi per terra)."}
{"id": "4581794", "revid": "486946", "url": "https://it.wikipedia.org/wiki?curid=4581794", "title": "Rete radiomobile cellulare", "text": ""}
{"id": "4581799", "revid": "15756", "url": "https://it.wikipedia.org/wiki?curid=4581799", "title": "Episodi di Crossing Lines (prima stagione)", "text": "La prima stagione della serie televisiva Crossing Lines, composta da dieci episodi, \u00e8 stata trasmessa in anteprima mondiale, in Italia, dal 14 giugno 2013 al 12 luglio 2013 su Rai 2 e Rai HD.\nNegli Stati Uniti d'America \u00e8 trasmessa dal 23 giugno 2013 da NBC.\nIl rituale.\nTrama.\nIl commissario Louis Daniel, membro dell'Europol, cerca di costruire una squadra di agenti di polizia provenienti da tutta Europa. L'uomo si reca ad Amsterdam per reclutare l'ultimo membro: Carl Hickman, un ex investigatore della polizia americana. Hickman ha una mano offesa e nel tempo ha sviluppato una dipendenza da antidolorifici. A Roma, Dublino, Londra e Parigi sono stati trovati i corpi di quattro donne e gli omicidi sembrano essere correlati. Daniel chiede ed ottiene i permessi per consentire alla squadra di investigare sul serial killer. Una scarpa trovata sulla scena del crimine consente al gruppo di risalire al negozio dove \u00e8 stata acquistata. Mentre Hickman si attarda per assumere una dose di morfina contro il dolore, Anne-Marie San viene rapita dal criminale. L'assassino riesce a superare un posto di blocco perch\u00e9 la sua auto ha la targa dell'ambasciata americana. Grazie alla strumentazione dell'esperto di tecnologia Sebastian Berger, la squadra deduce che il killer era sull'ultima scena del crimine. Gli agenti determinano anche che l'uomo ha portato Anne-Marie in un parco di Berlino. Il killer ferisce Anne-Marie, ma lei resiste dando tempo alla squadra di trovare la loro posizione. Hickman lo insegue, ma il criminale accoltella mortalmente Sienna. L'agente capo Daniel gli spara e Hickman prende la pistola per evitare un incidente internazionale.\nL'eliminatrice.\nTrama.\nAd Amsterdam una avvenente donna bionda avvelena un miliardario e gli sottrae un quadro di Van Gogh. Gli agenti della ICC trovano altri due casi simili avvenuti nel corso dell'ultimo anno in altri paesi europei. Nell'appartamento della vittima, una scansione forense rivela che la sostanza ingerita dall'uomo \u00e8 polonio-210. Le immagini delle telecamere di sicurezza consentono di risalire all'identit\u00e0 della criminale. Grazie alle indagini sul quadro di Vermeer di una precedente della vittima, la squadra riesce a trovare anche due complici della donna. Il primo menziona un misterioso signore del crimine \"Il russo\" come colui che ha fornito il polonio per testarne gli effetti sulle vittime. L'altro rivela che il prossimo obiettivo si trova a Praga in una galleria d'arte. L'agente Eva Vittoria si sostituisce ad una delle cameriere presenti alla mostra con l'obiettivo di avvicinarsi a tutti gli invitati per verificare la presenza di elementi radioattivi con un contatore Geiger. Nel frattempo, Michel Dorn parla con la moglie di Louis, Rebecca, per saperne di pi\u00f9 su quello che \u00e8 successo la notte in cui loro figlio \u00e8 morto a causa dello scoppio di un'autobomba.\nPredatori.\nTrama.\nLa squadra scopre che alcuni camionisti europei sono implicati in un giro di scommesse clandestine. Un meccanico manomette le auto di alcune famiglie negli autogrill e, quando i veicoli si fermano in panne, i camionisti prelevano gli adulti e li costringono a combattere tra di loro, tenendo i loro figli in ostaggio. I bambini che restano orfani vengono allevati dalla moglie del meccanico. L'agente Sebastian Berger lavora con il suo ex partner Kathrin Eicholz che offre il proprio figlio per la retata in cui Eva e l'agente Tommy McConnell si fingono genitori. Hickman e Louis notano una somiglianza tra il bimbo e Sebastian e gli chiedono se \u00e8 suo figlio, ma non ricevono una risposta.\nOperazioni speciali (1\u00aa parte).\nTrama.\nHickman e Anne-Marie sono sul confine franco-italiano e stanno indagando su Phillip Genovese, la persona che ha paralizzato la mano di Hickman. A Cannes, il figlio del miliardario Lev Marianski, Maxim, viene preso in ostaggio e la sua guardia del corpo e la sua fidanzata vengono uccisi. Anne-Marie ricorda un caso simile a Firenze un paio di mesi prima. I genitori divorziati di Maxim arrivano sulla scena. Hickman nota nervosismo di Lev e lo porta ad ammettere di aver stipulato una polizza assicurativa sul ragazzo che copre eventuali richieste di riscatto e quindi Maxim ha un microchip impiantato nel suo corpo. Sebastian localizza il microchip nella villa di famiglia. Purtroppo nell'abitazione viene ritrovato il microchip in una busta. Il team si apposta nella villa in attesa che i rapitori avanzino le loro richieste. Eva viene inviata a Firenze per verificare la presenza di collegamenti tra i casi. Louis riceve una telefonata da Dorn che chiede perch\u00e9 la squadra stia indagando sul suo contatto con Dimitrov. Louis capisce il ruolo che ha Lev nella ricerca del criminale russo. Nel frattempo, il rapitore utilizza un collegamento video per mostrare Maxim ai genitori e poi chiedere 10 milioni di euro in dieci ore. Lev supplica per avere pi\u00f9 tempo. La comunicazione viene interrotta da un'esplosione nella villa.\nOperazioni speciali (2\u00aa parte).\nTrama.\nL'esplosione ha coinvolto unicamente la stanza dedicata alle guardie del corpo del ragazzo. I rapitori contattano Lev Marianski e, durante la conversazione, Hickman si rende conto che i malviventi li stanno osservando. A Firenze, Eva incontra con l'unica testimone del caso avvenuto in Italia: la consulente di orientamento di una scuola d'arte. Questa si dichiara estranea ai fatti, ma non riesce a convincere l'agente. I rapitori mettono Maxim in un contenitore ermetico con una quantit\u00e0 limitata di ossigeno e verr\u00e0 data aria solo se il riscatto verr\u00e0 pagato e il corriere potr\u00e0 avvisare di essere sfuggito alla polizia. Eva segue la sua sospettata e scopre che la donna \u00e8 coinvolta e sta gestendo il collegamento video tra i rapitori e la signora Marianski. La consulente scolastica scopre l'agente e, nella lotta, muore. Louis si offre per consegnare i soldi del riscatto, mentre Tommy segue la situazione da un elicottero. Dai PC che Eva ha trovato \u00e8 possibile vedere la stanza da cui i rapitori stanno trasmettendo ma, all'improvviso, alcuni uomini armati fanno irruzione e uccidono i rapitori: questo aumenta notevolmente le probabilit\u00e0 che Maxim muoia. Louis conduce l'operazione per catturare il corriere, ma questi non ha collegamenti con il gruppo di rapitori. L'esplosione ed altri aspetti del rapimento insospettiscono Hickman. L'ispettore interroga la madre di Maxim e la donna confessa di aver conosciuto la consulente scolastica e di aver organizzato con lei un finto rapimento. Le cose per\u00f2 non sono andate come si aspettava. Sebastian utilizza l'indirizzo IP del computer dei rapitori e unendole alle immagini trasmesse dai PC scoperti da Eva riesce a dare indicazioni a Tommy per raggiungere il casolare in cui \u00e8 imprigionato Maxim.\nAnimali.\nTrama.\nHickman si reca in una banca de L'Aia e chiede di poter parlare con il direttore. Guardandosi intorno, l'ispettore nota qualcosa di sospetto e fa partire una chiamata verso il suo ufficio. Poco dopo, un gruppo di persone mascherate da animali fa irruzione nella banca. Si tratta di un gruppo preparato, con pistole, fucili ed esplosivi. Subito si pensa a un furto, ma con il passare del tempo le intenzioni dei rapinatori si fanno pi\u00f9 inquietanti. Prendono tempo, uccidono il direttore della banca e chiedono quattro auto per poter fuggire. Daniel e la squadra dall'esterno, con l'aiuto di Hickman all'interno, anche se scoperto dai malviventi, riescono a capire il vero motivo dell'irruzione in banca e ad arrestare i rapinatori.\nLa Fuga.\nTrama.\nIn Italia, due ragazzi fanno irruzione nel magazzino di un clan mafioso e sottraggono droga e denaro. I ladri vengono scoperti e prendono in ostaggio la figlia del boss. Con l'auto della ragazza, i due decidono di spostarsi verso la Slovenia. Gli uomini di Conti iniziano ad inseguirli, uccidendo tutti i testimoni del loro passaggio. Sebastian e Tommy analizzano una delle scene del crimine e deducono che i killer si stanno trattenendo perch\u00e9 c'\u00e8 una persona in ostaggio che desiderano recuperare. Uno dei rapitori viene ferito e il compagno lo porta in un ambulatorio medico. Mentre attendono la riuscita dell'operazione, il secondo rapitore rivela alla ragazza il motivo per cui hanno sottratto la droga. La squadra dell'ICC riesce a neutralizzare i killer e a raggiungere i ragazzi. Eva aiuta Angela a sopportare lo shock di aver scoperto di essere la figlia di un boss mafioso confidandole che i suoi genitori sono stati uccisi per aver fatto affari con suo padre.\nVecchie ferite (1\u00aa parte).\nTrama.\n(Durante l'episodio, la squadra non \u00e8 in grado di contattare l'agente Anne-Marie.) Hickman viene chiamato dall'ispettore olandese Seeger per identificare un corpo. Hickman crede che sia la sua ragazza scomparsa, Shari, ma risulta essere il direttore di banca della rapina (episodio \"Animali\"). L'ispettore Seeger arresta Hickman per l'omicidio, avendo la prova della sua precedente attivit\u00e0 con la vittima e avendo trovato una valigetta vuota trovata dietro la sua roulotte, ipotizzando che essa contenesse i 100.000 euro illegalmente prelevati dalla banca. Nell'obitorio, a Tommy \u00e8 permesso di guardare il corpo; ci\u00f2 gli permette di sottolineare che le ferite non potrebbero essere state fatte da Hickman, a causa della sua mano destra storpia. Una impronta di un anello con il monogramma \"G\" \u00e8 stata trovata anche in alcune ferite. Louis lo dice a Hickman e quest'ultimo collega la cosa a Genovese. Louis dice anche a Hickman di conoscere il suo passato con Genovese e gli chiede di non diventare un \"vigilante\" nella ricerca di Shari. Hickman lascia la squadra, ritorna al luna park e viene attirato in una caserma. Dentro, Genovese lo assale mentre ammette di aver ucciso il direttore della banca. Sostiene di aver sparato a Shari per farlo sembrare un omicidio-suicidio e lascia Hickman ammanettato vicino a lei vicino, con una pistola e una siringa piena di droga. Nel frattempo, il computer e l'attrezzatura di Sebastian sono stati violati; incolpa gli ex datori di lavoro di Eva presso la polizia italiana. Dorn si avvicina ancora di pi\u00f9 a trovare Dimitrov, ma gli viene tesa un'imboscata. Chiama Louis per dire che Dimitrov conosce i loro piani. Louis si precipita a casa per scoprire che Rebecca \u00e8 scomparsa dal loro appartamento dopo che \u00e8 stato saccheggiato.\nVecchie ferite (2\u00aa parte).\nTrama.\n(La squadra continua a provare e contattare l'agente Anne-Marie.) L'ispettore Seeger e Tommy arrivano al luna park, liberando Hickman che combatte contro lo scagnozzo di Genovese. Hickman fa uno scontro a fuoco con Genovese, finendo per ferirlo. Sia Shari che Genovese vengono portati in ospedale. Hickman si scusa con un'inconscia Shari, poi va nella stanza di Genovese, dove dice a Seeger e Tommy che Genovese usa il carnevale itinerante per il traffico di bambini. Sulla via del ritorno dall'Italia, Sebastian e Eva vengono fermati sulla strada per permettere a un'auto bruciata di essere tirata da un fosso. Eva crede che sia l'auto di Anne-Marie e chiama Tommy per dirglielo. Sebastian ha bisogno che i suoi computer funzionino e Eva ammette che sono stati i suoi ex colleghi ad hackerarlo, dopo che lei ha detto agli italiani che Sebastian stava segretamente accedendo ai loro documenti informatici per cercare criminali che il team ICC stava perseguendo. I suoi ex colleghi rimuovono il virus dai suoi computer quando accetta di rilasciare pubblicamente i suoi file pi\u00f9 personali, come punizione. A Parigi, incapace di trovare Louis e Rebecca, Dorn riceve una telefonata per incontrare Dimitrov, che gli dice che Rebecca era il bersaglio previsto della bomba che uccise lei e il figlio di Louis, come lei e Dorn erano responsabili per l'ICC che condann\u00f2 il cognato di Dimitrov, che rivela essere stata una vendetta per la crisi degli ostaggi dell'ospedale di Budyonnovsk - in cui la moglie e le due figlie di Dimitrov sono state uccise. Dorn ha 24 ore per liberare il cognato, oppure Rebecca e Louis moriranno. Sul luogo dell'incidente, con i suoi computer e gli scanner forensi che funzionano di nuovo, l'attrezzatura di Sebastian rivela impronte che si allontanano dall'incidente, che gli danno la speranza che Anne-Marie sia ancora viva. Il capo dell'ispettore Seeger, rivelando che sta lavorando per Genovese, sopraff\u00e0 Seeger e rilascia Genovese. Dorn chiama la squadra per trovare Rebecca e Louis, dato che non rilascer\u00e0 mai un criminale di guerra."}
{"id": "4581800", "revid": "256896", "url": "https://it.wikipedia.org/wiki?curid=4581800", "title": "Chiesa di Scienza Divina", "text": ""}
{"id": "4581801", "revid": "256896", "url": "https://it.wikipedia.org/wiki?curid=4581801", "title": "Unione Vegetariana Internazionale", "text": ""}
{"id": "4581802", "revid": "256896", "url": "https://it.wikipedia.org/wiki?curid=4581802", "title": "Unione Vegetariana Europea", "text": ""}
{"id": "4581803", "revid": "256896", "url": "https://it.wikipedia.org/wiki?curid=4581803", "title": "Associazione Vegetariana Italiana", "text": ""}
{"id": "4581805", "revid": "256896", "url": "https://it.wikipedia.org/wiki?curid=4581805", "title": "Chiesa Cattolica-Apostolica", "text": ""}
{"id": "4581806", "revid": "767487", "url": "https://it.wikipedia.org/wiki?curid=4581806", "title": "Sandro Satta", "text": "Comincia la sua formazione musicale studiando chitarra classica e tromba per poi perfezionarsi in saxofono contralto.\nHa collaborato ed inciso con numerosi jazzisti italiani ed internazionali tra cui: Marcello Melis, Antonello Salis, Danilo Terenzi, Riccardo Lai, Paolo Fresu, Eugenio Colombo, Bruno Tommaso, Paolino dalla Porta, Lester Bowie, Don Cherry, Don Moye, Don Pullen, Gary Bartz, Albert Mangelsdorff, George Garzone, Billy Cobham, Han Bennik, Harvey Swartz, Elton Dean, Steve Grossman, Gary Smulyan ed altro.\nHa partecipato ed \u00e8 sovente ospite dei pi\u00f9 importanti festival jazz italiani: Umbria Jazz, Clusone Jazz, Jazz in Sardegna, Berchidda Jazz, Siena Jazz, Bari Jazz Festival, Festival Ciak Milano etc.\nHa partecipato a diversi festival jazz internazionali (Germania, Paesi Bassi, Spagna, Francia, Austria, Svizzera, Slovenia, Repubblica Ceca, USA, Australia e India).\nCollabora inoltre con alcune compagnie teatrali tra cui il Club Teatro di Remondi e Caporossi, la compagnia della coreografa Roberta Garrison, il regista Roberto Olla ed altri.\nHa partecipato a diverse trasmissioni radiofoniche (Rai e Radio Vaticana) e televisive (Rai e varie TV private).\nFonti.\nhttps://web.archive.org/web/20130119004228/http://www.darapri.it/eventi/bullesnote2012/satta_spagnoliquartet.htm%3Cbr /&gt;"}
{"id": "4581808", "revid": "256896", "url": "https://it.wikipedia.org/wiki?curid=4581808", "title": "Gruppo Nazionale per gli Studi Concettuali", "text": ""}
{"id": "4581809", "revid": "486946", "url": "https://it.wikipedia.org/wiki?curid=4581809", "title": "Circolo degli Adoratori di Swiatowid", "text": ""}
{"id": "4581810", "revid": "1305772", "url": "https://it.wikipedia.org/wiki?curid=4581810", "title": "Shirley Bunnie Foy (60th Anniversary)", "text": "Shirley Bunnie Foy (60th Anniversary) \u00e8 un album della cantante statunitense di jazz Shirley Bunnie Foy, pubblicato nel giugno 2013 dall'etichetta italiana Map Golden Jazz.\nIl disco.\nL'album vuole essere un tributo a Shirley Bunnie Foy, considerata una delle grandi voci del jazz, per i suoi sessant'anni di carriera, sviluppatasi prevalentemente negli Stati Uniti, Italia e Francia. Durante il lungo periodo, le collaborazioni di Bunnie Foy con jazzisti di fama sono numerose, dal 1954, anno del debutto con il gruppo vocale-strumentale \"The Dell-Tones\" al 2009, con la partecipazione alla compilation \"A La Costa Sud\".\nIn 60th Anniversary sono presenti fra gli altri, artisti quali The Dell-Tones, Archie Shepp, Tony Scott, Franco e Stefano Cerri, Pino Presti, Lou Bennett, Sonny Taylor, Pierre Franzino, Sante Palumbo, Jean-S\u00e9bastien Simonoviez."}
{"id": "4581811", "revid": "97518416", "url": "https://it.wikipedia.org/wiki?curid=4581811", "title": "Stefano Petrella", "text": "Nel maggio del 1981, su mandato di Giovanni Senzani, giurista e docente di criminologia convertitosi alla lotta armata, Stefano Petrella partecipa attivamente al sequestro di Roberto Peci, venticinquenne perito elettrotecnico di San Benedetto del Tronto, fratello di Patrizio Peci, brigatista pentito e collaboratore di giustizia.\nIl nucleo romano delle Brigate Rosse, sotto la guida di Senzani, teorizza l'alleanza fra partito armato e proletariato delinquenziale, collaborando con noti esponenti della camorra e della malavita organizzata romana. Questa vicinanza ha verosimilmente ispirato il progetto di vendicare il pentimento di Patrizio Peci con la famiglia del collaboratore di giustizia, secondo le modalit\u00e0 operative tipiche della criminalit\u00e0 organizzata.\nL'epilogo della cosiddetta \"Campagna Peci\", gestita da Stefano Petrella, Ennio di Rocco, Natalia Ligas e Roberto Buzzatti, ha luogo il 3 agosto del 1981, quando il cadavere di Roberto Peci viene fatto rivenire in un casale abbandonato e fatiscente alle porte di Roma. I brigatisti, che nel corso del sequestro avevano filmato il processo e la condanna a morte della vittima, trasmetteranno alla stampa le fotografie che immortalano l'uccisione per fucilazione del prigioniero.\nIl 3 gennaio 1982, il Petrella viene arrestato dalla Digos di Roma e condannato all'ergastolo per l'omicidio di Roberto Peci. \u00c8 attualmente in stato di libert\u00e0."}
{"id": "4581814", "revid": "932277", "url": "https://it.wikipedia.org/wiki?curid=4581814", "title": "Albon (famiglia)", "text": "Gli Albon sono una famiglia nobile francese.\nOriginari della contea di Vienne (\"comitatus Viennensis\"), gli Albon sono menzionati in epoca carolingia con il loro capostipite Rostaing I di Vion, vissuto nel IX secolo. La famiglia ebbe il titolo di conti d'Albon e di delfini del Viennois. Vantano fra i loro esponenti Ghigo I d'Albon e Ghigo II d'Albon, dai quali proviene una lunga discendenza. Ghigo IV d'Albon us\u00f2 nel cognome il predicato nobiliare \"delfino\", cognomizzandolo cos\u00ec primo fra tutti."}
{"id": "4581815", "revid": "1543377", "url": "https://it.wikipedia.org/wiki?curid=4581815", "title": "Giuliano Peparini", "text": " \nA 24 anni \u00e8 diventato primo ballerino del Ballet National de Marseille. Come assistente e ma\u00eetre de ballet di Roland Petit ha curato le coreografie per diverse compagnie di ballo in Francia, in Russia, in Giappone e in Italia. Dalla sua collaborazione con Franco Dragone sono nati una serie di spettacoli in Cina e negli Stati Uniti di genere acrobatico, fra i quali \"Le R\u00eave\" e \"The House of Dancing Water\". In Francia \u00e8 noto per avere diretto il musical \"1789, Les Amants de la Bastille\". Nel 2013 ha portato in scena \"Romeo e Giulietta - Ama e cambia il mondo\", seguito da \"Lo schiaccianoci\" al Teatro dell'Opera di Roma. In Italia \u00e8 conosciuto soprattutto per il suo ruolo di direttore artistico del talent show televisivo \"Amici di Maria De Filippi\".\nBiografia e carriera.\nPeparini incomincia i suoi studi di danza in Italia presso la Crazy Gang School di Roma, ma dopo non essere stato ammesso alla scuola di ballo del Teatro dell'Opera di Roma perch\u00e9 non aveva la forma fisica adeguata, decide di lasciare l'Italia all'et\u00e0 di 16 anni per perfezionarsi all'American Ballet Theatre di New York. Rientrato in Europa, nel 1990 interpreta il ruolo di Marc nella prima edizione italiana del musical \"A Chorus Line\" della Compagnia della Rancia per la regia di Saverio Marconi e Baayork Lee.\nIn Francia la sua carriera prende una svolta decisiva quando viene scritturato da Roland Petit, che lo fa danzare con Zizi Jeanmaire, Dominique Khalfouni e Francesca Sposi e che nel 1997 lo nomina \"danseur \u00e9toile\" (primo ballerino) del Ballet National de Marseille . A Parigi intraprende un percorso formativo attoriale: frequenta la Scuola internazionale di teatro Jacques Lecoq, la scuola Claude Mathieu e la scuola di cinema La F\u00e9mis e collabora nel frattempo ad alcuni workshop di teatro e movimento promossi dal Cirque du Soleil.\nNel 1998, Peparini presenta la sua prima coreografia all'Op\u00e9ra municipal de Marseille intitolata \"Horses\". Promosso assistente e \"ma\u00eetre de ballet\" di Roland Petit, rimonta i suoi balletti per differenti compagnie mondiali come l'Op\u00e9ra de Paris, il Teatro Bol'\u0161oj di Mosca, l'Opera Nazionale di Tokyo e il Teatro alla Scala di Milano. \nDurante questi primi anni di carriera, oltre a danzare come ballerino porta in scena nuovi spettacoli. In Russia, al Teatro Mariinskij di San Pietroburgo, realizza nel 2001 una coreografia per il Kirov Ballet intitolata \"Loulou, i sogni di un'anti-star\". A Las Vegas, nel 2004, crea insieme a Franco Dragone (il direttore artistico del Cirque du Soleil) lo spettacolo teatrale \"Le R\u00eave\". Da questo esordio seguono una serie di eventi artistici in Europa, in Asia e in America, realizzati in collaborazione con la Dragone Entertainment Group. Nel 2007, in Cina, Peparini concepisce un evento con 150 artisti per l'apertura dell'Hotel Crown Macao, e nel 2010, di nuovo a Macao, realizza uno spettacolo \"acquatico\" permanente intitolato \"The House of Dancing Water\". A questi anni risalgono inoltre le collaborazioni nelle produzioni cinematografiche di Niki Caro e \u00c9ric-Emmanuel Schmitt in qualit\u00e0 di supervisore agli effetti visivi.\nIn Francia, Peparini ha realizzato ulteriori spettacoli teatrali. Nel 2008, al Palazzo dello sport di Parigi, dirige lo spettacolo dell'artista Catherine Lara intitolato \"Au-del\u00e0 des murs\". Nel 2012 i produttori Dove Attia e Albert Cohen (sceneggiatori de \"Les 10 commandements\", \"Le Roi Soleil\" e \"Mozart, l'op\u00e9ra rock\") affidano a Peparini la regia e la coreografia della loro nuova commedia musicale intitolata \"1789, Les Amants de la Bastille\", vincitrice del \"Globe de Cristal\" come migliore commedia musicale dell'anno. La collaborazione con Dove Attia e Albert Cohen prosegue nel 2015 con un'altra commedia musicale intitolata \"La L\u00e9gende du Roi Arthur\". Lo spettacolo ha esordito al Palazzo dei Congressi di Parigi il 17 settembre 2015 ed \u00e8 stato in tourn\u00e9e in Francia e in Belgio fino a luglio 2016.\nNel 2012, Peparini torna in Italia con lo spettacolo teatrale \"Il principe della giovent\u00f9\". L'anno successivo porta in scena \"Romeo e Giulietta - Ama e cambia il mondo\", commedia musicale prodotta da David Zard. Lo spettacolo ha esordito il 2 ottobre 2013 all'Arena di Verona ed \u00e8 stato rinnovato per altre due stagioni teatrali, nel 2014 e nel 2015. Per quanto invece riguarda la danza classica, il 20 dicembre 2015 al Teatro dell'Opera di Roma ha esordito un nuovo adattamenteo di \"Lo schiaccianoci\" Il balletto \u00e8 stato rinnovato per la stagione 2016.\nA livello televisivo, Peparini ha lavorato in Francia nel 2011 e 2012 come regista e coreografo per il programma \"Sidaction\" in onda su France 2. Si tratta di un evento musicale di beneficenza dedicato alla lotta contro l'AIDS. Sempre in Francia, \u00e8 stato inoltre un giudice per il programma \"La France a un incroyable talent\", trasmesso su M6 nel 2015. In Italia, dal 2013 al 2019, \u00e8 il direttore artistico di sei edizioni del talent show \"Amici di Maria De Filippi\". Nel mese di dicembre 2016, \u00e8 direttore artistico di un altro programma di Canale 5 intitolato \"House Party\".\nNell'agosto 2021 coreografa, assieme alla sorella Veronica, la sfilata di alta moda per Dolce &amp; Gabbana a Venezia. A dicembre invece si occupa delle coreografie di \"U\u00e0 - Uomo di varie et\u00e0\", show di Claudio Baglioni su Canale 5.\n\"I tableaux\".\nLe coreografie di Peparini vengono chiamate \"tableaux\" (quadri) perch\u00e9 sono pensate come tele al cui interno il regista raffigura balli, grafiche, schermi, scenografie ed effetti speciali. Ogni tableau propone temi diversi, soprattutto sociali o storici. Nella costruzione dei tableaux, Peparini \u00e8 stato spesso ispirato da William Shakespeare, dalla letteratura e dal cinema.\nCuriosit\u00e0.\nLa sorella maggiore di Giuliano Peparini \u00e8 la coreografa Veronica Peparini."}
{"id": "4581816", "revid": "59636576", "url": "https://it.wikipedia.org/wiki?curid=4581816", "title": "Uomo preistorico", "text": ""}
{"id": "4581820", "revid": "28592", "url": "https://it.wikipedia.org/wiki?curid=4581820", "title": "Mercato Centrale (Budapest)", "text": ""}
{"id": "4581821", "revid": "28592", "url": "https://it.wikipedia.org/wiki?curid=4581821", "title": "Ponte della Libert\u00e0 (Venezia)", "text": ""}
{"id": "4581823", "revid": "125638530", "url": "https://it.wikipedia.org/wiki?curid=4581823", "title": "Franco Holzer", "text": "Biografia.\nDiscendente da una famiglia di ristoratori padovani e da una famiglia mitteleuropea di origini asburgiche, nasce a Padova nel 1943 e trascorre presso Rovolon gli anni della seconda guerra mondiale. Dopo la laurea in Ingegneria Civile Edile intraprende l'attivit\u00e0 alberghiera di famiglia, stabilendo contatti con personalit\u00e0 della vita economica, culturale e scientifica del Veneto e del mondo. \nInizia contemporaneamente l'attivit\u00e0 giornalistica, collaborando per 25 anni col quotidiano \"Il Gazzettino\" di Venezia, occupandosi di cronaca, sport, agroalimentare, costumi e tradizioni venete. Collabora con diverse riviste enogastronomiche. Insegna anche, grazie all'esperienza in campo alberghiero, presso gli istituti di stato per la ristorazione di Abano Terme e Montagnana. \nRiceve diversi riconoscimenti. Nel 1996 la Prefettura di Serafina Correa nel Rio Grande Do Sul (Brasile) gli concede l'onorificenza \"Honra ao Merito\" per avere portato la Commedia del Ruzante ai discendenti dei Veneti emigrati alla fine del 1800. Nel 1995 la citt\u00e0 di Padova lo nomina \"Padovano eccellente\" per \u201cavere onorato la propria citt\u00e0 con le opere dell'ingegno, del lavoro, della cultura, del commercio e dell'intelletto\u201d. Il Comune di Rovolon (Padova), nel 2007,lo nomina Cittadino Onorario. \nDa sempre appassionato della gallina padovana dal gran ciuffo,originaria della Polonia, effettua importanti ricerche storiche su questi avicoli venendo a trovare numerose informazioni inedite, tra cui il fatto che il primo esponente della famiglia Dondi dell'Orologio ad avere un contatto con la Polonia fu Francesco Dondi dell'Orologio, in quanto il re di Polonia Giovanni III gli confer\u00ec nel 1676 il titolo di Marchese. Scopre poi nell'Oratorio di San Michele Arcangelo di Padova la prima rappresentazione pittorica conosciuta nel padovano di una gallina ciuffata, opera di Jacopo da Verona datata 1397.\nFrequenta ripetutamente la Polonia alla ricerca delle origini polacche del pennuto e conosce cos\u00ec Zamo\u015b\u0107, citt\u00e0 patrimonio dell'Unesco, voluta da Jan Zamoyski, illustre magnate polacco, e realizzata su progetto dell'architetto padovano Bernardo Morando dal 1580 al 1600.\nTeatro.\nIl 4 aprile 2009 Holzer, assieme a Gabriele Fanti e al prof. Miroslaw Lenart, promuove una rappresentazione a Cracovia dei Due Dialoghi di Ruzante in lingua rustica pavana da parte della compagnia teatrale padovana \u201cBelteatro\u201d di Padova, nel teatro della Scuola nazionale polacca. Lo spettacolo, rivolto agli studenti di italianistica di tre universit\u00e0 Cracovia Opole e Glivice, viene realizzato dopo la presentazione di due conferenze su Ruzante e il suo teatro, viene tradotto e sottotitolato in polacco in simultanea su uno schermo."}
{"id": "4581826", "revid": "46291", "url": "https://it.wikipedia.org/wiki?curid=4581826", "title": "Syagrus coronata", "text": "Il licuri (Syagrus coronata ) \u00e8 una palma endemica della caatinga brasiliana.\n\"Licuri\" \u00e8 il nome comune pi\u00f9 frequentemente utilizzato, ma altri nomi come \"aricur\u00ed\", \"coqueiro cabe\u00e7udo\", \"coqueiro dicor\u00ed\", \"licurizeiro\", \"nicur\u00ed\", \"ouricur\u00ed\" e \"urucur\u00edi\" vengono anche utilizzati occasionalmente.\nDescrizione.\nDi portamento imponente, pu\u00f2 raggiungere fino a 12 m di altezza, con foglie di grandi dimensioni tra 2 e 3 metri di lunghezza. I fiori sono piccoli, gialli e riuniti in infiorescenze a grappolo; fioriscono principalmente da maggio ad agosto.\nLa drupa matura ha una polpa gialla, appiccicosa e dolce. I semi, una volta secchi, sono di colore scuro e ricchi di olio. Un grappolo di frutta ha in media 1357 unit\u00e0: ogni frutto ha una lunghezza di 2\u00a0cm e un diametro medio di 1,4 centimetri.\nEcologia.\nI \"licuri\" sono la principale fonte di cibo per l'ara giacinto (\"Anodorhynchus hyacinthinus\").\nDistribuzione e habitat.\nLa specie ha un areale che copre la parte orientale del Brasile, dalla parte meridionale dello stato di Pernambuco, allo stato di Bahia, a sud sino al fiume Jequitinhonha nello stato di Minas Gerais, coprendo anche gli stati di Sergipe e Alagoas.. Le maggiori concentrazioni di \"licuri\" si trovano nello stato di Bahia in particolare i comuni di Iti\u00faba, Marac\u00e1s, Milagres, Monte Santo, Santa Teresinha e Senhor do Bonfim.\nUsi.\nPer una gran parte della popolazione locale, il \"licur\u00ec\" \u00e8 un'importante risorsa economica: \u00e8 particolarmente noto per i suoi frutti e il loro endosperma \u00e8 ricco in olio. Le fibre delle foglie sono la materia prima per la fabbricazione di cappelli (prodotti principalmente ad Itatim) ed altri oggetti simili. \u00c8 anche fonte di prodotti per la cera e le industrie di sapone.\nUsi alimentari.\nNel \"Trattato descrittivo del Brasile\" nel 1587, Gabriel Soares de Sousa, \u00e8 il primo a commentare l'utilit\u00e0 del \"Syagrus coronata\" come fonte di cibo.\nSi consuma acerbo o maturo, fresco o tostato. Il frutto \u00e8 servito con il pesce o con il pollo, mentre il latte \u00e8 usato nella preparazione del riso. La noce (cocco) \u00e8 uno degli ingredienti tipici che rientra nei diversi piatti della cucina bahiana: il licuri tostato o caramellato, la granola, la cocada, i biscotti, la pa\u00e7oca, l'olio, il latte di cocco, etc...\nPer tutelare la coltivazione, la raccolta e la lavorazione della palma \"licuri\" secondo i metodi tradizionali \u00e8 stato costituito un presidio, e nell'ambito di questo progetto Slow food in collaborazione con la Coopes (cooperativa di produzione del Piemonte da Diamantina), nata in 2005, intendono promuovere il prodotto sul mercato locale e nazionale."}
{"id": "4581827", "revid": "287204", "url": "https://it.wikipedia.org/wiki?curid=4581827", "title": "Borodin", "text": ""}
{"id": "4581837", "revid": "182396", "url": "https://it.wikipedia.org/wiki?curid=4581837", "title": "Pontifices", "text": ""}
{"id": "4581840", "revid": "228587", "url": "https://it.wikipedia.org/wiki?curid=4581840", "title": "Pierre Terblanche", "text": "Biografia.\nGli studi e le prime esperienze.\nGli studi di Pierre Terblanche cominciano nella natia Uitenhage, dove, nel 1974, si diploma alla scuola superiore Brandwag; iscrittosi quindi all'Eastern Cape Technikon (che nel 2005 ha dato vita, con il Border Technikon e la University of Transkei, all'unico polo universitario della Walter Sisulu University), nel 1977 ottiene un diploma in \"graphic design\", che lo porter\u00e0 alla sua prima occupazione lavorativa, un incarico come \"account manager\" presso la sede di Citt\u00e0 del Capo della prestigiosa agenzia pubblicitaria Young &amp; Rubicam.\nLa passione di Terblanche per il \"design\" di veicoli (sorta, a detta sua, vedendo per la prima volta una Ferrari Modulo disegnata da Pininfarina) e l'incontro nel 1981 con Giorgetto Giugiaro (che, recatosi quell'anno in Sudafrica, vide i bozzetti di Terblanche e lo invit\u00f2 a venire in Italia) lo spingono a lasciare il Sudafrica alla volta dell'Europa: per due anni, infatti, lavorer\u00e0 per la Italdesign di Giugiaro a Torino, per poi cercare un lavoro agli stabilimenti Ford di Colonia.\nL\u00ec Terblanche cattura l'attenzione di Patrick Le Qu\u00e9ment, capo \"designer\", il quale, pur non concedendogli un lavoro (perch\u00e9 troppo poco qualificato) lo aiuta ad entrare al Royal College of Art con una lettera di presentazione.\nNel 1984, quindi, si trasferisce Londra per frequentare corsi specifici presso l'RCA, dove otterr\u00e0 un Master in \"Vehicle Design\" solo due anni dopo.\nSeguono tre anni di lavoro sugli interni della Volkswagen Golf e sulla progettazione della Volkswagen Polo presso l\"'Advanced Design Studio\" di Volkswagen a D\u00fcsseldorf, durante i quali Terblanche (che pure ha sempre affermato di preferire l'ambiente motociclistico a quello delle automobili) far\u00e0 propri alcuni principi, legati all'efficienza e alla funzionalit\u00e0 del veicolo prima ancora dell'estetica (che \u00e8 comunque avveniristica e spesso definita \"esotica\"), che hanno reso i suoi progetti riconoscibili in tutto il mondo.\nGli anni Cagiva.\nMa \u00e8 nel 1989 che la carriera di Terblanche giunge ad una svolta: il \"designer\" approda finalmente in Ducati, nel periodo (1983-1996) in cui il marchio bolognese \u00e8 controllato dalla varesina Cagiva: nei primi due anni di collaborazione, sotto l'egida di Massimo Tamburini, si occupa del \"restyling\" della Ducati Paso e del disegno della 888.\nTrasferitosi dalla sede Ducati di Rimini a quella di Cagiva a Morazzone (Varese), durante gli \"anni Cagiva\" Terblanche si occupa anche del \"design\" della Cagiva Gran Canyon e soprattutto, in collaborazione con Massimo Bordi, della Ducati Supermono, creata esclusivamente per le competizioni di Superbike, anche se ne furono omologati e messi in commercio 65 esemplari con il nome di \"Supermono Strada\". Il particolare \"design\" della moto (ispirato alla 916), caratterizzato da linee semplici e da un'essenzialit\u00e0 e leggerezza (non solo estetica: la moto, monocilindrica a 4 tempi con motore Ducati Desmoquattro, pesa solamente 121\u00a0kg) del tutto nuove, ha fatto s\u00ec che diventasse uno dei modelli Ducati pi\u00f9 apprezzati e ricercati di sempre, tanto che in dieci anni il suo valore si \u00e8 decuplicato.\nAl Centro Stile Ducati.\nNel 1996 Ducati, grazie all'acquisizione da parte del fondo americano di private equity Texas Pacific Group, torna ad essere indipendente e Pierre Terblanche, lasciata Cagiva per seguire l'ormai indipendente casa emiliana, viene chiamato a dirigerne il Centro Stile. In questo ruolo si dedica inizialmente alla Ducati Supersport 900, uno dei primi modelli progettati con strumenti quasi esclusivamente informatici (CAD tridimensionale, all'avanguardia per i tempi), la cui linea \u00e8 un'evidente evoluzione della Supermono.\nLo spirito innovativo e l'intuito di Terblanche emergono nuovamente l'anno successivo, quando viene presentata al Salone di Monaco la Ducati MH900e: inizialmente pensata come \"concept bike\" ispirata alla moto con cui Mike Hailwood vinse il Tourist Trophy dell'isola di Man nel 1978 (da qui la sigla \"MH\"), la moto registr\u00f2 un successo tale che ne furono fabbricate a mano 2000 esemplari, 500 ogni anno, venduti esclusivamente via internet: fu il primo esperimento di \"e-commerce\" di Ducati.\nSuscitato scalpore e ottenuto un discreto successo (limitato comunque ad un mercato di nicchia o all'ambiente sportivo delle Superbike), a partire dal 2001 Terblanche si occuper\u00e0 del \"design\" dei modelli principali del listino Ducati di inizio millennio. Nel mondo del motociclismo e in particolare degli appassionati del marchio di Borgo Panigale Terblanche \u00e8 ormai conosciuto come un creativo particolarmente innovativo e anticonformista, capace di portare avanti idee controcorrente e spesso audaci: questo carattere fa s\u00ec che sui suoi modelli si scateni di frequente un acceso dibattito tra chi ne apprezza l'innovativit\u00e0 e chi invece non li considera degni dei loro predecessori.\n\u00c8 quello che accade in merito alla Ducati Multistrada, mezzo di categoria \"on/off\", ideato sia per uso sportivo fuoristrada sia come moto da viaggio per una o due persone; ma lo \"scandalo\" vero e proprio si avr\u00e0 solo un anno dopo, nel 2002, quando viene presentata la Ducati 999, erede della 998 e delle altrettanto fortunate 996 e 916. La \"triple nine\" (che presentava alcune notevoli modifiche di \"design\" rispetto alle precedenti, dal cupolino pi\u00f9 ampio agli indicatori di direzione incorporati negli specchietti) ha vinto, nel 2003, 2004 e 2006 tre campionati mondiali Superbike.\nAl Tokyo Motor Show del 2003 fu presentata la nuova gamma Ducati Sport Classic, composta da diversi modelli nei quali Terblanche aveva unito uno stile r\u00e9tro con le tecnologie pi\u00f9 avanzate del momento: anche in questo caso, pur essendo solo prototipi, la loro grande popolarit\u00e0 port\u00f2 la casa emiliana a metterli in commercio. Nel 2006 videro la luce la Ducati Sport 1000 monoposto e la Paul Smart (ispirata alla 750 SS portata in trionfo alla 200 Miglia di Imola nel 1972 da Paul Smart), mentre l'anno seguente vennero messe in vendita la Ducati GT 1000, pi\u00f9 turistica (e chiaramente ispirata alla Ducati 750 GT) e la Sport 1000 S, che presentava un cupolino simile a quello della Paul Smart.\nL'ultimo modello Ducati che porta la firma di Terblanche \u00e8 la Ducati Hypermotard: presentata nel 2005 all'EICMA di Milano, essa ha ancora (come Monster e Multistrada) l'ambizioso obiettivo di introdurre un nuovo concetto di moto, a met\u00e0 tra la \"naked\" e la supermotard: il progetto riesce e la moto registra un grande successo, tanto che viene premiata dalla Motorcycle Design Association come \"Moto pi\u00f9 bella del 2005\".\nIl \"dopo Ducati\": Moto Guzzi, Norton e Confederate Group.\nNel 2007 Pierre Terblanche annuncia la sua uscita da Ducati, in disaccordo con le nuove linee della casa motociclistica italiana (che con la 1098, la 848 e la nuova Monster 696 si muoveva su una tendenziale continuit\u00e0 stilistica) e con la volont\u00e0 di aprire un proprio studio di design dove dedicarsi anche ad altri campi, come quello delle barche.\nIn realt\u00e0 tra il 2009 e il 2011 collaborer\u00e0 con il Gruppo Piaggio e Moto Guzzi, per la quale disegna i \"concept V-12\" (la \"LM\", la \"Strada\" e la \"X\", presentate all'EICMA 2009), possibili eredi delle stradali sportive di Guzzi (di cui la Le Mans \u00e8 il modello pi\u00f9 famoso), caratterizzate da dettagli e soluzioni tecniche fortemente innovativi. I prototipi, per\u00f2, rimangono tali, non figurando negli anni successivi nelle gamme della casa di Mandello del Lario.\nLasciato il Gruppo Piaggio nel 2011, Terblanche \u00e8 assunto dalla casa motociclistica inglese Norton, rilanciata sul mercato nel 1998 e produttrice dal 2006 di un nuovo modello, la Commando 961. Ma i rapporti con la casa di Donington Park, nonostante alcuni immediati progetti di Terblanche, sono tesi al punto da indurre il \"designer\" a dimettersi in poco meno di un anno.\nDal 2013 al 2015 Pierre Terblanche \u00e8 responsabile dello Sviluppo Prodotti presso l'azienda Confederate Motor Company, fondata e amministrata da H. Matthew Chambers, che ha definito Terblanche \"minacciosamente intelligente, ferocemente coraggioso e schietto fino all'eccesso\".\nDal 2015 al 2016 Pierre Terblanche ha collaborato con Royal Enfield."}
{"id": "4581842", "revid": "287204", "url": "https://it.wikipedia.org/wiki?curid=4581842", "title": "Douglas Lawson", "text": "Nel 1971, Lawson scopr\u00ec un'ala parziale (frammenti di ossa di enormi ali incastonate in una arenaria affiorante) di quello che poi \u00e8 stato chiamato Quetzalcoatlus. Al momento della scoperta di quest'ultimo, nel 1975, esso era ritenuto il pi\u00f9 grande rettile volante conosciuto,\nmentre nel 2010, la National Park Service lo ha descritto come il secondo rettile volante pi\u00f9 grande al mondo."}
{"id": "4581843", "revid": "84184", "url": "https://it.wikipedia.org/wiki?curid=4581843", "title": "Paolo Nicoletti", "text": ""}
{"id": "4581844", "revid": "84184", "url": "https://it.wikipedia.org/wiki?curid=4581844", "title": "Paolo Veneto", "text": ""}
{"id": "4581845", "revid": "466539", "url": "https://it.wikipedia.org/wiki?curid=4581845", "title": "Hyde Parker", "text": "Biografia.\nNacque nel Devonshire, Inghilterra, secondo figlio dell'omonimo ammiraglio Sir Hyde Parker (1714\u20131783). Entr\u00f2 al servizio della Marina britannica in giovane et\u00e0, diventando tenente il 25 gennaio 1758, passando la maggior parte del proprio servizio sulle navi sotto il comando del padre. Il 16 dicembre 1762 fu promosso al comando della HMS \"Manila\".\nNegli anni che seguirono il 1766 prest\u00f2 servizio nelle Indie Occidentali e nelle acque dell'America Settentrionale, distinguendosi soprattutto nello sfondamento delle difese del North River a New York nel 1776. In quell'occasione il suo lavoro gli frutt\u00f2 un cavalierato nel 1779. Nel 1778 partecip\u00f2 alla spedizione Savannah, e l'anno seguente la sua nave naufrag\u00f2 sulla costa ostile cubana. I suoi uomini, comunque, si trincerarono e furono poi portati in salvo. Parker si trovava col padre durante la battaglia di Dogger Bank, e con Richard Howe nei due scontri dello stretto di Gibilterra. Il 1\u00ba febbraio 1793 fu dichiarata guerra alla Repubblica Francese. Col grado di retroammiraglio, serv\u00ec sotto Samuel Hood a Tolone ed in Corsica. Fu promosso viceammiraglio il 4 luglio 1794 e partecip\u00f2, con Lord Hotham, alle schermaglie navali del 13 marzo a Genova e del 13 luglio alle isole di Hy\u00e8res nel 1795. Dal 1796 al 1800 fu comandante in Giamaica, ed oper\u00f2 nelle Indie Occidentali.\nDivenne ammiraglio il 14 febbraio 1799. Nel 1801 fu nominato comandante della flotta destinata a rompere la neutralit\u00e0 armata del nord, con il viceammiraglio Horatio Nelson come secondo in comando. Copenaghen, primo obiettivo della spedizione, cadde nella battaglia di Copenaghen il 2 aprile 1801 grazie agli attacchi dello squadrone di Nelson. Parker, con le navi pi\u00f9 pesanti, partecip\u00f2 relativamente a causa della scarsa profondit\u00e0 del canale di accesso al porto. Al culmine della battaglia, Parker, restio ad infrangere le consuete regole della battaglia navale, iss\u00f2 la bandiera che ordinava di fermare l'attacco. Nelson ignor\u00f2 l'ordine togliendo il cannocchiale dall'occhio sano e portandolo a quello cieco, esclamando poi \u00abVeramente non vedo il segnale\u00bb. Nelson continu\u00f2 l'azione ed alla fine obblig\u00f2 i danesi a cedere. L'esitazione di Parker ad avanzare nel Mar Baltico dopo la vittoria fu in seguito criticata duramente. Poco dopo fu richiamato e Nelson prese il suo posto. Mor\u00ec il 16 marzo 1807.\nCarattere.\nNel lemma relativo a Parker della \"Dictionary of National Biography\", il suo biografo Clive Wilkinson scrive che prima della sconfitta di Copenaghen aveva \u00ab...una buona reputazione professionale\u00bb, ma dopo quella battaglia fu \u00ab...considerato irresoluto e dilatorio\u00bb. Secondo l'opinione di Wilson \u00ab...come ufficiale, Parker fu pi\u00f9 un abile amministratore che un grande leader, e questo si dimostr\u00f2 una debolezza nel momento in cui ebbe sia St Vincent come superiore che Nelson come subordinato\u00bb, e che \u00abfu popolare per quanto Nelson scrisse dopo Copenaghen\u00bb:\nMatrimonio e discendenza.\nParker si spos\u00f2 due volte:\nAltri parenti diretti.\nDue altri famosi membri della famiglia che combatterono nelle guerre napoleoniche furono il suo secondo fratello, John Boteler (morto come maggiore generale e C.B. nel 1851) ed il pi\u00f9 giovane Harry, tenente della guardia, caduto nella battaglia di Talavera."}
{"id": "4581849", "revid": "1573940", "url": "https://it.wikipedia.org/wiki?curid=4581849", "title": "Astrochelys", "text": "Astrochelys \u00e8 un genere di testuggini della famiglia Testudinidae endemico del Madagascar.\nTassonomia.\nComprende due sole specie:"}
{"id": "4581852", "revid": "767487", "url": "https://it.wikipedia.org/wiki?curid=4581852", "title": "Vecchi ricordi", "text": "Vecchi ricordi (\"The Old Grey Hare\") \u00e8 un film del 1944 diretto da Robert Clampett. \u00c8 un cortometraggio d'animazione della serie \"Merrie Melodies\", uscito negli Stati Uniti il 28 ottobre 1944. Ha come protagonisti Bugs Bunny e Taddeo. Fu il primo cartone animato di Bugs Bunny ad avere accreditata la Warner Bros. Cartoons come casa di produzione, dopo che Leon Schlesinger aveva venduto lo studio alla WB.\nIl titolo originale include due giochi di parole: uno \u00e8 quello classico tra \"hare\" (lepre) e \"hair\" (capelli), con il coniglio reso \"vecchio e grigio\". L'altro si riferisce alla canzone \"The Old Gray Mare\". Alcune locandine di questo cartone animato presentano l'ortografia alternativa \"The Old Gray Hare\".\nIl cortometraggio integrale fu incluso nel film documentario \"Bugs Bunny Superstar\" (1975).\nTrama.\nTaddeo si lamenta perch\u00e9 non riesce mai a catturare Bugs. Allora Dio gli dice di continuare a provare, e lo porta nel futuro, fino all'anno 2000. In tale anno, Taddeo e Bugs sono ormai vecchi, e quando si incontrano ricominciano a inseguirsi lentamente. Taddeo per\u00f2 riesce a sparare a Bugs con il suo fucile laser da Buck Rogers. Mentre Bugs sta apparentemente morendo, fa vedere a Taddeo delle foto del loro primo incontro, quando erano piccoli. Parte cos\u00ec un flashback che mostra quel momento, quando i due si inseguono per la prima volta (Bugs ha un biberon con del succo di carota, e Taddeo un fucile a tappo). Finito il flashback, Bugs scava la propria tomba, mentre lui e Taddeo piangono. Quando sembra che stia per seppellirsi, per\u00f2, Bugs si scambia di posto con il distratto Taddeo, e lo seppellisce vivo. Taddeo si consola credendo di essersi almeno liberato di Bugs, al che il coniglio spunta dalla terra, lo bacia e gli fa esplodere un grosso petardo in mano.\nDistribuzione.\nEdizione italiana.\nIl corto fu distribuito in Italia direttamente in VHS nel novembre 1986, con un doppiaggio eseguito a Milano poi usato anche nella versione italiana di \"Bugs Bunny Superstar\". In tale edizione Taddeo viene chiamato col suo nome originale. Il corto fu poi ridoppiato dieci anni dopo dalla Royfilm sotto la direzione di Renzo Stacchi per la trasmissione televisiva, e tale ridoppiaggio \u00e8 stato utilizzato in tutte le successive occasioni. Non essendo stata registrata una colonna internazionale, in entrambi i casi fu sostituita la musica presente durante i dialoghi.\nEdizioni home video.\nDVD e Blu-ray Disc.\nUna volta restaurato, il corto fu pubblicato in DVD-Video in America del Nord nel terzo disco della raccolta \"\" (intitolato \"Putting a Bob Clampett on It\"), distribuita il 30 ottobre 2007. Il 12 ottobre 2010 fu inserito nel primo DVD della raccolta \"The Essential Bugs Bunny\", pubblicato in Italia il 17 aprile 2013 col titolo \"Looney Tunes: Collezione Bugs Bunny\". Fu infine incluso (con un commento audio opzionale di Greg Ford) nel primo disco della raccolta \"Looney Tunes Platinum Collection: Volume One\", uscita in America del Nord in Blu-ray Disc il 15 novembre 2011 e in DVD il 3 luglio 2012. Il BD fu ristampato il 10 gennaio 2012 col titolo \"Looney Tunes Showcase\"."}
{"id": "4581866", "revid": "124801970", "url": "https://it.wikipedia.org/wiki?curid=4581866", "title": "Citt\u00e0 dell'Egitto", "text": "Lista di citt\u00e0 dell'Egitto."}
{"id": "4581867", "revid": "228587", "url": "https://it.wikipedia.org/wiki?curid=4581867", "title": "24 Ore di Le Mans 2013", "text": "La 24 Ore di Le Mans 2013 \u00e8 stata la 81\u00aa maratona automobilistica svoltasi sul Circuit de la Sarthe di Le Mans, in Francia, e ha avuto luogo il 22 e il 23 giugno 2013. \u00c8 stata il terzo appuntamento del Campionato del Mondo Endurance FIA 2013. Durante la gara, a seguito di un incidente avvenuto al secondo giro, ha perso la vita il pilota danese Allan Simonsen.\nQualifiche.\nGara.\nI vincitori per ogni categoria sono riportati in grassetto. Le vetture che non hanno completato il 70% (244 giri) dei giri compiuti dal team vincitore, risultano Non Classificati (NC)."}
{"id": "4581870", "revid": "1305772", "url": "https://it.wikipedia.org/wiki?curid=4581870", "title": "Lovreglio", "text": ""}
{"id": "4581873", "revid": "838137", "url": "https://it.wikipedia.org/wiki?curid=4581873", "title": "Judo ai XVII Giochi del Mediterraneo - 66 kg maschile", "text": "Il torneo di judo nella categoria 66\u00a0kg maschile ai XVII Giochi del Mediterraneo si \u00e8 tenuto il 21 giugno 2013 alla Mezitli Sports Hall.\nRisultati.\nLegenda\nTurno di ripescaggio.\nI perdenti dei quarti di finale si incontrano in due semifinali. I due vincitori incontrano i due sconfitti nelle semifinali del tabellone principale, in due finali parallele, per due medaglie di bronzo."}
{"id": "4581876", "revid": "718859", "url": "https://it.wikipedia.org/wiki?curid=4581876", "title": "Religione in Francia", "text": ""}
{"id": "4581878", "revid": "253269", "url": "https://it.wikipedia.org/wiki?curid=4581878", "title": "Dabbs Greer", "text": "Biografia.\nGreer nacque a Fairview, nel Missouri, dall'insegnante Bernice Irene Dabbs (1893-1983) e dal droghiere Randall Alexander Greer (1888-1962). Da bambino, si trasfer\u00ec ad Anderson con la famiglia e, nel 1925, a 8 anni, inizi\u00f2 a recitare in produzioni teatrali per bambini. Successivamente frequent\u00f2 la Drury University di Springfield.\nNel 1938 debutt\u00f2 al cinema come comparsa nel film \"Jess il bandito\", girato a Pineville. Ogni abitante della zona che avesse partecipato come comparsa al film avrebbe guadagnato 5 dollari, cifra molto alta all'epoca.\nI suoi ruoli pi\u00f9 famosi sono, probabilmente, quelli del Reverendo Robert Alden in \"La casa nella prateria\" e dell'anziano Paul Edgecombe in \"Il miglio verde\".\nDabbs Greer mor\u00ec a 90 anni il 28 aprile 2007 a Pasadena, in California, per insufficienza renale. Non si spos\u00f2 mai e non ebbe figli."}
{"id": "4581879", "revid": "36426", "url": "https://it.wikipedia.org/wiki?curid=4581879", "title": "Tempio e Circo di Flora", "text": ""}
{"id": "4581883", "revid": "110157", "url": "https://it.wikipedia.org/wiki?curid=4581883", "title": "Episodi di Ultimate Spider-Man (seconda stagione)", "text": "La seconda stagione della serie televisiva Ultimate Spider-Man viene trammessa dal 21 gennaio 2013 sul canale statunitense Disney XD e in Italia viene trasmessa dal 24 giugno 2013 sul canale Disney XD Italia.\nLa lucertola.\nIl team di Spider-Man cerca di trovare il nuovo nascondiglio del Dottor Octopus, ma trovano solo una custodia contenente dei flaconi basati su DNA di animali. Il Dottor Connors, incuriosito, si inietta un flacone basato sul DNA delle lucertole. Tra lo stupore di tutti, il liquido fa ricrescere il braccio sinistro dello scienziato ma, all'improvviso, gli effetti del siero prendono il sopravvento e trasformando Connors nel letale Lizard.\nElectro.\nIl criminale Electro prende il controllo di tutta l'energia elettrica della citt\u00e0, e si trasforma in Electro 2.0, molto pi\u00f9 potente della sua forma precedente. Grazie ad un astuto stratagemma, Spider-Man e il suo team lo ritrasformano nel vecchio Electro e lo sconfiggono.\nIl rinoceronte.\nSpider-Man e i suoi compagni devono fermare Rhino, un mostro che stranamente attacca soltanto Flash Thompson. Dopo una serie di attacchi, Spider-Man e Power-Man scoprono che il mostro \u00e8 in realt\u00e0 un ragazzino di nome Alex, che si trasforma in Rhino bevendo continuamente un liquido inventato da Octopus (simile a quello che ha trasformato il Dottor Connors in Lizard, ma basato sul DNA dei rinoceronti).\nKraven il cacciatore.\nIl team \u00e8 alle prese con un problema riguardante la loro amica Ava (alias White Tiger); essa infatti perde continuamente il controllo del suo amuleto ed inizia ad attaccare tutti. Il team scopre che le perdite di controllo di Ava sono dovute ad un suono sibilante che proviene dal fischio di Kraven il cacciatore, uccisore del padre di Ava, l'originale White Tiger. Il cacciatore vuole infatti arrivare all'Amuleto di Giada che, se controllato bene (come fa Ava) dona superpoteri ma, se controllato male, trasforma il suo possessore in un mostro met\u00e0 uomo e met\u00e0 tigre bianca.\nOcchio di Falco.\nSpider-Man e il vendicatore Occhio di Falco devono fermare Beetle, tornato per l'ennesima volta in azione per impedire la ricostruzione dell'elivelivolo dello S.H.I.E.L.D.\nI Sinistri Sei.\nI Sinistri Sei, un team creato dal Dr.Octopus (e composto da Rhino, Beetle, Lizard, Kraven il cacciatore ed Electro), vogliono vendicarsi di Spider-Man che, grazie all'aiuto di Nova, White Tiger, Iron Fist e Power-Man, sconfigge i nemici.\nSpidah-Man.\nSpider-Man viene convocato a Boston, dove \u00e8 una vera superstar. L\u00ec viene adulato da tutti e gli viene addirittura assegnato un assistente, ma Spider-Man rifiuta di volerlo al suo fianco. Poco dopo compaiono in citt\u00e0 tre criminali che si fanno chiamare Boston Terroriers. Purtroppo i criminali sono forniti di congegni ipertecnologici e battono Spider-Man. Portato al cospetto del capo dei tre criminali, il tessi-ragnatele scopre la vera identit\u00e0 di quest'ultimo, cio\u00e8 l'assistente rifiutato da Spider-Man. Una volta date le spiegazioni del rifiuto (che \u00e8 dovuto al fatto che Spider-Man non voleva mettere a rischio la vita del ragazzo), Steel Spider (cio\u00e8 l'alter ego supereroe dell'assistente) libera il tessi-ragnatele ed insieme sconfiggono i Boston Terroriers. Dopo ci\u00f2, Spider-Man lascia Boston e tutti i privilegi che aveva l\u00ec, mentre Steel Spider diventa il nuovo eroe ufficiale della sua cittadina.\nCarnage.\nMentre \u00e8 in giro con Harry Osborn, Peter Parker viene rapito dal Goblin, che gli inietta nel corpo \"Carnage\", un nuovo simbionte. Sotto il controllo del mostro rosso e nero, Peter attacca la casa di Harry, che per liberare il suo amico assorbe il simbionte e si ritrasforma in Venom (rinchiudendo definitivamente Carnage all'interno del suo corpo). Fatto ci\u00f2, Venom e Spider-Man si alleano per sconfiggere il Goblin, ma il simbionte nero in realt\u00e0 vuole distruggerlo definitivamente e perci\u00f2 si ritorce ancora contro il tessi-ragnatele. L'esito della battaglia non \u00e8 n\u00e9 positivo n\u00e9 negativo perch\u00e9 Harry riesce a liberarsi di Venom e Carnage una volta per tutte consegnandoli allo S.H.I.E.L.D., ma il Goblin riesce a scappare.\nArresti Domiciliari.\nDopo aver sconfitto Grizzly, un ladro dotato di un esoscheletro a forma d'orso, Spider-Man torna a casa e trova il resto della squadra molto impegnata nel preparare una festa. Purtroppo Peter deve ricordar loro che la casa \u00e8 super sorvegliata dallo S.H.I.E.L.D. e, cercando di rimediare, i ragazzi attivano il sistema di sorveglianza della casa ed essa diventa una specie di prigione con droni e robot. Dopo aver disattivato il sistema di sorveglianza, la casa viene completamente distrutta, ma lo S.H.I.E.L.D., che aveva pensato ad una situazione del genere, sostituisce la casa distrutta con una sua copia nuova di zecca. Purtroppo Peter scopre anche che l'elivelivolo \u00e8 stato ricostruito ed il team deve lasciare casa Parker, perci\u00f2 la festa era un ringraziamento a sorpresa per Peter.\nL'uomo-lupo.\nI ragazzi scoprono con piacere che lo S.H.I.E.L.D. non si \u00e8 limitato a ricostruire l'elivelivolo, ma l'ha potenziato e rinominato Trivelivolo. La nuova base \u00e8 costituita da tre parti distaccabili, ognuna con una funzione diversa: c'\u00e8 infatti l'Astrovelivolo (la parte sul retro, utile per le esplorazioni spaziali); l'Acquavelivolo (la parte davanti, utile per le esplorazioni subacquee) e lo Stratovelivolo (la parte di mezzo, utile per le esplorazioni sulla terraferma). Usando l'Astrovelivolo e delle tute spaziali, il team di Spider-Man raggiunge la Luna per salvare John Jameson, figlio di J. Jonah Jameson. L'uomo, per\u00f2, toccando un cristallo alieno, si trasforma nell'Uomo-Lupo. Grazie all'aiuto di Spider-Man, John ritorna in s\u00e9 ma con un aspetto per met\u00e0 lupo, che imparer\u00e0 a controllare grazie allo S.H.I.E.L.D.\nSciame.\nSpider-Man costruisce un piccolo robot, chiamato \"ragno-spia\", per tenere sotto controllo Fenomeno; la sua invenzione per\u00f2, fallisce miseramente ed a fermare il criminale ci pensa Iron-Man. Tony Stark rimprovera Spider-Man perch\u00e9 il ragazzo crede che la tecnologia sia tutto, contrariamente a tutto ci\u00f2 in cui crede Iron-Man. Per scusarsi, Spider-Man va alle Stark Industries dove, insieme ad Tony, combatte dei robot impazziti. L'artefice di tutto ci\u00f2 \u00e8 Michael, un dipendente che vuole distruggere Iron-Man perch\u00e9 il genio miliardario non ha approvato una sua invenzione. Davanti a tutti, Michael usa la sua tecnologia e scompone il suo corpo in atomi; dopo ci\u00f2 prende il controllo della ragno-spia e la moltiplica all'infinito, diventando Sciame, un criminale che pu\u00f2 ingrandirsi e assumere qualunque forma. Insieme ad Iron-Man, Spider-Man riesce a disattivare tutte le ragno-spie, sconfiggendo Sciame e capendo la lezione sulla tecnologia che voleva impartirgli Tony.\nPiccolo ragnetto Spider-Man.\nUsando la mistica Pietra delle Norne, Loki trasforma Thor e la squadra di Spider-Man in bambini. Essendo cos\u00ec diventato il primogenito di Odino, Loki ha diritto ad usare le armi Asgardiane, tra cui il Distruttore, una potentissima armatura creata per distruggere qualunque cosa. Dopo un primo combattimento nel Trivelivolo, la lotta si sposta in citt\u00e0, dove Loki entra nel Distruttore prendendone personalmente il controllo. Entrati in un negozio di giocattoli, gli eroi usano abilmente le loro abilit\u00e0 di bambini ed alla fine l'unico a restare piccolo \u00e8 proprio Loki, poich\u00e9 gli altri tornano normali.\nIl viaggio di Iron-Fist.\nMentre si allenano, Spider-Man ed Iron-Fist vengono attaccati da Scorpion, un guerriero K'Un Lun che odia da sempre Iron-Fist. Sventato l'attacco, Iron-Fist e Spider-Man vengono portati a K'Un Lun, dove si scopre che Danny non \u00e8 sempre stato un monaco. Il ragazzo era il figlio di un miliardario proprietario delle Rand Industries ma, non volendo seguire quella vita, si fece monaco e fu scelto per governare K'Un Lun in futuro. Quel giorno \u00e8 arrivato e Danny deve superare un'ultima prova per diventare re ma, data la sua temporanea cecit\u00e0 dovuta ad un taglio velenoso, non pu\u00f2 farlo. Sceglie allora Spider-Man come suo rappresentante e l'eroe non pu\u00f2 far altro che accettare; iniziata la prova di abilit\u00e0, Spider-Man e Scorpion si fanno strada in un tortuoso percorso. Arrivato quasi alla fine, Scorpion cade vittima di una delle tante illusioni del percorso e rischia di essere soffocato dalla sua avidit\u00e0. Grazie a Spider-Man, Scorpion \u00e8 salvo ma taglia per primo il traguardo; nonostante ci\u00f2 il vincitore \u00e8 il tessi-ragnatele, perch\u00e9 la vera prova non era di abilit\u00e0, ma di umilt\u00e0. I grandi monaci, vedendo che Randy vorrebbe ritornare allo S.H.I.E.L.D., gli concedono un anno di tempo per andare dove vuole.\nL'incredibile Spider-Hulk.\nUtilizzando i suoi poteri, Mesmero convince Nick Fury ad eseguire un folle esperimento per rendere Hulk intelligente. Durante l'esperimento, in cui Mesmero \u00e8 logicamente coinvolto, Spider-Man ed Hulk si trovano l'uno nel corpo dell'altro come successe tempo fa con Wolverine. Mentre Spider-Man (nel corpo di Hulk) deve vedersela con La Cosa e lo S.H.I.E.L.D. ed Hulk (nel corpo di Spider-Man) viene aiutato da White Tiger a trovare il suo corpo, Mesmero ha rapinato una banca ed ha intenzione di scomparire dalla circolazione. Spider-Man, fortunatamente, riesce a risolvere la situazione e costringe il criminale a far tornare tutto alla normalit\u00e0.\nUltimate Deadpool.\nAl Trivelivolo ritorna Deadpool, un supereroe che si addestrava con lo S.H.I.E.L.D. tempo prima della comparsa di Spider-Man. Un giorno Deadpool si stanc\u00f2 di stare agli ordini di Fury e pens\u00f2 di vivere da solo usando le sue molteplici abilit\u00e0, come il fattore rigenerante o le tanti armi in suo possesso. Spider-Man accetta di aiutarlo in una missione molto importante; Taskmaster ha infatti rubato la lista delle identit\u00e0 segrete dei supereroi ed ha intenzione di venderla. Nonostante i folli metodi di Deadpool, tutto va inizialmente bene; dovendo per\u00f2 sconfiggere certi scagnozzi di supercattivo l'eroe rivela di aver intenzione di uccidere i criminali, infrangendo cos\u00ec la prima regola di ogni eroe. Tentando di fermarlo, Spider-Man scopre anche che in realt\u00e0 \u00e8 stato Deadpool a rubare la lista ed a rivenderla e capisce anche che lui \u00e8 un mercenario, eroe disposto a tutto in cambio di denaro.\nLa bomba Venom.\nDopo un breve scontro con Goblin, Spiderman e gli altri riescono a catturarlo ed egli viene portato sul Trivelivolo. In poco tempo, per\u00f2, il mostro libera una piccola parte di Venom che aveva conservato ed essa si unisce con la restante quantit\u00e0 di simbionte presente sul velivolo. Il rinato Venom prende il controllo di una gran parte degli agenti S.H.I.E.L.D. e per evitare che i vari \"cloni\" invadano anche la citt\u00e0 la parte del Trivelivolo in cui si trovavano viene distaccata dal resto; purtroppo essa \u00e8 l'Astrovelivolo, quindi parte nello spazio con al suo interno il Goblin, Spider-Man ed il Dott. Octopus. Poich\u00e9 le copie diventano troppe, Spider-Man indossa l'armatura Iron-Spider e chiede al Dott. Octopus di preparare un antidoto anti-Venom. Nel frattempo proprio Venom si attacca al corpo di Goblin, potenziandolo. Finito l'antidoto, esso viene iniettato al Goblin-Venom. Stranamente tutte e due le trasformazioni vengono annullate, liberando cos\u00ec Norman Osborne. Venom viene poi spedito nello spazio mentre Iron-Spider viene riparata e l'Astrovelivolo torna sulla Terra.\nI Guardiani della Galassia.\nSpider-Man incontra per puro caso Rocket Raccoon, un essere parlante simile ad un procione, e finisce insieme a lui su un'astronave, dove c'\u00e8 anche Nova. Il ragazzo, infatti, prima di entrare nello S.H.I.E.L.D. faceva parte di una squadra di eroi intergalattici, i Guardiani della Galassia, ed ora \u00e8 stato nuovamente convocato da loro. Gli eroi devono infatti fermare e sconfiggere Korvac, leader di una specie aliena nota come Chitauri, che vuole distruggere la Terra perch\u00e9 essa \u00e8 la casa di molti eroi che potrebbero ostacolare i suoi piani. Quando la squadra \u00e8 al completo, inizia un duro combattimento e nel mentre Spider-Man conosce i vari componenti e le loro abilit\u00e0. Essi sono: il gi\u00e0 Rocket Raccoon, dagli artigli affilati, dotato di un jetpack ed una pistola a raggi laser; Groot, essere vegetale molto forte e grande, delle sembianze di un arbusto; Drax e Gamora, guerrieri molto forti ed agili, entrambi dalla pelle verde; e Star-Lord, capo della squadra per met\u00e0 alieno e per met\u00e0 umano, che combatte usando la sua pistola degli elementi. Grazie alla straordinaria potenza di Nova, la Terra \u00e8 salva e i Chitauri distrutti.\nGenitori in trappola.\nSpider-Man, Power-Man e lo S.H.I.E.L.D. stanno attaccando la base segreta di Scorpio e dei guerrieri Zodiak, che si trova in un vulcano. Da un monitor, Luke scopre che i suoi genitori creduti morti lavorano in realt\u00e0 con gli Zodiak. Power-Man racconta allora a Spider-Man la sua storia: i suoi genitori erano scienziati dello S.H.I.E.L.D. che lavoravano al siero del supersoldato. Tornando da un viaggio di lavoro, gli Zodiak attaccarono i tre e per salvare loro figlio, i due scienziati lo trasformarono nel Power-Man di oggi. Arrivato dai suoi genitori, Luke non viene riconosciuto da essi e sul luogo sopraggiunge Scorpio. Quest'ultimo si inietta il siero non completo del supersoldato e diventa un mostro deforme che rischia di scoppiare. Grazie all'incredibile invincibilit\u00e0 di Power-Man, Scorpio scoppia e torna nuovamente alle sue dimensioni, mentre i genitori si salvano e tornano allo S.H.I.E.L.D. dopo aver ritrovato loro figlio.\nUna squadra insolita.\nLizard si insidia nella scuola e comincia ad attaccare i presenti. Fortunatamente \u00e8 notte e gli unici rimasti sono Peter, Harry, Mary Jane Watson, Phil Coulson e Stan, bidello e custode della scuola (basato su Stan Lee). Il primo ad essere preso in ostaggio \u00e8 Coulson, a cui seguono Harry e Mary Jane. Peter \u00e8 gi\u00e0 riuscito a dileguarsi mentendo agli altri e ritorna con l'identit\u00e0 di Spider-Man. Grazie al formidabile intuito di Stan, i due trovano il covo di Lizard ed anche una strana macchina per il controllo mentale. All'improvviso, Stan sfodera armi ipertecnologiche e salva gli ostaggi mentre Spidey usa la macchina per liberare il Dott. Connors dalle sue sembianze di Lizard. La macchina, per\u00f2, ha l'effetto contrario e Lizard diventa completamente una lucertola mostruosa. Mentre quest'ultimo scappa, i cinque si mettono in salvo ed il giorno dopo Peter scopre che Stan \u00e8 stato sia un fondatore dello S.H.I.E.L.D. che un suo membro migliore.\nGame Over.\nSpider-Man, Capitan America e Wolverine devono fermare Arcade, un mutante capace di controllare tutte le apparecchiature elettroniche, grandi o piccole che siano. Questo criminale ha intenzione di scatenare una terza guerra mondiale usando dei missili atomici. I tre eroi vengono per\u00f2 catapultati in una specie di videogiochi e la loro logica non funziona in essi; soltanto Spider-Man sembra sapere cosa fare ed i due eroi si complimentano con lui per essere riuscito in quello in cui loro avevano fallito.\nBlade e gli Howling Commandos (prima parte).\nSpider-Man e la sua squadra vengono mandati ad aiutare Blade, un vampiro con sembianze umane. Precisamente, egli \u00e8 l'unico vampiro che resiste alla luce del sole ed il suo compito consiste nel fermare Dracula, re dei vampiri. Blade \u00e8 ben armato di spade, lame ed armi affilate di ogni tipo; possiede anche molti dispositivi che riproducono i raggi ultravioletti, gli stessi del sole, letali ai vampiri. La squadra viene attaccata dai Vampiri Ombra, che non sono vampiri a tutti gli effetti ma copie non troppo potenti. Dracula cerca di ricostruire l'Ark, un manufatto egiziano che, se ricostruito, permetter\u00e0 ai Vampiri di uscire allo scoperto anche di giorno. L'Ark \u00e8 diviso in due parti e lo S.H.I.E.L.D. ne possiede gi\u00e0 la prima. Mentre recuperano la seconda, i vari componenti della squadra vengono ipnotizzati da Dracula; sopravvivono solo Spider-Man e Blade. Qui l'episodio si interrompe; Blade promette di salvare la squadra di Spider-Man mentre quest'ultimo viene richiamato al Trivelivolo per consegnare le due parti dell'Ark.\nBlade e gli Howling Commandos (seconda parte).\nGiunto al Trivelivolo, Spider-Man conosce gli Howling Commandos, essi sono una delle tantissime squadre segrete dello S.H.I.E.L.D. conosciute solo da Nick Fury. Specializzati in minacce che riguardano mostri o esseri sovrannaturali, gli Howling Commandos sono formati da Werewolf by Night, un licantropo, dalla Mummia Vivente e dal Mostro di Frankenstein. Usando il Monster Truck (un vero e proprio monster truck capace di volare, il loro mezzo di trasporto), i Commandos e Spider-Man giungono in Transilvania; l\u00ec, Dracula ruba entrambe le parti dell'Ark. In quel momento sopraggiunge anche l'Uomo Cosa, essere vegetale con poteri sovrannaturali, ultimo membro degli Howling Commandos. I cinque incontrano anche Blade ed insieme fanno tornare in s\u00e9 il resto della squadra di Spider-Man. All'esterno del castello, Dracula sta per riunire l'Ark ma Spider-Man lo ferma; dopodich\u00e9 giunge l'alba ed il re dei Vampiri si dissolve. La Mummia Vivente, improvvisamente, ruba l'Ark, lo riunisce e diventa un faraone gigante; subito dopo raggiunge New York con un portale \"magico\" e minaccia di distruggere la citt\u00e0. Il suo vero scopo, per\u00f2, \u00e8 quello di distruggere Nick Fury; i dieci eroi raggiungono New York ed inizia un combattimento. Le due squadre collaborano e distruggono l'Ark, la Mummia Vivente abbandona ovviamente gli Howling Commandos ed al suo posto, anche se un po' contrariato, nella squadra entra Blade.\nUna seconda possibilit\u00e0.\nNorman Osborn \u00e8 guarito e non \u00e8 pi\u00f9 il Green Goblin! Sar\u00e0 vero? Spider-Man scopre che Osborn (il quale sta faticosamente cercando di recuperare un buon rapporto con suo figlio Harry) ha iniziato ad indossare un'armatura simile a quella di Iron-Man, ma con i colori del costume di Capitan America. Si fa chiamare Iron Patriot e vuole essere il nuovo supereroe di New York City; ma quello di Osborn \u00e8 davvero un cammino di redenzione, oppure l'inizio di un nuovo astuto piano diabolico?\nIl ritorno dell'Uomo Sabbia.\nSpider-Man cerca di aiutare Uomo Sabbia a diventare un eroe, ma scopre presto che il suo nuovo amico Flint Marko non riesce a controllare i suoi vecchi istinti collerici. Riuscir\u00e0 Peter a far cambiare l'Uomo Sabbia, o rester\u00e0 coinvolto in un altro guaio?\nIl ritorno dei Sinistri Sei.\nIl Dottor Octopus e Lizard irrompono nella prigione per supercriminali di Riker's Island, liberando Rhino, Electro, Kraven e Scorpione e dotando ciascuno di essi con armature da battaglia costruite con tecnologia Oscorp rubata dai laboratori di Norman Osborn. La squadra di Spider-Man e Iron Patriot vengono inviati da Nick Fury ad affrontare questi nuovi Sinistri Sei, e mentre Spider-Man \u00e8 determinato ad iniettare a Lizard una formula che gli render\u00e0 le sembianze umane del dottor Connors ancora una volta, il Dottor Octopus mette in atto il suo piano per trasformare nuovamente Osborn nel Green Goblin...\nUltimate.\nLa squadra di Spider-Man \u00e8 stata goblinizzata e tocca quindi a Spidey salvarla ed evitare che l'isola di Manhattan si goblinizzi, grazie anche al siero del dottor Connors creato per curare Goblin. Spider-Man lo utilizzer\u00e0 per salvare la squadra, anche parlando dei loro ideali e ricordi."}
{"id": "4581884", "revid": "287204", "url": "https://it.wikipedia.org/wiki?curid=4581884", "title": "Holacanthus", "text": "Holacanthus \u00e8 un genere di pesci d'acqua salata appartenenti alla famiglia Pomacanthidae.\nDistribuzione e habitat.\nDelle 8 specie di \"Holacanthus\" 5 sono diffuse nell'Atlantico orientale od occidentale, le altre 3 sono diffuse nel Pacifico orientale. Abitano barriere coralline e coste rocciose. Gli esemplari giovani preferiscono lagune atollifere e acque basse.\nAcquariofilia.\nTutte le specie di \"Holacanthus\" sono commercializzate per l'acquariofilia, e spesso ospitate in acquari pubblici.\nSpecie.\nAl genere sono ascritte 8 specie:"}
{"id": "4581887", "revid": "712828", "url": "https://it.wikipedia.org/wiki?curid=4581887", "title": "Sistema di scrittura giapponese", "text": "Il moderno sistema di scrittura della lingua giapponese utilizza tre principali tipi di caratteri: logogrammi (\"kanji\"), due sillabari (\"hiragana\" e \"katakana\") e l'alfabeto latino in casi ristretti (\"r\u014dmaji\").\nI \"kanji\", di origine cinese, sono 2997 (quelli pi\u00f9 comuni sono noti come \"j\u014dy\u014d\" e \"jinmeiy\u014d kanji\") e vengono utilizzati soprattutto per sostantivi, verbi, aggettivi e nomi propri di persona; i due sillabari (\"kana\") contengono ciascuno 46 caratteri di base (71 compresi i segni diacritici), ognuno dei quali corrisponde ad un suono nella lingua giapponese, vengono utilizzati nella flessione linguistica dei verbi e degli aggettivi e nelle particelle grammaticali. Quasi tutte le frasi giapponesi contengono sia \"kanji\" che \"hiragana\", mentre pi\u00f9 raramente viene utilizzato il \"katakana\". Quest'ultimo viene utilizzato per la traslitterazione delle parole e dei nomi stranieri, per la trascrizione di nomi scientifici di animali e piante e per i versi degli animali. A causa di questa miscela di caratteri, oltre a un grande inventario di caratteri \"kanji\", il sistema di scrittura giapponese \u00e8 spesso considerato come uno dei pi\u00f9 complicati in uso in tutto il mondo.\nStoria.\nLa scrittura giapponese \u00e8 giunta dalla Cina. L'arrivo ufficiale delle \u00ab lettere cinesi \u00bb o kanji avrebbe avuto luogo nel 522 secondo il Nihonshoki dell'anno 720. Si tratt\u00f2 della spedizione di s\u016btra e di una statua di Buddha dal re Sy\u00f6ng-My\u00f6ngdel del reame coreano di Paekje all'imperatore del Giappone Kinmei. Un'altra fonte, il Gank\u014dji engi, cita la data 538.\nEsistono parecchie forme di scritture primitive chiamate jindai moji, ma anche, , letteralmente \u00ab scrittura dell'era degli dei \u00bb, che fu scoperta recentemente e che incorpora qualche carattere vagamente pittografico, qualche carattere runico ed altri in apparenza molto vicini agli Hang\u016dl coreani. Essi sono ora considerati dei falsi creati negli anni trenta ed utilizzati per promuovere il nazionalismo giapponese.\nL'adozione della scrittura cinese \u00e8 stata conseguenza di una vicinanza geografica pi\u00f9 che di una similitudine linguistica. Inizialmente, i sinogrammi non erano utilizzati per scrivere il giapponese; ma essere un letterato significava possedere l'abilit\u00e0 di leggere e scrivere il cinese classico. Esisteva una volta un sistema chiamato , che utilizzava nello stesso momento i caratteri cinesi (kanji) e \"qualcosa\" di molto simile alla grammatica cinese, dei segni diacritici erano messi a fianco dei caratteri cinesi per contribuire a far comprendere l'equivalente giapponese. La prima cronaca storica del Giappone, il , compilata prima del 712, sarebbe stata scritta in kanbun. Oggi, le universit\u00e0 giapponesi e qualche liceo insegnano sempre il kanbun nei loro corsi letterari.\nNon c'\u00e8 stato sistema di scrittura della lingua giapponese orale fino allo svolgimento dei , che utilizzavano dei caratteri cinesi per le loro propriet\u00e0 fonetiche (derivate della loro lettura cinese) piuttosto che per il loro valore semantico. I man'y\u014dgana sono inizialmente stati utilizzati per scrivere delle poesie, come per il , che fu compilato prima del 759 e che dar\u00e0 il suo nome al sistema di scrittura derivato.\nMetodo di scrittura.\nLa lingua giapponese, durante i secoli, si \u00e8 progressivamente adattata ai sinogrammi cinesi per creare una scrittura che oggigiorno \u00e8 composta da quattro sistemi grafici: kanji (sinogrammi), hiragana e katakana (due scritture sillabiche) e r\u014dmaji (l'alfabeto latino). Non \u00e8 quindi usato in Giappone un sistema di scrittura specificamente giapponese che possa dirsi definitivo, o comunque utilizzato con precedenza rispetto ad altri.\nContrariamente alla lingua cinese che possiede i toni, la lingua giapponese \u00e8 atona.\nCome nella lingua cinese, possiede numerosi omofoni. I kanji oltre a differenziare questi ultimi in modo pi\u00f9 efficace rispetto agli alfabeti sillabici permettono di esprimere concetti complessi in modo sintetico. Queste caratteristiche, unite a considerazioni d'ordine storico e culturale, rendono improbabile, al giorno d'oggi, che i kanji siano dimensionati nel loro utilizzo a vantaggio di una scrittura puramente fonetica. Pur tenendo questo in mente bisogna comunque riconoscere al giapponese una evoluzione molto rapida, soprattutto nei confronti dei moderni mezzi di comunicazione.\nUna dimostrazione della variabilit\u00e0 di scrittura \u00e8 questo estratto della prima pagina del giornale \"Asahi Shinbun\" del 19 aprile 2004, che utilizza simultaneamente le quattro forme di scrittura (, , , \"r\u014dmaji\" e cifre arabe in nero):\n\"Kanji\".\nLa maggior parte dei \"kanji\" (caratteri Han) sono derivati dagli \"h\u00e0nz\u00ec\" cinesi anche se molti sono stati in seguito semplificati, modificati ed addirittura creati \"ex novo\" (\"kokuji\"). Quando furono adottati, i giapponesi adottarono ugualmente le loro pronunce che hanno dovuto essere adattate al sistema fonetico giapponese molto pi\u00f9 povero in quanto a variet\u00e0 di suoni, e per questo risulta un grande numero di omofoni. I kanji hanno talvolta un senso diverso tra il giapponese ed il cinese, poich\u00e9 i prestiti, fatti nel corso del tempo, non sono stati uniformi, a volte per il senso, a volte per la pronuncia: si scriverebbero allora certe parole giapponesi con un ideogramma cinese, la cui pronuncia per\u00f2 sarebbe pi\u00f9 simile a quella giapponese.\nI kanji giapponesi hanno per conseguenza parecchie letture, comunemente chiamate corrispondente alla - o alle - lettura d'origine cinese e corrispondente alla lettura giapponese. Ad esempio viene letto in lettura \"kun\" e in lettura \"on\".\nIl sistema scolastico giapponese insegna 1945 kanji riconosciuti ufficialmente dal Ministero dell'istruzione del Giappone. Questo apprendimento \u00e8 sviluppato in gran parte dalla scuola dei ragazzi giapponesi. Tuttavia, in pratica, pressappoco 1000 sono usati comunemente. L'unica eccezione \u00e8 il kanji \"unico\", utilizzato solamente per i cognomi o in pochi luoghi.\n\"Kana\".\nI \"kana\" sono sillabari giapponesi in contrapposizione con la scrittura logografica dei \"kanji\". Esistono tre tipi di \"kana\": l'antico \"man'y\u014dgana\" e i moderni \"hiragana\" e \"katakana\". Gli \"hentaigana\" sono considerati una variante storica dello \"hiragana\".\n\"Man'y\u014dgana\".\nIl \"man'y\u014dgana\" rappresentava l'utilizzo fonetico di alcuni \"kanji\". Nel corso della loro evoluzione hanno mantenuto il solo valore fonetico, perdendo ogni significato legato al \"kanji\" d'origine, e si sono semplificati nella forma, dando vita ai moderni \"hiragana\" e \"katakana\".\n\"Hiragana\".\nLo \"hiragana\" \u00e8 usato in molti casi per la formazione di nuove parole, in quanto \u00e8 pi\u00f9 complesso aumentare il numero di \"kanji\". Alcune forme si sono cristallizzate in \"hiragana\", come la parola \u3059\u308b (\"suru\", \"fare\") \u00e8 scritta con due sillabe, \u3059 (\"su\") + \u308b (\"ru\"), anche se esiste la forma arcaica in kanji \u70ba\u308b. Esclusivamente in \"hiragana\" vengono scritte alcune particelle del discorso, come congiunzioni o preposizioni, ma anche dei morfemi grammaticali legati a \"kanji\" che indicano nel sistema verbale tempo, modo o altre informazioni linguistiche: per esempio \"mangio\" \u98df\u3079\u307e\u3059 (\"ta-be-ma-su\") e \"mangiai\" \u98df\u3079\u305f (\"ta-be-ta\").\nUn altro utilizzo \u00e8 quello di indicare la pronuncia dei \"kanji\", perch\u00e9 la maggior parte di essi ha pi\u00f9 pronunce e ci\u00f2 porta spesso a confusione anche tra parlanti nativi. Il monte Fuji viene scritto in \"kanji\" \u5bcc\u58eb\u5c71 e pronunciato normalmente \u3075\u3058\u3055\u3093 (\"Fujisan\"), utilizzando la lettura \"on'yomi\" \u3055\u3093 (\"san\") del \"kanji\" \u5c71. Questo carattere ha per\u00f2 una seconda lettura, in \"kun'yomi\", come \u3084\u307e (\"yama\"), considerata una variazione e quindi secondaria nel caso \"Fujisan\"-\"Fujiyama\".\n\"Katakana\".\nIl \"katakana\" \u00e8 usato in genere per scrivere i forestierismi. Per esempio, \"terebi\" deriva dall'inglese \"televi(sion)\", ed \u00e8 scritto con tre sillabe in \"katakana\": \u30c6 (\"te\") + \u30ec (\"re\") + \u30d3 (\"bi\"). Essendo un sillabario dal numero chiuso, non \u00e8 possibile trascrivere accuratamente tutti i suoni delle lingue straniere, e quindi vi sono spesso adattamenti fonetici: nell'esempio sopracitato, inglese diventa per vicinanza \u30ec (\"re\") e diventa \u30d3 (\"bi\"), perch\u00e9 in giapponese i suoni e non sono presenti e quindi non contemplati nei metodi di scrittura.\n\"Hentaigana\".\nLo \"hentaigana\" \u00e8 una variante in voga fino al Novecento dello \"hiragana\", ed era utilizzato in maniera intercambiabile con esso. Oggi giorno sono considerati obsoleti, tranne nei casi in cui il loro utilizzo abbia una lunga tradizione, come nei certificati di alcune arti marziali giapponesi.\n\"R\u014dmaji\".\nIl \u00e8 la scrittura del giapponese in caratteri latini, diventata fondamentale nel giapponese per scrivere con mezzi a input limitati, come le tastiere del computer o dei telefonini (anche se molte tastiere supportano l'inserimento dei \"kana\") o per indicare a parlanti stranieri nomi geografici e localit\u00e0 in Giappone.\nEsistono diversi standard per la traslitterazione del giapponese: i due pi\u00f9 utilizzati in ambito internazionale sono il sistema Hepburn e il sistema Kunrei.\nSistema Hepburn modificato.\nIl sistema Hepburn cerca di creare una corrispondenza univoca tra i grafemi dell'alfabeto latino ed ogni fono presente in lingua giapponese:\nSistema Kunrei.\nIl sistema Kunrei \u00e8 il secondo sistema ufficiale pi\u00f9 usato, basato sulla fonologia giapponese e spesso non molto chiaro ai parlanti non nativi. Le caratteristiche principali sono:\nSistema Nihon-shiki.\nIl Nihon-shiki \u00e8 il secondo sistema creato dopo l'Hepburn, ed ha gettato le basi per il sistema Kunrei. Le particolarit\u00e0 del Nihon-shiki sono le stesse del Kunrei, tranne l'allungamento delle vocali, scritte con il circonflesso (\u304a\u304a diventa \u27e8\u00f4\u27e9).\n\"Furigana\".\nI \"furigana\" indicano delle versioni pi\u00f9 piccole dello \"hiragana\" e \"katakana\" poste sopra (nella scrittura orizzontale) o a destra (in quella verticale) di un \"kanji\" per indicarne l'esatta pronuncia. Nelle pubblicazioni per bambini o per studenti di giapponese sono utilizzati come un vero e proprio sostegno per la lettura e appaiono in molti casi sopra ogni \"kanji\", Giappone viene reso questo modo: (\"Nippon\").\nOrdine.\nTradizionalmente, il giapponese si scrive in forma , cio\u00e8 senza spazi tra le parole, dall'alto al basso e da destra a sinistra:\n p r u i s e\n o m r s e c\n n a a c m c\n e g i r p o\n s i n i i u\n e a f t o n\n p o t d e\nMa vi \u00e8 un aumento di libri scritti nella forma , cio\u00e8 da sinistra a destra e dall'alto al basso, come in italiano. \u00c8 specialmente il caso dei lavori scientifici. La forma \"tategaki\" non \u00e8, come pu\u00f2 sembrare al primo approccio, cos\u00ec differente dalla forma \"yokogaki\", che consiste in una semplice rotazione di un quarto di giro della direzione di scrittura."}
{"id": "4581892", "revid": "1310927", "url": "https://it.wikipedia.org/wiki?curid=4581892", "title": "Judo ai XVII Giochi del Mediterraneo - 90 kg maschile", "text": "Il torneo di judo nella categoria 90\u00a0kg maschile ai XVII Giochi del Mediterraneo si \u00e8 tenuto il 22 giugno 2013 alla Mezitli Sports Hall.\nRisultati.\nLegenda\nTurno di ripescaggio.\nI perdenti dei quarti di finale si incontrano in due semifinali. I due vincitori incontrano i due sconfitti nelle semifinali del tabellone principale, in due finali parallele, per due medaglie di bronzo."}
{"id": "4581910", "revid": "287204", "url": "https://it.wikipedia.org/wiki?curid=4581910", "title": "Apolemichthys", "text": "Apolemichthys \u00e8 un genere di pesci d'acqua salata appartenenti alla famiglia Pomacanthidae.\nDistribuzione e habitat.\nTutte le specie sono diffuse nell'Indo-Pacifico, dove abitano barriere coralline e coste rocciose.\nAcquariofilia.\nAlcune specie di \"Apolemichthys\" sono commercializzate per l'acquariofilia, e ospitate in acquari pubblici.\nSpecie.\nAl genere sono ascritte 9 specie:"}
{"id": "4581911", "revid": "228587", "url": "https://it.wikipedia.org/wiki?curid=4581911", "title": "Judo ai XVII Giochi del Mediterraneo - 48 kg femminile", "text": "Il torneo di judo nella categoria 48\u00a0kg femminile ai XVII Giochi del Mediterraneo si \u00e8 tenuto il 21 giugno 2013 alla Mezitli Sports Hall.\nRisultati.\nLegenda\nTurno di ripescaggio.\nLe perdenti dei quarti di finale sono incluse nel tabellone ripescaggio a partire dalle semifinali. Non essendoci avversarie, vengono direttamente ammesse in due finali parallele, dove incontrano le due atlete sconfitte nelle semifinali del tabellone principale, per due medaglie di bronzo."}
{"id": "4581912", "revid": "124690608", "url": "https://it.wikipedia.org/wiki?curid=4581912", "title": "Armindo Tu\u00e9 Na Bangna", "text": "Biografia.\n\u00c8 nato in Guinea-Bissau, emigrando in Portogallo con la famiglia a 13 anni ed iniziando a giocare poco tempo dopo nel settore giovanile dello Sporting Lisbona. Suo fratello maggiore, noto come Mesca, \u00e8 anch'egli un calciatore: dopo aver giocato come attaccante nel settore giovanile dello Sporting Lisbona, ha giocato in quello del Chelsea ed attualmente \u00e8 al Beroe.\nNel mese di luglio 2013 \u00e8 stato al centro di un tentato rapimento da parte di un gruppo di tifosi dello Sporting Lisbona, mentre si trovava nella sua stanza d'albergo. Pare che alla base del sequestro ci fosse il possibile passaggio del giocatore ai rivali del Porto.\nCarriera.\nClub.\nNel 2012 ha esordito con la squadra riserve dello Sporting, mettendo a segno 6 reti in 25 presenze. Il 10 febbraio 2013 fa il suo esordio in prima squadra in una partita persa per 1-0 in casa contro il Maritimo, segnando il suo primo ed unico gol stagionale la settimana successiva in una partita vinta per 3-2 contro il Gil Vicente. Chiude la stagione con 13 presenze ed un gol.\nIl 3 settembre 2013 viene ceduto al club turco del Galatasaray per 10 milioni di euro; con la squadra turca il 18 settembre fa il suo esordio assoluto nelle competizioni europee per club, giocando gli ultimi 29 minuti della partita persa in casa per 6-1 contro gli spagnoli del Real Madrid. Il 2 ottobre gioca da titolare sul campo della Juventus: si tratta della sua prima partita in carriera da titolare in Champions League. Ha segnato il suo primo gol con la squadra turca il 18 dicembre 2013, quando ha segnato il gol del definitivo 4-0 nella partita di Coppa di Turchia contro il Balikesirspor.\nIl 30 gennaio 2014 passa in prestito al Gaziantepspor, senza per\u00f2 mai scendere in campo, causa infortunio. Nel 2015-2016 gioca in prestito in Spagna alla Real Sociedad. Nell\u2019estate del 2017 viene ceduto al Red Bull Lipsia per circa 12 milioni; in due stagioni colleziona 67 presenze e 10 gol tra Bundesliga, Europa League e Champions. Il 28 giugno 2019 viene ceduto al PSV Eindhoven per una cifra tra i 12 e i 15 milioni di euro.\nMette insieme 35 presenze e 5 gol in tutto e nell'ottobre del 2020 viene ceduto in prestito all' dove, con 7 gol segnati in 22 incontri, contribuisce alla vittoria del campionato prima di far ritorno in Olanda.\nNazionale.\nTra il 2008 ed il 2011 ha disputato numerose partite amichevoli con le Nazionali Under-15, Under-16, Under-17 ed Under-18 del Portogallo. Nel 2010 ha fatto il suo esordio con l'Under-19, con cui oltre ad aver giocato numerose amichevoli ha anche preso parte agli Europei di categoria del 2012, nei quali ha collezionato 3 presenze segnando anche una rete.\n\u00c8 stato convocato anche per i Mondiali Under-20 del 2013, segnando una doppietta nella partita vinta per 3-2 contro la Nigeria nella prima giornata della fase a gironi del torneo; gioca da titolare anche nella seconda partita della fase a gironi, giocata il 24 giugno, pareggiata per 2-2 contro la Corea del Sud. Nella stessa partita al 60' mette a segno il gol del momentaneo 2-1 in favore della squadra lusitana. Realizza una doppietta anche nella terza partita della fase a gironi, vinta per 5-0 contro Cuba. Gioca da titolare anche agli ottavi di finale, persi per 3-2 contro il Ghana.\nIl 10 ottobre fa il suo esordio con l'Under-21, giocando da titolare nella partita di qualificazione agli Europei di categoria vinta per 3-0 contro i pari et\u00e0 di Israele; nella stessa partita realizza inoltre il gol del momentaneo 2-0, suo primo gol in carriera con l'Under-21.\nCinque giorni pi\u00f9 tardi, il 15 ottobre, viene convocato per la prima volta in carriera dalla Nazionale maggiore per la partita di qualificazione ai Mondiali 2014 vinta per 3-0 contro il Lussemburgo, senza per\u00f2 esordire. \u00c8 stato nuovamente convocato dal ct Fernando Santos in vista della partita di qualificazione ai Mondiali 2018 contro le F\u00e6r \u00d8er del 31 agosto 2017 (vinta 5-1), ancora una volta senza scendere in campo.\nIl 10 novembre 2017 gioca finalmente la sua prima partita in nazionale subentrando al 75\u00ba minuto nella gara amichevole vinta per 3-0 dai lusitani contro l'Arabia Saudita a Viseu.\nDopo il campionato mondiale 2018 (a cui non \u00e8 stato convocato) viene convocato per la UEFA Nations League nel 2018, entrando stabilmente nelle rotazioni del c.t. dei lusitani Fernando Santos, segnando anche il suo primo goal con la Nazionale in amichevole contro la Scozia.\nStatistiche.\nPresenze e reti nei club.\n\"Statistiche aggiornate al 31 marzo 2021.\""}
{"id": "4581914", "revid": "1566286", "url": "https://it.wikipedia.org/wiki?curid=4581914", "title": "Brian Part", "text": "Biografia.\nPart inizi\u00f2 ad avere interesse per la recitazione gi\u00e0 a cinque anni, dopo la morte del padre, che voleva che suo figlio diventasse un attore famoso.\nQuindi, nel 1975, inizia a recitare in un episodio di \"Lucas Tanner\", per poi apparire come comparsa in \"ABC Afterschool Specials\" e in \"Una famiglia americana\". Ma il suo ruolo pi\u00f9 famoso \u00e8 quello di Carl Sanderson Edwards nella serie televisiva \"La casa nella prateria\", che interpret\u00f2 in 21 episodi dal 1975 al 1977. \nDopo un paio d'anni, Part ha deciso di dedicarsi alla musica, iniziando a scrivere canzoni e a registrare CD insieme alla moglie Melody."}
{"id": "4581915", "revid": "120782661", "url": "https://it.wikipedia.org/wiki?curid=4581915", "title": "Pietro Paltronieri", "text": "Biografia.\nFiglio di Andrea Poltronieri, venne battezzato nel Duomo di Mirandola il 27 luglio 1673.\nPaltronieri fu un allievo di Giovanni Francesco Cassana e di Marcantonio Chiarini presso la corte dei Pico della Mirandola. La prima importante commissione ottenuta dall'artista a Bologna fu un gruppo di dieci dipinti, datati 1712, per la casa Sage-Marulli. I dipinti rappresentano grandiosi edifici in cui si svolgono scene di natura mitologica, con protagonisti Danae, Europa e Zeus. Intorno al 1720, dopo un viaggio di formazione a Vienna e Roma, realizz\u00f2 dei dipinti per palazzo Caprara, ispirandosi a ci\u00f2 che aveva visto nella citt\u00e0 laziale.\nPaltronieri fece parte di un gruppo di artisti selezionati a partire dal 1722 da Owen McSwiny per realizzare una serie di dipinti allegorici in onore delle grandi personalit\u00e0 britanniche decedute. Egli realizz\u00f2 il dipinto \"Tomba allegorica di Charles Sackvill\" in onore di Lionel Cranfield Sackville, figlio di Charles.\nTra il 1724 ed il 1733 collabora con il figurista Vittorio Maria Bigari nella realizzazione di una serie di sette tele, commissionate da Pompeo Aldrovandi, conservate ora presso le Collezioni comunali d'arte di Bologna. Altro figurista con cui collabor\u00f2 il Paltronieri fu Ercole Graziani. Egli lavor\u00f2 in varie localit\u00e0 italiane, come ad esempio Genova ove realizz\u00f2 una serie di dipinti con rovine per la decorazione di Palazzo Rosso, e risiedette per qualche anno a Roma. Ritornato a Bologna, vi mor\u00ec nel 1741.\nSposato con Anna Raimondi, ebbe molti figli."}
{"id": "4581917", "revid": "767487", "url": "https://it.wikipedia.org/wiki?curid=4581917", "title": "Aleksandr Petrovi\u010d Karpinskij", "text": "Fu presidente dell'Accademia russa delle scienze e poi di quella sovietica dal 1917 al 1936.\nBiografia.\nDal 1857 al 1866 frequent\u00f2 la scuola mineraria a San Pietroburgo e quindi l'istituto minerario del quale divenne professore dopo la laurea\nPresidente dell'Accademia russa delle scienze, fu tra i fondatori del Comitato geologico e di diverse scuole specializzate in geologia, paleontologia, stratigrafia e petrografia.\nGli sono stati intitolati un minerale, tra l'altro, un cratere lunare, un gruppo vulcanico nelle isole Curili, una montagna negli Urali, la citt\u00e0 di Karpinsk e l'Istituto russo di ricerca geologica."}
{"id": "4581920", "revid": "838137", "url": "https://it.wikipedia.org/wiki?curid=4581920", "title": "Judo ai XVII Giochi del Mediterraneo - 52 kg femminile", "text": "Il torneo di judo nella categoria 52\u00a0kg femminile ai XVII Giochi del Mediterraneo si \u00e8 tenuto il 21 giugno 2013 alla Mezitli Sports Hall.\nRisultati.\nLegenda\nTurno di ripescaggio.\nLe perdenti dei quarti di finale sono incluse nel tabellone ripescaggio a partire dalle semifinali. Le vincitrici vengono ammesse in due finali parallele, dove incontrano le due atlete sconfitte nelle semifinali del tabellone principale, per due medaglie di bronzo."}
{"id": "4581925", "revid": "838137", "url": "https://it.wikipedia.org/wiki?curid=4581925", "title": "Judo ai XVII Giochi del Mediterraneo - 57 kg femminile", "text": "Il torneo di judo nella categoria 57\u00a0kg femminile ai XVII Giochi del Mediterraneo si \u00e8 tenuto il 21 giugno 2013 alla Mezitli Sports Hall.\nRisultati.\nLegenda\nTurno di ripescaggio.\nLe perdenti dei quarti di finale sono incluse nel tabellone ripescaggio a partire dalle semifinali. Le vincitrici vengono ammesse in due finali parallele, dove incontrano le due atlete sconfitte nelle semifinali del tabellone principale, per due medaglie di bronzo."}
{"id": "4581928", "revid": "293377", "url": "https://it.wikipedia.org/wiki?curid=4581928", "title": "Marc'Antonio Chiarini", "text": ""}
{"id": "4581932", "revid": "1573940", "url": "https://it.wikipedia.org/wiki?curid=4581932", "title": "Genicanthus", "text": "Genicanthus () \u00e8 un genere di pesci d'acqua salata appartenenti alla famiglia Pomacanthidae.\nDistribuzione e habitat.\nTutte le specie sono diffuse nell'Indo-Pacifico, dove abitano barriere coralline e coste rocciose.\nAcquariofilia.\nQuasi la totalit\u00e0 di specie di \"Genicanthus\" sono commercializzate per l'acquariofilia, e spesso ospitate in acquari pubblici.\nTassonomia.\nAl genere sono ascritte 10 specie:"}
{"id": "4581941", "revid": "287204", "url": "https://it.wikipedia.org/wiki?curid=4581941", "title": "Centropyge", "text": "Centropyge \u00e8 un genere di pesci d'acqua salata appartenenti alla famiglia Pomacanthidae.\nDistribuzione e habitat.\nTutte le specie sono diffuse nell'Indo-Pacifico - con l'eccezione di \"Centropyge resplendens\", originaria dell'Oceano Atlantico sudorientale - dove abitano barriere coralline e coste rocciose.\nAcquariofilia.\nAlcune specie di \"Centropyge\" sono commercializzate per l'acquariofilia, e ospitate in acquari pubblici.\nSpecie.\nAl genere sono ascritte 32 specie:Allen, G., Fricke, R., Pyle, R. &amp; Myers, R"}
{"id": "4581942", "revid": "380453", "url": "https://it.wikipedia.org/wiki?curid=4581942", "title": "Convocazioni alla Coppa panamericana di pallavolo femminile 2013", "text": "Elenco delle giocatrici convocate per la Coppa panamericana 2013."}
{"id": "4581943", "revid": "1335027", "url": "https://it.wikipedia.org/wiki?curid=4581943", "title": "Lotus M250", "text": "La Lotus M250 \u00e8 una concept car sviluppata nel 2000 dalla casa automobilistica inglese Lotus.\nContesto.\nLa vettura doveva porsi come un mezzo a met\u00e0 strada tra la Lotus Esprit e la Lotus Elise, ma le successive valutazioni di mercato fecero desistere la casa britannica dal produrla su scala mondiale.\nTecnica.\nIl nome deriva dal propulsore centrale V6 3.0 da 350 CV installato a bordo gestito da un cambio manuale a sei rapporti. Tale propulsore garantisce una velocit\u00e0 limitata elettronicamente di 250 km/h. Rispetto alle altre Lotus, offriva vari optional come aria condizionata, chiusura centralizzata e vetri elettrici. La linea \u00e8 derivata dagli studi compiuti in ambito sportivo e punta ad offrire il minor coefficiente aerodinamico possibile, pari a 0,15 cx. La carrozzeria pesa meno di 1000 kg grazie al largo impiego di alluminio."}
{"id": "4581944", "revid": "120101214", "url": "https://it.wikipedia.org/wiki?curid=4581944", "title": "Nicola Sculco", "text": "Biografia.\nNacque a Crotone il 28 gennaio 1846 da Domenico Sculco (1808-1872), duca di Santa Severina, e da Aurora dei baroni de Rosis (1822-1898).\nIntraprese gli studi classici al Convitto nazionale di Catanzaro; fu per\u00f2 costretto ad interromperli per stare vicino al padre, gravemente ammalato di gotta. Nonostante questo, per\u00f2, prosegu\u00ec i suoi studi da autodidatta e si interess\u00f2 sempre di pi\u00f9 agli studi storici della sua citt\u00e0 natale, Crotone.\nNel 1903 fu uno dei fondatori dell'attuale museo civico di Crotone insieme al marchese Eugenio Filippo Albani e ad Armando Lucifero, dove il senatore Giovanni Barracco promise di donare diversi reperti archeologici appartenenti alla sua collezione, ma che in seguito don\u00f2 al Museo di Scultura Antica di Roma (che oggi porta il suo nome).\nFu a capo delle onoranze da tributare ai Fratelli Bandiera e ai martiri crotonesi del 1799, ricordati con due lapidi marmoree apposte alla facciata del Palazzo San Giovanni, un tempo sede del Comune; fu anche uno dei primi a chiedere che venissero compiuti degli scavi archeologici all'interno del promontorio di Capo Colonna per via dell'importanza di cui esso godeva, ossia la presenza, in epoca magno-greca, del Tempio di Hera Lacinia. Nel 1910 ottenne l'appoggio dal governo Luzzatti nel proseguimento degli scavi grazie al sostegno di Alfonso Lucifero.\nMor\u00ec a Crotone il 3 dicembre 1913 e venne sepolto nel locale cimitero cittadino."}
{"id": "4581948", "revid": "1573940", "url": "https://it.wikipedia.org/wiki?curid=4581948", "title": "Chaetodontoplus", "text": "Chaetodontoplus \u00e8 un genere di pesci d'acqua salata appartenenti alla famiglia Pomacanthidae.\nDistribuzione e habitat.\nTutte le specie sono diffuse nell'Indo-Pacifico, dove abitano barriere coralline e coste rocciose. \nDescrizione.\nPresentano un corpo molto compresso lateralmente e alto, con una colorazione spesso nera, blu o marrone scura con fasce pi\u00f9 chiare e pinne ampie, gialle.\nLa specie di dimensioni maggiori \u00e8 \"C. personifer\" che pu\u00f2 raggiungere i .\nTassonomia.\nNel genere sono riconosciute 14 specie:\nAcquariofilia.\nAlcune specie di \"Chaetodontoplus\" sono commercializzate per l'acquariofilia, e ospitate in acquari pubblici."}
{"id": "4581950", "revid": "838137", "url": "https://it.wikipedia.org/wiki?curid=4581950", "title": "Judo ai XVII Giochi del Mediterraneo - 73 kg maschile", "text": "Il torneo di judo nella categoria 73\u00a0kg maschile ai XVII Giochi del Mediterraneo si \u00e8 tenuto il 22 giugno 2013 alla Mezitli Sports Hall.\nRisultati.\nLegenda\nTurno di ripescaggio.\nI perdenti dei quarti di finale si incontrano in due semifinali. I due vincitori incontrano i due sconfitti nelle semifinali del tabellone principale, in due finali parallele, per due medaglie di bronzo."}
{"id": "4581953", "revid": "1272592", "url": "https://it.wikipedia.org/wiki?curid=4581953", "title": "Associazione dei Castelli del Ducato di Parma, Piacenza e Pontremoli", "text": "L'Associazione dei Castelli del Ducato di Parma, Piacenza e Pontremoli, conosciuta anche come Castelli del Ducato, \u00e8 un consorzio che riunisce numerosi manieri e luoghi storici delle province di Parma, Piacenza, Massa Carrara, Reggio nell'Emilia e Cremona.\nStoria.\nL'associazione dei Castelli del Ducato di Parma e Piacenza venne costituita il 27 maggio 1999, alla nascita dell'ente, che godeva del patrocinio delle province di Parma e Piacenza, parteciparono 14 castelli in qualit\u00e0 di fondatori, ai quali si aggiungevano alcuni soci sostenitori. Alcuni dei castelli aderenti alla nuova associazione provenivano dai circuiti Castelli della Bassa Parmense, costituitosi nel 1996, e Associazione dei Castelli Aperti di Piacenza, nata nel 1998.\nA partire dalla costituzione dell'associazione il numero di castelli associati e di visitatori annui crebbero gradualmente: nel 2000 gli ingressi annui si attestarono sulle unit\u00e0, salite poi a pi\u00f9 di nel 2003; per quanto riguarda il numero di soci, nel 2004 risultavano associati 19 castelli (11 in provincia di Parma e 8 in provincia di Piacenza).\nA partire dal 1\u00ba gennaio 2018, in seguito a un accordo formalizzato nel novembre 2017, il comune di Pontremoli, sul cui territorio sorge il castello del Piagnaro, situato in provincia di Massa Carrara, ma confinante con la provincia di Parma, entr\u00f2 a far parte del circuito che mut\u00f2 conseguentemente la propria denominazione in Associazione dei Castelli del Ducato di Parma, Piacenza e Pontremoli.\nTra il 2019 e il 2021 aderirono all'associazione diversi castelli e palazzi situati nella provincia di Reggio Emilia, tra cui la rocca dei Boiardo di Scandiano, la torre di Rossenella di Canossa e il palazzo Ducale di Guastalla.\nNel novembre 2019 ader\u00ec all'associazione Villa Medici del Vascello, edificio nobiliare situato nel come di San Giovanni in Croce in provincia di Cremona, diventando la prima costruzione cremonese a far parte del circuito. Nel gennaio 2022 ci fu la seconda adesione cremonese all'associazione, il comune di Casalmaggiore, con il suo museo del Bijou.\nNel 2019, prima della pandemia di COVID-19, il numero annuo di accessi presso i castelli del circuito era di circa .\nL'associazione.\nL'associazione, la cui sede \u00e8 situato presso la rocca Sanvitale di Fontanellato, in provincia di Parma, \u00e8 un club di prodotto tematico riconosciuto dalla regione Emilia-Romagna che raccoglie come soci le persone giuridiche e fisiche proprietarie, oppure in possesso della facolt\u00e0 di detenzione, di un castello situato nel territorio dell'associazione che risulti essere aperto al pubblico, in buono stato di conservazione e di notevole valore sotto i punti di vista artistico e storico. Ai soci ordinari si affiancano i soci sostenitori i quali, pur condividendo le finalit\u00e0 dell'associazione, non possono essere soci ordinari per il mancato rispetto dei requisiti; essi, che non godono del diritto di voto e della possibilit\u00e0 di accedere alle cariche sociali, possono essere enti pubblici, ristoranti e strutture ricettive.\nIl circuito si prefigge il raggiungimento di due obiettivi: la promozione e la valorizzazione del territorio, delle sue vicende storiche, dell'arte e dell'enogastronomia e la messa a disposizione dei soci di assistenza tecnica, amministrativa e burocratica in funzione dell'innalzamento della qualit\u00e0 dei servizi che essi mettono a disposizione del pubblico. Inoltre, il circuito opera per la nascita di sinergie nella promozione dei diversi castelli aderenti e del territorio, per incrementare la permanenza media dei flussi turistici fornendo agli interessati proposte che coinvolgono l'intero circuito piuttosto che singoli edifici e destagionalizzare i flussi turistici favorendo l'integrazione dei castelli con altre forme di turismo come enogastronomia, cicloturismo, citt\u00e0 d'arte e wellbeing."}
{"id": "4581955", "revid": "38120", "url": "https://it.wikipedia.org/wiki?curid=4581955", "title": "Giganta", "text": "Giganta, in cui vero nome \u00e8 Doris Zeul, \u00e8 un personaggio dei fumetti pubblicati dalla DC Comics, creato da William Moulton Marston, pubblicata dalla DC Comics. La sua prima apparizione \u00e8 in \"Wonder Woman\" (vol. 1) n. 9 (estate 1944).\nHa esordito come una supercriminale, nemica di Wonder Woman, dotata di superforza. In apparizioni successive, le \u00e8 stata attribuita la facolt\u00e0 di aumentare le proprie dimensioni fisiche fino a diventare una gigantessa.\nIl personaggio \u00e8 stato utilizzato anche in adattamenti animati quali \"I Superamici\" e \"Justice League\".\nStoria editoriale.\nGiganta \u00e8 stata introdotta come nemica di Wonder Woman, apparendo in \"Wonder Woman\" (vol. 1) n. 9. In questa storia, uno scienziato chiamato Professor Zool evolve artificialmente una scimmia di nome Giganta in una perfida donna dai capelli rossi. La macchina dell'evoluzione va in tilt e in qualche modo riporta il mondo in un'era precedente. Giganta si unisce a una trib\u00f9 primitiva per attaccare Wonder Woman, ma viene sconfitta. Quando il mondo arriva alla Golden Age, Giganta causa problemi incoraggiando una ribellione, che Wonder Woman ferma. Quando il mondo torna alla normalit\u00e0, Giganta viene catturata da Wonder Woman e portata a Paradise Island per essere riabilitata.\nNel numero 28 si unisce a una rivolta dei prigionieri detenuti sull'isola, iniziata dalla schiavista saturniana Eviless, diventando cos\u00ec un membro della squadra criminale Villainy Inc.. Aiuta poi l'atlantidea Queen Clea a causare problemi. Giganta non \u00e8 pi\u00f9 comparsa nei fumetti fino al 1966, in \"Wonder Woman\" (vol. 1) n. 163.\nBiografia del personaggio.\nGiganta \u00e8, in realt\u00e0, la dottoressa Doris Zeul, che soffre di una letale malattia del sangue. Cattura Wonder Woman e progetta di mettere la propria essenza vitale nel corpo di Wonder Woman utilizzando una macchina sperimentale. Interrotta da Wonder Girl a met\u00e0 dell'esperimento, la sua coscienza finisce in un gorilla di nome Giganta. Nel disperato tentativo di riportare la propria mente in un corpo umano, Zeul il gorilla rapisce \u2013 inducendola in stato comatoso \u2013 una forzuta del circo di nome Olga, che ha l'abilit\u00e0 di cambiare dimensioni, e usa la macchina per trasferire con successo la sua mente in quel corpo, mantenendo il nome \"Giganta\".\nDopo la sua trasformazione, Giganta si allea con Queen Clea e la Villainy Inc., nel tentativo di conquistare il mondo perduto di Skartaris.. La Villainy Inc. viene battuta da Wonder Woman, ma Giganta entra in altre organizzazioni criminali, tra cui la Societ\u00e0 segreta dei supercriminali.\nCome elemento della Societ\u00e0, partecipa alla \"Battaglia di Metropolis\", confrontandosi con Elasti-Girl, il membro dei Doom Patrol in grado di cambiare dimensioni. La Societ\u00e0, alla fine, perde la battaglia. Quando Diana Prince fece notare che l'intelligenza di Giganta era inversamente proporzionale alle sue dimensioni, i suoi colleghi del Dipartimento degli Affari Metaumani la corressero, lasciando intendere che Giganta aveva superato questa limitazione, mantenendo la sua intelligenza nonostante la dimensione.\nDopo la fine del decreto della terra di nessuno, e l'inizio della ricostruzione di Gotham, inizier\u00e0 una relazione con Nightwing (Dick Grayson), destinata a finire male per la vita troppo diversa dei due.\nSuccessivamente Dick inizier\u00e0 una relazione anche con la Cacciatrice (Helena Bertinelli), ma anche questa finir\u00e0 male per i caratteri troppo diversi dei due."}
{"id": "4581956", "revid": "767487", "url": "https://it.wikipedia.org/wiki?curid=4581956", "title": "Ragazza cinese", "text": "Ragazza cinese (\"China Girl\") \u00e8 un film del 1942 diretto da Henry Hathaway.\n\u00c8 un film drammatico statunitense a sfondo avventuroso con Gene Tierney, George Montgomery e Lynn Bari che segue le gesta dell'operatore di un cinegiornale in Cina e Birmania sullo sfondo della seconda guerra mondiale.\nProduzione.\nIl film, diretto da Henry Hathaway su una sceneggiatura di Ben Hecht e un soggetto di Darryl F. Zanuck, fu prodotto dagli stessi Hecht e Zanuck e da William Goetz (questi ultimi due non accreditati) per la Twentieth Century Fox Film Corporation e girato nei 20th Century Fox Studios a Century City, Los Angeles, California, dal 12 giugno all'agosto 1943. I titoli di lavorazione furono \" Burma Road\", \" Over the Burma Road\" e \" A Yank in China\".\nDistribuzione.\nIl film fu distribuito con il titolo \"China Girl\" negli Stati Uniti nel dicembre del 1942 al cinema dalla Twentieth Century Fox.\nAltre distribuzioni:\nCritica.\nSecondo il Morandini \u00e8 un \"modesto film di propaganda antinipponica\" in cui primeggiano solo le attrici. Secondo Leonard Maltin il film poggia su una \"inverosimile storia di avventura\" in cui l'unica nota di rilievo sarebbe rappresentata dalla presenza della Bari.\nPromozione.\nLe tagline sono:"}
{"id": "4581958", "revid": "1543377", "url": "https://it.wikipedia.org/wiki?curid=4581958", "title": "U.S. National Championships 1948 - Singolare femminile", "text": "Margaret duPont ha battuto in finale Louise Brough 4-6, 6-4, 15-13."}
{"id": "4581959", "revid": "28592", "url": "https://it.wikipedia.org/wiki?curid=4581959", "title": "Principe di Scozia", "text": ""}
{"id": "4581962", "revid": "773636", "url": "https://it.wikipedia.org/wiki?curid=4581962", "title": "Davide di Scozia", "text": ""}
{"id": "4581964", "revid": "729019", "url": "https://it.wikipedia.org/wiki?curid=4581964", "title": "Stazione di Minamidaira", "text": "La \u00e8 una stazione ferroviaria situata a Hino, citt\u00e0 conurbata con Tokyo, e serve la linea Kei\u014d della Kei\u014d Corporation.\nStruttura.\nLa stazione dispone di due marciapiedi laterali con due binari passanti in superficie."}
{"id": "4581966", "revid": "729019", "url": "https://it.wikipedia.org/wiki?curid=4581966", "title": "Stazione di Hirayamaj\u014dshi-k\u014den", "text": "La \u00e8 una stazione ferroviaria situata a Hino, citt\u00e0 conurbata con Tokyo, e serve la linea Kei\u014d della Kei\u014d Corporation.\nStruttura.\nLa stazione dispone di due marciapiedi laterali con due binari passanti in superficie."}
{"id": "4581968", "revid": "125874042", "url": "https://it.wikipedia.org/wiki?curid=4581968", "title": "The Zero Theorem - Tutto \u00e8 vanit\u00e0", "text": "The Zero Theorem - Tutto \u00e8 vanit\u00e0 (\"The Zero Theorem\") \u00e8 un film del 2013 diretto da Terry Gilliam.\nCon protagonista Christoph Waltz, il film fantascientifico \u00e8 ambientato in un futuro distopico.\nTrama.\nQohen Leth \u00e8 un egocentrico hacker che vive in una chiesa sconsacrata e lavora per una corporazione: la \"Mancom\". Trascorre la sua vita nella spasmodica attesa di ricevere una telefonata che lo renda felice o che gli dia tutte le risposte alle domande che cerca. A seguito della sua richiesta di una visita medica, nella quale viene giudicato fisicamente sano, gli viene assegnata un'intelligenza artificiale, Dott. Shrink-Rom, con il compito di eseguire una valutazione psichiatrica.\nIn attesa di incontrare il Management, il direttore della societ\u00e0, Qohen partecipa ad una festa organizzata dal suo supervisore, Joby. Mentre gironzola per la casa, Qohen inciampa e finisce in una stanza dove incontra il Management. Sorpreso, gli chiede di avere la possibilit\u00e0 di lavorare da casa, perch\u00e9 sarebbe pi\u00f9 produttivo e, al contempo, non rischierebbe di perdere la telefonata che tanto attende. Il Management non risponde ma gli fa capire che lo considera un folle. Poco dopo Qohen conosce Bainsley, che lo salva da un'oliva andatagli di traverso.\nQohen scopre che la sua richiesta di poter lavorare da casa \u00e8 stata accettata. Tramite l'utilizzo di un supercomputer, ha il compito di risolvere una misteriosa formula matematica: lo \"Zero Theorem\". Dopo mesi e mesi di lavoro, Qohen comincia a soffrire di terribili incubi che hanno come protagonista un buco nero.\nFrustrato dal lavoro, Qohen distrugge il supercomputer con un martello. Subito dopo riceve la visita di Bainsley e le confida l'accaduto ma, cosa ancor pi\u00f9 grave, crede di aver accidentalmente riattaccato la \"famosa\" telefonata che gli avrebbe svelato il senso della vita. Bainsley lo consola e, prima di andar via, gli regala una speciale tuta, utilizzata per entrare in una dimensione virtuale. Qohen riceve la visita di Bob, figlio prodigio del Management. Bob ripara il supercomputer e gli svela che il Management lo sta spiando e che Bainsley \u00e8 pagata per essere gentile con lui. La sera, utilizzando la tuta regalatagli da Bainsley, si connette ad una realt\u00e0 virtuale rappresentata da una spiaggia e da un tramonto, dove incontra Bainsley.\nQohen apprende che lo \"Zero Theorem\" prova che non c'\u00e8 un senso della vita e collegandosi di nuovo con Bainsley, cerca di convincerla a fuggire insieme, ma lei lo disconnette brutalmente, danneggiando la tuta. Qohen prova nuovamente a connettersi con Bainsley ma questa volta scopre che in realt\u00e0 \u00e8 una spogliarellista.\nBainsley va a trovarlo in cerca del suo perdono, confessandogli il puro amore che prova per lui e proponendogli di fuggire insieme, ma Qohen la rifiuta.\nBob, a causa di quella che poi si scoprir\u00e0 essere una malattia cronica, sviene e Qohen nel tentativo di aiutarlo scopre le videocamere nascoste dentro casa e le distrugge tutte. Nel frattempo gli uomini del Management fanno irruzione per portare via il ragazzo, inoltre, come conseguenza delle azioni commesse da Qohen, Joby viene licenziato. Qohen, provato dagli eventi, decide di indossare la tuta per la realt\u00e0 virtuale, riparata e modificata da Bob, ma viene catapultato nella Rete Neurale.\nQui, il Management gli spiega che \u00e8 stato scelto per la sua incrollabile fede in una telefonata che avrebbe dovuto dargli il senso della vita. Fede che lo rende, in realt\u00e0, l'antitesi dello \"Zero Theorem\". Il Management scompare improvvisamente. Qohen, furioso, distrugge la Rete Neurale, scoprendo un immenso buco. Decide di saltarci dentro, quando, improvvisamente, appare nuovamente sulla spiaggia virtuale nella quale era gi\u00e0 stato con Bainsley.\nQohen, ormai calmo e solo, interagisce con l'ambiente che lo circonda. Durante i titoli di coda si sente la voce di Bainsley chiamare Qohen.\nProduzione.\nProgetto iniziale.\nIl progetto part\u00ec inizialmente nel 2009, con Billy Bob Thornton come protagonista nel ruolo di Qohen Leth, Terry Gilliam alla regia e Richard D. Zanuck produttore. Il progetto per\u00f2 salt\u00f2 e Gilliam decise di dedicarsi a cortometraggi e documentari.\nRiavvio del progetto.\nQuando nel 2012 si riavvia il progetto, Christoph Waltz rimpiazza Billy Bob Thornton, mentre Dean Zanuck prende il posto del padre Richard, morto nel luglio 2012, come produttore della pellicola.\nLa produzione del film part\u00ec il 13 agosto 2012.\nRiprese.\nLe riprese iniziano il 22 ottobre e terminano il 3 dicembre 2012 e si svolgono completamente in Romania.\nColonna sonora.\nLa colonna sonora del film viene affidata al compositore britannico George Fenton, ed il regista Terry Gilliam descrive la sua colonna sonora \"come un fantasma, il personaggio che non vedremo mai nel film\".\nPromozione.\nIl 24 giugno 2013 vengono pubblicati online il primo promo, della durata di tre minuti circa, ed uno showreel di dodici minuti, entrambi presenti sull'account della Voltage Pictures sul sito \"VimeoPro\".\nDistribuzione.\nLa pellicola \u00e8 stata presentata in concorso alla 70\u00aa edizione del Festival di Venezia il 2 settembre 2013. Nel Regno Unito \u00e8 stato distribuito nelle sale dal 14 marzo 2014.\nIn Italia arriva 3 anni dopo, il 7 luglio 2016, distribuito da Minerva Pictures."}
{"id": "4581970", "revid": "729019", "url": "https://it.wikipedia.org/wiki?curid=4581970", "title": "Stazione di Naganuma (Tokyo)", "text": "La \u00e8 una stazione ferroviaria situata a Hachi\u014dji, citt\u00e0 conurbata con Tokyo, e serve la linea Kei\u014d della Kei\u014d Corporation.\nStruttura.\nLa stazione dispone di due marciapiedi laterali con due binari passanti in viadotto."}
{"id": "4581973", "revid": "101768", "url": "https://it.wikipedia.org/wiki?curid=4581973", "title": "Legge di Kernighan", "text": ""}
{"id": "4581974", "revid": "164044", "url": "https://it.wikipedia.org/wiki?curid=4581974", "title": "Hamarkameratene 2011", "text": "Questa voce raccoglie le informazioni riguardanti lo Hamarkameratene nelle competizioni ufficiali della stagione 2011.\nStagione.\nLo Hamarkameratene chiuse la stagione al 6\u00ba posto in classifica, mentre l'avventura nella Coppa di Norvegia 2011 termin\u00f2 al secondo turno della competizione, dopo la sconfitta contro il By\u00e5sen. I calciatori pi\u00f9 utilizzati in stagione furono John Anders Rise e Ivar R\u00f8nningen, con 31 presenze ciascuno (29 in campionato, 2 in coppa), mentre Tore Andreas Gundersen fu il miglior marcatore con 10 reti (9 in campionato).\nMaglie e sponsor.\nLo sponsor tecnico per la stagione 2011 fu Adidas, mentre lo sponsor ufficiale fu Sparebanken Hedmark. La divisa casalinga era composta da una maglietta bianca con due bande verticali verdi, pantaloncini verdi e calzettoni bianchi. Quella da trasferta era invece totalmente verde."}
{"id": "4581975", "revid": "1543377", "url": "https://it.wikipedia.org/wiki?curid=4581975", "title": "Gran Premio del Belgio 2013", "text": "Il Gran Premio del Belgio 2013 \u00e8 stata l'undicesima prova del campionato mondiale di Formula 1 2013. La gara, tenutasi domenica 25 agosto 2013 sul circuito di Spa-Francorchamps, \u00e8 stata vinta dal tedesco Sebastian Vettel su Red Bull Racing-Renault, al suo trentunesimo successo nel mondiale. Vettel ha preceduto sul traguardo lo spagnolo Fernando Alonso su Ferrari ed il britannico Lewis Hamilton su Mercedes.\nVigilia.\nSviluppi futuri.\nBernie Ecclestone, dopo aver messo in dubbio la tenuta del Gran Premio d'India per il 2014, ne ha confermato l'esclusione dal calendario mondiale. La gara verr\u00e0 probabilmente ricollocata nella prima parte del 2015. Ecclestone ha anche messo in forte dubbio la tenuta, per il 2014, di una gara sulle strade del New Jersey.\nNel corso del fine settimana del Gran Premio del Belgio Ecclestone annuncia invece l'estensione dell'accordo per il mantenimento, in calendario, del Gran Premio del Giappone, sul Circuito di Suzuka, almeno fino al 2018.\nIl giovane russo Sergej Sirotkin firma come pilota per la Sauber per la stagione .\nAspetti tecnici.\nPer questo Gran Premio la Pirelli, fornitore unico degli pneumatici, porta gomme di mescola \"media\" e di mescola \"dura\".\nLa FIA stabilisce due zone per l'utilizzo del DRS: la prima \u00e8 fissata lungo il rettilineo del \"Kemmel\", con punto per la determinazione del distacco fra i piloti fissato all\"'Eau Rouge\", mentre viene aggiunta, rispetto all'edizione 2012, anche la zona sul rettilineo della partenza, con \"detection point\" stabilito alla chicane del \"Bus Stop\".\nLa Lotus aveva annunciato una versione della monoposto E21, che prevedeva un nuovo disegno del portamozzo, per venire incontro alle richieste della Federazione. Ci\u00f2 avrebbe comportato anche un rifacimento della sospensione anteriore: i bracci sarebbero stati inclinati verso avanti, per incrementare il passo della vettura. A causa di incertezze in merito all'affidabilit\u00e0 la casa britannica ha deciso per rinviare il debutto della nuova versione. La Lotus e la Sauber testano, nelle prove libere, il doppio DRS. Tali esperimenti per\u00f2 non hanno successo e lo strumento non viene ripresentato per le qualifiche.\nDa questo Gran Premio Pat Symonds sostituisce Mike Coughlan quale direttore tecnico della Williams. Symonds, che proviene dalla Marussia, dopo una lunga carriera in Renault fu coinvolto nella vicenda del \"Crashgate\" del Gran Premio di Singapore 2008.\nIl circuito \u00e8 oggetto di qualche modifica. Lungo il rettilineo di partenza sono disegnati degli scoli di drenaggio, a cavallo delle prime cinque file di partenza. All'esterno del complesso \"Eau Rouge-Raidillon\", sono poste nuove protezioni. Inoltre in molte altre curve sono posizionati nuovi tipi di cordoli, pi\u00f9 alti. Al fine di valutare meglio l'impatto delle scanalature i piloti hanno chiesto alla Federazione di poter effettuare delle prove di partenza.\nAspetti sportivi.\nL'ex pilota inglese di F1, Derek Warwick, \u00e8 nominato dalla FIA, quale commissario aggiunto per il Gran Premio. Warwick aveva gi\u00e0 svolto questa funzione diverse volte in passato, l'ultima nel Gran Premio della Malesia 2013.\nIl finlandese Heikki Kovalainen prender\u00e0 il posto di Charles Pic alla Caterham nel corso delle prime prove del venerd\u00ec. Kovalainen aveva gi\u00e0 effettuato tale sessione anche nei Gran Premi del Bahrein e di Spagna.\nProve.\nResoconto.\nLe condizioni atmosferiche della prima sessione non consentono ai piloti di provare con continuit\u00e0: l'asfalto si \u00e8 presentato subito umido e un nuovo scroscio di pioggia ha colpito il tracciato durante la sessione. Il pi\u00f9 rapido \u00e8 stato Fernando Alonso su Ferrari, che ha sfruttato una fase con tempo non piovoso, utilizzando gomme \"slick\". Lo spagnolo ha preceduto i due piloti della Force India. Nella prima fese della sessione, con pista umida, il pi\u00f9 rapido \u00e8 stato Jenson Button.\nNella seconda sessione, svolta con pista asciutta, il pi\u00f9 veloce \u00e8 Sebastian Vettel. Il campione del mondo in carica precede di 59 centesimi il compagno di scuderia Mark Webber, e di otto decimi Romain Grosjean. Giedo van der Garde della Caterham \u00e8 uscito ad alta velocit\u00e0 alla \"Stavelot\", senza riportare conseguenze fisiche. Nel corso della sessione la Red Bull di Vettel ha subito una foratura alla gomma posteriore destra, e lo stesso problema \u00e8 stato riscontrato anche da Fernando Alonso, su Ferrari. Secondo la Pirelli, fornitrice degli pneumatici, tale evenienze sarebbero dovute a un detrito raccolto lungo la pista, tanto che non dovrebbero ripetersi i problemi con le gomme riscontrati nel Gp di Silverstone. Al sabato mattino i commissari di percorso hanno trovato un pezzo di metallo, perso probabilmente da una Lotus, all'altezza della \"Fagnes\". I piloti hanno comunque espresso la loro preoccupazione per l'accaduto.\nVettel si \u00e8 confermato il pi\u00f9 veloce anche nella sessione del sabato. Il tedesco ha preceduto Fernando Alonso di 105 millesimi, mentre terzo ha chiuso Mark Webber. La Ferrari ha scelto un assetto con molto carico, in previsione della possibile pioggia della domenica. Kimi R\u00e4ikk\u00f6nen su Lotus ha il decimo tempo, penalizzato da una nuova perdita di una componente aerodinamica dalla monoposto. I tempi per\u00f2 sono molto vicini, tanto che ben 15 piloti sono nell'intervallo di un secondo dal primo.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nLe qualifiche sono pesantemente condizionate dalle mutevoli condizioni atmosferiche. La pioggia ha iniziato a cadere circa dieci minuti prima dell'inizio della Q1. La pista, inizialmente bagnata, per\u00f2 migliora nel corso degli ultimi minuti della prima fase, tanto che alcuni piloti azzardano anche l'uso di gomme da asciutto. Ci\u00f2 rimescola la classifica negli ultimi istanti della sessione con Fernando Alonso che fa il miglior tempo, seguito da Felipe Massa e, a sorpresa, da Giedo van der Garde su Caterham. Un'altra sorpresa \u00e8 la qualificazione per le due Marussia. Rimangono esclusi Charles Pic, le due Toro Rosso, le due Williams ed Esteban Guti\u00e9rrez.\nNella seconda fase i piloti si dividono sulla scelta delle gomme, in parte utilizzano gomme \"hard\", in parte gomme \"medium\". Vengono eliminati Nico H\u00fclkenberg (staccato di soli sei centesimi da Massa, decimo), poi Adrian Sutil, Sergio P\u00e9rez, Giedo van der Garde e le due Marussia.\nLa minaccia della pioggia si riaffaccia nella Q3. Paul di Resta della Force India riesce a utilizzare per\u00f2 gomme da asciutto e fa segnare il tempo migliore. Tutti gli altri sono costretti a montare subito gomme da bagnato, facendo segnare tempi molto distanti. Fernando Alonso, nel primo tentativo, \u00e8 protagonista di un testacoda che ne rovina la prestazione. La pista per\u00f2 migliora, e Nico Rosberg riesce a sopravanzare di Resta. A sessione scaduta, in rapida sequenza, prima Mark Webber, poi Sebastian Vettel, e infine Lewis Hamilton riescono ad abbassare il tempo. Alonso invece per pochi secondi non riesce a evitare la bandiera a scacchi e iniziare l'ultimo suo giro. Per Hamilton \u00e8 la \"pole\" numero 31, la quarta consecutiva.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nPrima del via degli attivisti di Greenpeace calano sul tetto della tribuna principale uno striscione contro le trivellazioni compiute dalla Royal Dutch Shell, sponsor della gara, nel Mare Artico.\nLa gara si svolge con pista asciutta e con cielo coperto. Al via Lewis Hamilton mantiene la testa della gara, ma gi\u00e0 sul rettilineo del \"Kemmel\", viene passato da Sebastian Vettel; terzo \u00e8 Nico Rosberg, seguito da Jenson Button, Fernando Alonso e Mark Webber.\nTra il quarto e quinto giro Button \u00e8 passato sia da Alonso che da Webber. La rimonta dello spagnolo prosegue al giro 6 quando passa anche Nico Rosberg, ponendosi al terzo posto. All'ottavo giro Sergio P\u00e9rez si difende dall'attacco di Romain Grosjean, per il nono posto, in maniera troppo decisa, tanto da essere penalizzato con un \"drive-through\".\nTra il giro 12 e il giro 15 tutti i migliori vanno al cambio gomme. Va in testa Button, che non ha cambiato ancora, ma poco dopo \u00e8 passato da Vettel, che riprende il comando della gara. Nel corso del quindicesimo giro Fernando Alonso passa anche Lewis Hamilton alla source e si pone al secondo posto. Due giri dopo Mark Webber passa Grosjean ed \u00e8 sesto. Il francese \u00e8 passato poco dopo anche da Jenson Button, che ha cambiato le gomme nel frattempo, mentre le prime quattro posizioni restano congelate. Grosjean effettua il suo cambio gomme solo a met\u00e0 gara.\nAl ventiseiesimo giro Kimi R\u00e4ikk\u00f6nen va lungo alla \"Bus Stop\", nel tentativo di passare Felipe Massa; decide subito di ritirarsi per un guasto ai freni. Termina cos\u00ec la sua striscia di 38 gare senza ritiri iniziata nel Gran Premio d'Ungheria 2009 e quella di 27 gare a punti consecutive, record assoluto.\nUn giro dopo, sempre nello stesso punto, Pastor Maldonado subisce l'attacco di Esteban Guti\u00e9rrez; subito dietro vi sono le due Force India: Adrian Sutil passa il venezuelano mentre Paul di Resta \u00e8 colpito nel posteriore dalla vettura di Maldonado, ed \u00e8 costretto al ritiro. Maldonado \u00e8 penalizzato con uno \"stop and go\".\nDopo il secondo cambio gomme la classifica resta immutata, con Vettel che comanda con un certo margine su Alonso, le due Mercedes e Mark Webber. Al quarantesimo giro, Massa pass Grosjean sul rettilineo di Kemmel.\nNell'ultima parte della gara non vi sono cambiamenti nelle posizioni di vertice. Sebastian Vettel vince per la trentunesima volta nel mondiale, raggiungendo nella classifica di tutti i tempi Nigel Mansell. Alonso \u00e8 secondo, mentre Hamilton chiude terzo. Vettel e Hamilton conquistano il loro cinquantaquattresimo podio, come Niki Lauda.\nRisultati.\nI risultati del Gran Premio sono i seguenti:"}
{"id": "4581976", "revid": "76963", "url": "https://it.wikipedia.org/wiki?curid=4581976", "title": "Charles Brudenell-Bruce, I marchese di Ailesbury", "text": "Biografia.\nEra l'ultimogenito di Thomas Brudenell-Bruce, I conte di Ailesbury, e della sua prima moglie, Susanna Hoare.\nCarriera.\nNel 1792, entr\u00f2 a far parte della Berkshire Militia ed \u00e8 stato promosso a colonnello nel Wiltshire Yeomanry nel 1797.\nDal 1796 \u00e8 stato deputato per Marlborough fino a quando non eredit\u00f2 i titoli dal padre nel 1814. Fu nominato Cavaliere del Cardo nel 1819 e fu nominato marchese di Ailesbury nel 1821, con molti altri coetanei per l'incoronazione di Giorgio IV.\nMatrimoni.\nPrimo Matrimonio.\nSpos\u00f2, il 10 aprile 1793 a Firenze, Henrietta Mary Hill , figlia di Noel Hill, I barone di Berwick e Anna Vernon. Ebbero cinque figli:\nSecondo Matrimonio.\nSpos\u00f2, il 20 agosto 1833, Maria Tollemache , figlia di Charles Tollemache e Gertrude Gardiner. Ebbero un figlio:\nMorte.\nMor\u00ec il 4 gennaio 1856, all'et\u00e0 di 82 anni a Tottenham Park. Fu sepolto presso Great Bedwyn, nel Wiltshire."}
{"id": "4581977", "revid": "117421471", "url": "https://it.wikipedia.org/wiki?curid=4581977", "title": "Sema-tauy", "text": "Il Sema-tauy (o anche sma-taui) \u00e8 un simbolo dell'Antico Egitto composto dall'intreccio di due piante legate ad un segno che rappresenta la trachea e le arterie.\nLe piante sono il fiore di loto (tipico dell'Alto Egitto) e il papiro (tipico invece del Basso Egitto).\nIl simbolo allude chiaramente al concetto di unione dei due \"Egitto\" sotto uno stesso potere: nella statuaria regale, esso era posto su uno dei lati del trono cubico del sovrano, come ad esempio sulla statua in diorite raffigurante Chefren protetto da Horo.\nTalvolta esso era impresso su di un amuleto posto sulla salma del defunto, a significare l'eterna integrit\u00e0 del corpo anche dopo la morte.\nPotevano anche essere raffigurati due dei nell'atto di unire le due piante: ad essi potevano corrispondere il dio Hapy rappresentato specularmente, o le coppie Thot-Horo o Horo-Seth."}
{"id": "4581978", "revid": "1442080", "url": "https://it.wikipedia.org/wiki?curid=4581978", "title": "U.S. National Championships 1949 - Singolare femminile", "text": "Margaret Dupont ha battuto in finale Doris Hart 6-4, 6-1."}
{"id": "4581984", "revid": "767487", "url": "https://it.wikipedia.org/wiki?curid=4581984", "title": "L'isola delle sirene", "text": "L'isola delle sirene (\"Coney Island\") \u00e8 un film del 1943 diretto da Walter Lang.\n\u00c8 una commedia musicale statunitense ambientata nel 1905 con Betty Grable, George Montgomery e Cesar Romero. Nel 1950 ne \u00e8 stato prodotto un remake, \"La Venere di Chicago\" con ancora la Grable protagonista.\nProduzione.\nIl film, diretto da Walter Lang su una sceneggiatura di George Seaton, fu prodotto da William Perlberg per la Twentieth Century Fox Film Corporation e girato nei 20th Century Fox Studios a Century City, Los Angeles, California, da fine settembre 1942 al 12 gennaio 1943 con un budget stimato in 1.620.000 dollari. Il titolo di lavorazione fu \" In Old Coney Island\".\nDistribuzione.\nIl film fu distribuito con il titolo \"Coney Island\" negli Stati Uniti dal 18 giugno 1943 (premi\u00e8re a Cincinnati l'11 giugno) al cinema dalla Twentieth Century Fox.\nAltre distribuzioni:\nCritica.\nSecondo il Morandini il film \u00e8 un \"brioso musical\". Secondo Leonard Maltin \u00e8 un \"musical vivace e divertente\"."}
{"id": "4581988", "revid": "120830497", "url": "https://it.wikipedia.org/wiki?curid=4581988", "title": "Ixtab", "text": "Ixtab (moderno Quich\u00e9 \"X\u0165ab\", pronunciato Ishtab, IPA \"i\u0283t\u0294\u0259p\", lett. La signora della fune) \u00e8 la dea del suicidio e dell'impiccagione nella mitologia maya e tolteca.\nRuolo fra gli dei.\nEra la dea del suicidio e dell'impiccagione, generalmente associata a Hunakau, Ah Puch e altre divinit\u00e0 della morte.\nRaccoglieva e guidava le anime delle vittime sacrificali, degli impiccati, dei suicidi, dei guerrieri uccisi, dei sacerdoti e delle donne morte di parto direttamente al paradiso.\nIconografia.\nIxtab viene rappresentata come una donna col naso aquilino appesa per il collo a una fune.\nLe sue condizioni ricordano quelle di un morto: ha gli occhi chiusi e segni di putrefazione della carne sulla faccia e sui seni.\nIn genere ha una gonna, un diadema e degli orecchini."}
{"id": "4581990", "revid": "771313", "url": "https://it.wikipedia.org/wiki?curid=4581990", "title": "Gran Premio di Belgio 2013", "text": ""}
{"id": "4581994", "revid": "1494169", "url": "https://it.wikipedia.org/wiki?curid=4581994", "title": "Alessandro di Scozia", "text": ""}
{"id": "4581996", "revid": "164044", "url": "https://it.wikipedia.org/wiki?curid=4581996", "title": "Fair Play ligaen 2011", "text": ""}
{"id": "4581997", "revid": "164044", "url": "https://it.wikipedia.org/wiki?curid=4581997", "title": "Fair Play ligaen 2010", "text": ""}
{"id": "4581999", "revid": "599013", "url": "https://it.wikipedia.org/wiki?curid=4581999", "title": "Oh, Doctor", "text": ""}
{"id": "4582000", "revid": "122837956", "url": "https://it.wikipedia.org/wiki?curid=4582000", "title": "Chiesa di San Francesco (Deruta)", "text": "La chiesa di San Francesco \u00e8 il principale luogo di culto cattolico di Deruta, in provincia di Perugia. Fu consacrato nel 1388, dopo essere stato ricostruito in seguito ad un violento terremoto.\nIn seguito alla scossa del 30 ottobre del Terremoto del Centro Italia del 2016 la chiesa \u00e8 risultata inagibile e la sua funzione \u00e8 stata svolta dalla Chiesa di Sant'Antonio Abate fino al 21 maggio 2017, giorno della riapertura.\nInterno.\nL'interno ad un'unica navata coperta con spioventi a capriate, conserva numerose tracce di affreschi.\nIniziando la visita della chiesa dalla parete sinistra, subito si incontra una nicchia con affreschi attribuiti in parte a Domenico Alfani \"La Madonna col Bambino tra san Francesco e san Bernardino da Siena\" e in parte a Giovanni Battista Caporali \"San Girolamo e sant'Antonio da Padova\".\nSegue la cappella del Rosario costruita nel 1846 con all'interno una statua vestita della \"Vergine del Rosario\".\nAltri affreschi seguono sulle pareti: \"San Sebastiano\", i \"Santi Pietro e Paolo\", \"Martirio di una santa\", \"due storie della vita di Santa Caterina d'Alessandria\".\nNell'abside decorata verso gli inizi del secolo scorso \u00e8 visibile, in alto a sinistra, un affresco del XIV sec. raffigurante la \"Resurrezione di Cristo\". Nelle vele sono rappresentati, al centro, lo \"stemma francescano\" e nelle altre i \"simboli dei quattro evangelisti\". \nLe vetrate sono un lavoro moderno: quella centrale \u00e8 stata eseguita negli anni '50 ad imitazione delle vetrate della Basilica di San Francesco ad Assisi dallo studio Moretti-Caselli di Perugia, mentre quelle laterali negli anni '80 sempre eseguite dallo studio Moretti-Caselli. \nL'altare maggiore \u00e8 l'unica parte rimasta della facies barocca della chiesa, eliminata nei restauri del 1909. Composto da marmi pregiati, fu commissionato nel 1757 dalla Compagnia del Santissimo Sacramento e vi erano conservate le reliquie di San Simplicio, patrono del Comune di Deruta. \nNella navata destra si trovano un affresco con la \"Madonna col Bambino tra i santi Pietro apostolo, Paolo di Tarso, San Ludovico da Tolosa, Caterina d'Alessandria e Francesco d'Assisi\" attribuito al Maestro di Santa Giuliana, l'affresco con \"Cristo in casa di Marta e Maria\" e una nicchia con l'affresco di \"Sant'Antonio da Padova e scene della sua vita\".\nLa Cappella della Madonna del Rosario.\nLa \"Cappella del Rosario\" o \"del Santissimo Sacramento\" \u00e8 stata costruita nel 1846. L'interno \u00e8 in stile neoclassico. L'altare opera di Angelo Micheletti del 1899, medico perugino esiliato a Perugia che fu uno degli iniziatori della ripresa produttiva della ceramica derutese di fine ottocento nonch\u00e9 uno dei fondatori del Museo regionale della Ceramica, rappresenta \"Angeli oranti\" ripresi da dipinti del Beato Angelico. Nella nicchia della parete di fondo \u00e8 conservata la statua della \"Madonna del Rosario\" oggetto di grande culto per i derutesi probabilmente del '600 o dell'800. Gli \"Angeli svolazzanti\" dipinti nella nicchia, recentemente riscoperti, sono opera degli anni '30 di Alpinolo Magnini. Negli anni '80 in poi si \u00e8 andati ad aggiungere varie ceramiche sia nella controfacciata della cappella che nelle pareti laterali. Notevole \u00e8 un pannello in maiolica sotto la statua della \"Madonna del Rosario\" raffigurante i \"Misteri del Rosario\" tra cui spiccano opere di Cesare Teobaldo Pimpinelli (una formella con la \"Presentazione di Ges\u00f9 al Tempio\"), derutese di nascita, allievo dell'ucraino David Zipirovic e morto a Gualdo Tadino nel 1991, e di Cesare Margaritelli detto \"Cesarino\" (una formella con l\"'Andata al Calvario\"), artista derutese molto amato e conosciuto tra i suoi concittadini.\nIl chiostro.\nAttiguo al fianco destro della chiesa \u00e8 il chiostro che conserva due soli lati e scarsissime tracce delle antiche strutture murarie trecentesche, solo i pilastri di sostegno e i conci in arenaria. Frammenti poco leggibili di affreschi del XIV sec. si trovano in prossimit\u00e0 della porta dell'ex convento, la \"Madonna dell'Umilt\u00e0 e santo\", e sopra la porta che immette nella chiesa, \"Scorcio architettonico e tre aureole\".\nLa compagnia della Morte o del Rosario.\nLa Cappella del Rosario e il basamento del campanile poligonale erano sede di questa compagnia. Andata in rovina negli anni 30 del secolo scorso, la Soprintendenza diede il permesso per abbattere l'oratorio e la sede della compagnia, che possedeva numerosi arredi sacri, venne spostata nella Chiesa di Sant'Angelo, sconsacrata nel 1952.\nSi pu\u00f2 supporre che la Compagnia della Beata Vergine, ricordata nello Statuto del 1465, sia da identificare con questa. Nel 1586 fu aggregata all'Arciconfraternita dell'Orazione di Roma e venne riconosciuta come confraternita eretta nella Chiesa di San Francesco.\nNel 1600 i priori della compagnia, trovando troppo angusti i locali loro riservati, chiesero, senza successo, all'abate di San Pietro di poter occupare o riedificare la parrocchiale di Piazza. Nel 1606 fu aggregata alla Compagnia della Chiesa della Madonna delle Piaggie, con licenza del vescovo di Perugia. Spettava alla Compagnia del Rosario l'organizzazione della pi\u00f9 seguita processione di Deruta, quella del luned\u00ec di Pasqua alla Chiesa di Santa Maria di Roncione. La processione fino al secolo scorso era una vera e propria festa e da tutte le campagne venivano ad assistere poich\u00e9 era accompagnata da una fiera. La processione si \u00e8 svolta fino a quando la Chiesa di Santa Maria di Roncione non divenne di propriet\u00e0 privata.\nCollegamenti esterni.\nSito della parrocchia"}
{"id": "4582002", "revid": "481666", "url": "https://it.wikipedia.org/wiki?curid=4582002", "title": "Oh, Doctor!", "text": ""}
{"id": "4582004", "revid": "109651", "url": "https://it.wikipedia.org/wiki?curid=4582004", "title": "Music Summer Festival - Tezenis Live", "text": ""}
{"id": "4582005", "revid": "729019", "url": "https://it.wikipedia.org/wiki?curid=4582005", "title": "Stazione di Kitano (Tokyo)", "text": "La \u00e8 una stazione ferroviaria situata a Hachi\u014dji, citt\u00e0 conurbata con Tokyo, e serve le linee Kei\u014d principale e Takao della Kei\u014d Corporation.\nStruttura.\nLa stazione dispone di due marciapiedi a isola con quattro binari passanti in viadotto."}
{"id": "4582008", "revid": "767487", "url": "https://it.wikipedia.org/wiki?curid=4582008", "title": "Oh, Doctor (film 1914)", "text": "Oh, Doctor \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 17 marzo 1914."}
{"id": "4582009", "revid": "1543377", "url": "https://it.wikipedia.org/wiki?curid=4582009", "title": "Gran Premio d'Italia 2013", "text": "Il Gran Premio d'Italia 2013 \u00e8 stata la dodicesima prova della stagione del campionato mondiale di Formula 1. Si \u00e8 tenuta domenica 8 settembre 2013 sul Circuito di Monza. La gara \u00e8 stata vinta dal tedesco Sebastian Vettel su Red Bull Racing-Renault, al suo trentaduesimo successo nel mondiale. Vettel ha preceduto sul traguardo lo spagnolo Fernando Alonso su Ferrari ed il suo compagno di squadra, l'australiano Mark Webber.\nVigilia.\nSviluppi futuri.\nDaniel Ricciardo, attuale pilota della Toro Rosso, \u00e8 scelto dalla Red Bull Racing quale sostituto di Mark Webber, che ha annunciato di voler abbandonare della Formula 1 al termine della stagione. La Sauber invece non conferma l'olandese Robin Frijns nel ruolo di pilota di riserva per il 2014.\nUna prima bozza del calendario 2014 prevede 21 gare: l'inizio avverrebbe il 16 marzo col Gran Premio d'Australia, la fine sarebbe fissata al 30 novembre col Gran Premio del Brasile. Il Gran Premio del Messico rientrerebbe in calendario a ottobre, al posto della gara prevista nel New Jersey; nello stesso mese ci sarebbe l'esordio per il Gran Premio di Russia. Viene confermato il rientro per il Gran Premio d'Austria, il Gran Premio di Spagna resterebbe a Barcellona, mentre quello di Corea verrebbe spostato ad aprile.\nAspetti tecnici.\nPer questo Gran Premio la Pirelli, fornitrice unica degli pneumatici, ha deciso di fornire gomme a mescola \"media\" e gomme a mescola \"dura\".\nLa FIA individua due zone per l'attivazione del DRS. La prima lungo la \"Curva del Serraglio\", con il punto per la determinazione del distacco tra i piloti fissata alla \"Seconda di Lesmo\"; l'altra zona \u00e8 definita lungo il rettifilo principale, con \"detection point\" stabilito alla \"Parabolica\".\nIl circuito \u00e8 oggetto di alcune migliorie, al fine di garantire una maggiore sicurezza. Tali lavori hanno riguardato rifacimento del muretto di sinistra della \"Prima variante\", l'allargamento della via di fuga della \"Seconda Variante\", l'allungamento dei cordoli e della \"Techpro\" alle due curve di Lesmo e l'allungamento dei cordoli all'uscita della \"Ascari\".\nLa Lotus fornisce al solo Kimi R\u00e4ikk\u00f6nen una versione a passo lungo della E21. Nel corso del weekend di gara la scuderia britannica \u00e8 tornata poi a utilizzare la vettura a passo lungo. Successivamente \u00e8 stato reso noto che tale versione della vettura era stata bocciata dai commissari della FIA in quanto infrangeva la regola che prevede che l'inizio del fondo scalinato parta dalla tangente interna della ruota anteriore per arrivare alla tangente di quella posteriore.\nAspetti sportivi.\nI commissari di pista minacciano uno sciopero per protestare contro il mancato versamento del totale del rimborso spese previsto per l'edizione 2012 della gara. La decisione sarebbe maturata dopo una comunicazione dell'ACI che il versamento della parte dei rimborsi ancora dovuti sarebbe slittata in futuro. La situazione \u00e8 stata regolarizzata prima dell'inizio del \"weekend\" di gara.\nLa Force India assume, come pilota di riserva, il britannico James Calado. Il pilota, che ha effettuato i Young Driver Test con la scuderia indiana, attualmente partecipa alla GP2 Series. \u00c8 stato anche annunciato che Calado parteciper\u00e0 alla prove libere del Gran Premio d'Italia. Alla prima sessione del venerd\u00ec ha partecipato anche Heikki Kovalainen, sostituendo Giedo van der Garde alla Caterham.\nLa Toro Rosso modifica leggermente la livrea delle sue monoposto per supportare il lancio di una nuova bibita energetica della Red Bull, la \"The red Italian Edition\". La Lotus annuncia una nuova sponsorizzazione: si tratta dell\"'Emaar Properties\", azienda operante nel settore immobiliare.\nLo statunitense Danny Sullivan \u00e8 nominato commissario aggiunto per il Gran Premio. Il pilota, che ha disputato in carriera 15 Gran Premi iridati in F1, ha gi\u00e0 svolto questa funzione in passato, l'ultima nel Gran Premio d'Ungheria 2012.\nProve.\nResoconto.\nIl pi\u00f9 rapido nella prima sessione di prove libere \u00e8 Lewis Hamilton; il britannico ha preceduto Fernando Alonso e l'altro pilota della Mercedes, Nico Rosberg. I tempi per\u00f2 sono molto vicini, tanto che i primi quindici piloti sono nel lasso di un secondo. I piloti hanno testato gomme dure, preservando le coperture a mescola media per la sessione pomeridiana.\nJenson Button \u00e8 stato sottoposto a indagine dei commissari per uso improprio del DRS mentre Felipe Massa, a sessione terminata, nel corso di una prova di partenza ha toccato la riga bianca della \"pit lane\", sfiorando il tamponamento con Alonso. Non avendo ottenuto vantaggi non \u00e8 stato penalizzato ma la sua scuderia \u00e8 stata multata per 10.000 \u20ac.\nNella sessione pomeridiana il pi\u00f9 veloce \u00e8 Sebastian Vettel, l'unico che scende al di sotto del muro dell'1 e 25. Il tedesco ha preceduto il compagno di scuderia Mark Webber, staccato di 6 decimi, e le due Lotus. Quinto \u00e8 Alonso, con la Ferrari che non migliora di molto nel passaggio da gomme dure e gomme medie.\nVettel si \u00e8 confermato anche nella terza sessione, essendo il pi\u00f9 rapido sia con gomme medie che con gomme dure. Ha preceduto Fernando Alonso e il compagno alla Red Bull Mark Webber, che hanno ottenuto i tempi migliori all'ultimo tentativo. Alla Ferrari hanno cercato di creare un effetto scia tra i piloti, con Alonso a seguire da vicino Felipe Massa sui lunghi rettifili.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nNella prima fase vengono eliminati i piloti di Caterham, Marussia, assieme a Valtteri Bottas e Esteban Guti\u00e9rrez. La lotta per evitare l'eliminazione \u00e8 molto serrata, tanto che alcuni piloti sono costretti a montare gomme medie, tra cui Kimi R\u00e4ikk\u00f6nen. Il miglior tempo \u00e8 di Sebastian Vettel, che sfrutta solo gli ultimi minuti della sessione.\nLa Q2 \u00e8 caratterizzata da alcune sorprese: vengono escluse le due Lotus e Lewis Hamilton. Il britannico non mancava l'accesso alla Q3 dal Gran Premio della Malesia 2010, al quale avevano fatto seguito ben 66 gare con la qualificazione per la fase decisiva. Hamilton ha effettuato, nel primo tentativo, una piccola uscita di pista alla \"Parabolica\", mentre nel secondo tentativo \u00e8 stato rallentato da Adrian Sutil. Per questa manovra il pilota della Force India \u00e8 penalizzato di tre posizioni sulla griglia di partenza, pur se i commissari sportivi hanno evidenziato la non intenzionalit\u00e0 della manovra. Lo stesso Hamilton, al termine delle qualifiche, ha sottolineato come la responsabilit\u00e0 per la mancata qualifica alla Q3 fosse propria. La Mercedes ha poi svelato come il fondo piatto della vettura del britannico fosse danneggiato. Sono eliminate in questa fase anche le due Force India e Pastor Maldonado.\nNella fase decisiva Sebastian Vettel si pone subito in testa alla graduatoria. Le Ferrari hanno tentato nuovamente di far sfruttare a Fernando Alonso la scia di Felipe Massa: l'eccessiva distanza fra i due per\u00f2 ha impedito che tale accorgimento sortisse l'effetto desiderato, tanto che Alonso ha protestato via radio col team. Nell'ultimo tentativo la possibilit\u00e0 per Mark Webber di sopravanzare Vettel \u00e8 stata frustrata da un'escursione di pista alla \"parabolica\" di Jean-\u00c9ric Vergne, della Toro Rosso che, innalzando una nuvola di polvere, ha rallentato l'australiano. Per Vettel \u00e8 la quarantesima \"pole\" nel mondiale, la cinquantesima per la Red Bull Racing.\nRisultati.\nNella sessione di qualifica si \u00e8 avuta questa situazione:\nCon i tempi in grassetto sono visualizzate le migliori prestazioni in Q1, Q2 e Q3.\nGara.\nResoconto.\nPer motivi precauzionali la Ferrari decide di sostituire il motore sulla vettura di Felipe Massa, prima del via del Gran Premio. Essendo uno degli otto a disposizione in stagione per il pilota, Massa non subisce arretramenti in griglia. Anche la McLaren di Jenson Button evidenzia un problema all'alimentazione, che per\u00f2 viene risolto prima del via.\nSebastian Vettel mantiene il comando della gara, seguito da Felipe Massa; dietro Fernando Alonso non riesce a passare Mark Webber. Quinto \u00e8 Nico H\u00fclkenberg, seguito da Nico Rosberg e Daniel Ricciardo. Kimi R\u00e4ikk\u00f6nen \u00e8 costretto, al termine del primo giro, a sostituire l'ala anteriore, danneggiata alla prima \"chicane\" in un contatto con Sergio P\u00e9rez. Si ritira per incidente Paul di Resta, che sbaglia la frenata della Variante della Roggia colpendo la Lotus di Romain Grosjean e danneggiando la sospensione anteriore sinistra della sua vettura.\nAlonso sale presto al secondo posto, prima passando Webber all\u2019esterno alla \"Roggia\" al terzo giro, poi anche Massa, alla prima \"chicane\", al giro 8. In testa Vettel allunga per\u00f2 senza problemi al ritmo di due/tre decimi a giro. Al dodicesimo giro Lewis Hamilton, quando \u00e8 undicesimo, \u00e8 richiamato ai box per una foratura lenta. L'inglese sconta anche l'assenza del collegamento radio coi \"box\".\nAl giro 23 vanno al cambio gomme le due Red Bull Racing; un giro dopo tocca a Massa che rientra in pista dietro a Webber. Fernando Alonso che stava recuperando su Vettel negli ultimi giri allunga fino al giro 27; dopo le polemiche del dopo qualifiche, il muretto Ferrari asseconda la volont\u00e0 del suo pilota ma, in questo modo, il distacco dal leader sale da meno di cinque a oltre dieci secondi. Quinto \u00e8 R\u00e4ikk\u00f6nen, che ha effettuato il cambio gomme al primo giro, quando ha sostituito l'alettone danneggiato al via. Il finlandese va al \"pit stop\" al giro 31.\nUn giro dopo Hamilton, che aveva gi\u00e0 passato Rosberg, al giro 29, passa anche H\u00fclkenberg per la quinta piazza. Il britannico effettua al giro 38 il suo secondo cambio di gomme, scendendo in quattordicesima posizione, alle spalle di Raikkonen. Nelle parti alte della classifica Vettel (la cui vettura ha la luce intermittente rossa posteriore sempre accesa) comanda sempre con un certo margine su Alonso, che inizia a essere tallonato da Webber.\nNegli ultimi giri Hamilton \u00e8 capace di una bella rimonta, con cui passa Raikkonen e poi le due McLaren, che lo riporta in nona posizione all'arrivo. Sebastian Vettel vince per la trentaduesima volta nel mondiale, precedendo Fernando Alonso e Mark Webber.\nRisultati.\nI risultati del Gran Premio sono i seguenti:\nDecisioni della FIA.\nAl termine della gara, Paul di Resta, protagonista di un incidente al primo giro, \u00e8 stato oggetto di una reprimenda da parte dei commissari per aver tamponato Romain Grosjean nell'occasione."}
{"id": "4582011", "revid": "228587", "url": "https://it.wikipedia.org/wiki?curid=4582011", "title": "Golden Boy", "text": ""}
{"id": "4582013", "revid": "1442080", "url": "https://it.wikipedia.org/wiki?curid=4582013", "title": "U.S. National Championships 1950 - Singolare femminile", "text": "Margaret Osborne duPont ha battuto in finale Doris Hart 6-3, 6-3."}
{"id": "4582018", "revid": "767487", "url": "https://it.wikipedia.org/wiki?curid=4582018", "title": "The Interference of Broncho Billy", "text": "The Interference of Broncho Billy \u00e8 un cortometraggio muto del 1914 scritto, prodotto, interpretato e diretto da Gilbert M. 'Broncho Billy' Anderson, la prima popolarissima star del western all'epoca del muto.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 14 marzo 1914."}
{"id": "4582023", "revid": "110157", "url": "https://it.wikipedia.org/wiki?curid=4582023", "title": "Sloten (Frisia)", "text": "Sloten (in frisone: Sleat) \u00e8 una cittadina di circa 700 abitanti della provincia della Frisia, nel nord-est dei Paesi Bassi, situata sulla sponda sud-orientale del lago di Sloten (\"Slotermeer\"); dal punto di vista amministrativo, si tratta di un ex-comune, inglobato dal 1984 alla municipalit\u00e0 di Gaasterland-Sloten e successivamente (dal 2014) alla municipalit\u00e0 di De Fryske Marren/De Friese Meren. Fa parte delle cosiddette \"undici citt\u00e0 frisoni\" ed \u00e8 considerata non solo la citt\u00e0 pi\u00f9 piccola della Frisia, ma anche degli interi Paesi Bassi (secondo alcuni anche del mondo).\nProgettata dall'ingegnere militare frisone Menno van Coehoorn, la cittadina, che conobbe il suo periodo di massimo sviluppo tra il XVII e il XVIII secolo, \u00e8 definita, dal punto di vista architettonico, \"la citt\u00e0 ideale\". Storicamente, rappresentava un punto d'accesso allo Zuiderzee per la citt\u00e0 di Sneek.\nEtimologia.\nIl toponimo \"Sloten/Sleat\", attestato anche come \"Grootsloot\" e \"Sleate\", significa letteralmente \"insediamento nei pressi di un fossato (in olandese \"sloot\").\nGeografia fisica.\nCollocazione.\nSloten \u00e8 situata nell'estremit\u00e0 sud-occidentale della Frisia, a pochi chilometri dalla costa e a nord-est della regione del Gaasterland. Si trova inoltre a circa 20\u00a0km a sud di Sneek.\nStoria.\nSloten fu fondata nel XIII secolo da un ramo della famiglia Van Harinxma.\nIn un documento datato 30 agosto 1426, fu assegnato a Sloten lo status di citt\u00e0.\nNel 1523, fu l'ultimo baluardo della Frisia ad entrare nei possedimenti dei conti d'Olanda.\nNel corso della guerra degli ottant'anni, Sloten ricopriva una posizione chiave dal punto di vista strategico e, per questo motivo, gli Spagnoli tentarono di conquistarla.\nNel 1840, il comune di Sloten contava 886 abitanti e 166 edifici.\nIl 1\u00ba gennaio 1984 Sloten cess\u00f2 di essere un comune indipendente.\nStemma.\nLo stemma dell'ex-comune di Sloten reca la figura di un castello con due chiavi ai lati del tetto.\nArchitettura.\nEdifici e luoghi d'interesse.\nL'architettura cittadina si presenta come un insieme di canali, argini e porte sull'acqua, con vari edifici con frontone a gradini. Molti edifici recano formelle con lo stemma cittadino.\nLa citt\u00e0 vanta 50 edifici classificati come \"rijksmonumenten\".\nMuseum Stedh\u00fbs Sleat.\nIl \"Museum Stedh\u00fbs Sleat\" \u00e8 un museo ubicato nell'antico municipio, un edificio risalente al 1759.\nIl museo ospita, tra l'altro, una collezione di lanterne d'epoca, abiti, copricapi e ventagli.\nMulino De Kaai.\nIl mulino De Kaai \u00e8 un edificio risalente al 1756."}
{"id": "4582024", "revid": "838137", "url": "https://it.wikipedia.org/wiki?curid=4582024", "title": "Sloten", "text": ""}
{"id": "4582027", "revid": "726373", "url": "https://it.wikipedia.org/wiki?curid=4582027", "title": "Kabachitare", "text": " \u00e8 un manga scritto da Takashi Tajima e illustrato da Takahiro Kochi. \u00c8 stato serializzato da K\u014ddansha sulla rivista \"Weekly Morning\" dal 1999 al 2005 e in seguito raccolto in 20 volumi \"tank\u014dbon\".\nDa esso \u00e8 stato tratto un dorama stagionale invernale prodotto e trasmesso da Fuji TV nel 2001 in 11 puntate. Nel 2010 \u00e8 uscito anche un film live action.\nTrama.\nNozomi e Chiharu sono una coppia in procinto di sposarsi ed hanno entrambi 28 anni; debbon far i conti per\u00f2 con la loro forte differenza di carattere."}
{"id": "4582033", "revid": "767487", "url": "https://it.wikipedia.org/wiki?curid=4582033", "title": "Grass County Goes Dry", "text": "Grass County Goes Dry \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 500 metri in due bobine - usc\u00ec nelle sale cinematografiche USA il 13 marzo 1914."}
{"id": "4582034", "revid": "729019", "url": "https://it.wikipedia.org/wiki?curid=4582034", "title": "Stazione di Kei\u014d-Hachi\u014dji", "text": "La \u00e8 una delle principali stazioni ferroviarie di Hachi\u014dji, citt\u00e0 conurbata con Tokyo, e serve la linea Kei\u014d principale della Kei\u014d Corporation. A poca distanza si trova la stazione di Hachi\u014dji della JR East.\nTraffico.\nI treni diretti a Shinjuku hanno una frequenza di circa un treno ogni 10 minuti per tutto il giorno, cos\u00ec suddivisi durante i giorni feriali:\nStruttura.\nLa stazione dispone di due marciapiedi laterali con due binari sotterranei di testa, dal momento che questa stazione rappresenta il capolinea della ferrovia."}
{"id": "4582038", "revid": "1442080", "url": "https://it.wikipedia.org/wiki?curid=4582038", "title": "U.S. National Championships 1951 - Singolare femminile", "text": "Maureen Connolly ha battuto in finale Shirley Fry 6-3, 1-6, 6-4."}
{"id": "4582041", "revid": "729019", "url": "https://it.wikipedia.org/wiki?curid=4582041", "title": "Johannes Steinhoff", "text": "Con un totale di 176 vittorie aeree ottenute in complessive 900 missioni di guerra, fu uno dei migliori assi tedeschi e di sempre.\nBiografia.\nJohannes Steinhoff nacque a Bottendorf, attuale frazione di Ro\u00dfleben, in Turingia. Entrato nella Luftwaffe, l'aeronautica militare tedesca, il 18 dicembre 1939 abbatt\u00e9 due bombardieri britannici Vickers Wellington vicino Wilhelmshaven, uno dei primi piloti tedeschi a conseguire delle vittorie aeree nella seconda guerra mondiale. Alla fine dell'anno fu nominato comandante (\"Staffelkapit\u00e4n\") della 10\u00aa squadriglia (\"Staffel\") del 26\u00ba stormo caccia (Jagdgeschwader 26, JG 26). Nel febbraio 1940 divenne \"Staffelkapit\u00e4n\" della 4\u00aa squadriglia del Jagdgeschwader 52 (4./JG 52) e, dopo aver ottenuto otto vittorie sul fronte occidentale, nel 1941 venne inviato a est, dove ebbe modo di conseguire altre vittorie. Entro l'inizio di agosto gli erano state accreditati trentacinque abbattimenti. L'\"Oberleutnant\" (tenente) Steinhoff venne decorato con la Croce di Cavaliere della Croce di Ferro il 30 agosto.\nPromosso \"Hauptmann\" (capitano) e divenuto comandante (\"Gruppenkommandeur\") del II gruppo (\"Gruppe\") del JG 52 (II./JG 52) nel febbraio 1942, Steinhoff raggiunse la sua 90\u00aa vittoria il 25 agosto contro un caccia Yak-1, quindi la 100\u00aa nei cieli di Stalingrado il 31 agosto abbattendo un caccia LaGG-3. Il 2 settembre ricevette le fronde di quercia da aggiungere alla Croce di Cavaliere. Poco dopo essere stato trasferito al Jagdgeschwader 77, il 2 febbraio 1943 abbatt\u00e9 il suo 150\u00ba aereo avversario. \nIl 10 maggio 1944 alcuni velivoli si trasferiscono temporaneamente dall'Aeroporto di Ferrara-San Luca a Lavariano di Mortegliano per intercettare il ritorno di B-24 Liberator dalla Germania. Il combattimento avviene 60 km a sud est di Zagabria con i P-38 Lightning che scortano i bombardieri. Steinhoff abbatte un P-38. \nIl 9 giugno i caccia partiti dall'Aeroporto di Poggio Renatico intercettano sul nord-est Italia dei bombardieri diretti nel sud della Germania. Aspri combattimenti portano a 6 B-24 abbattuti, da parte tedesca invece 2 piloti morti (Kurt Neubert e l\u2019asso N\u00c4GELE) e 4 feriti. Pi\u00f9 tardi a Lubiana altro combattimento tra aerei dello JG77 e 20 quadrimotori americani di ritorno dalla Germania: un B-24 abbattuto da Steinhoff.\nLa serie di successi continu\u00f2 e il 28 luglio 1944 fu premiato con le spade per la Croce di Cavaliere per aver raggiunto le 167 vittorie.\nNel dicembre 1944 divenne comandante (\"Geschwaderkommodore\") del Jagdgeschwader 7, uno stormo equipaggiato con i caccia a getto Messerschmitt Me 262. Nel gennaio 1945 venne chiamato dal generale Adolf Galland per far parte del Jagdverband 44, un reparto dotato di Me 262 formato attorno ai migliori assi tedeschi. Steinhoff assunse il ruolo di capo operazioni e ufficiale per compiti speciali. A bordo dei caccia a reazione ottenne le ultime sei vittorie portando cos\u00ec il totale a 176 abbattimenti.\nL'8 aprile infatti, in fase di decollo in quella che era la sua 900\u00aa missione di guerra, il carrello d'atterraggio dell'Me-262 colp\u00ec una buca mal riparata e si schiant\u00f2 fuori pista prendendo fuoco. Steinhoff riusc\u00ec a uscire dal posto di guida, ma rimase gravemente ustionato in molte parti del corpo, palpebre incluse. Non riusc\u00ec a chiudere gli occhi fino al 1969, quando un chirurgo della Royal Air Force gli ricostru\u00ec le palpebre con un lembo di tessuto preso dal braccio; fino a quel momento era stato costretto a indossare degli occhiali scuri per coprire il danno provocato dall'incidente.\nIl volto sfigurato non fu comunque un ostacolo alla carriera di Steinhoff, che nel dopoguerra riprese servizio con la Luftwaffe della Germania Ovest diventandone capo di stato maggiore (\"Inspekteur der Luftwaffe\") dal 1966 al 1970. Dal 1\u00ba aprile 1971 al marzo 1974 fu presidente del comitato militare della NATO. Mor\u00ec a Bonn il 21 febbraio 1994. A lui \u00e8 intitolato lo Jagdgeschwader 73 dell'attuale aeronautica militare tedesca."}
{"id": "4582045", "revid": "767487", "url": "https://it.wikipedia.org/wiki?curid=4582045", "title": "Tre ragazze in blu", "text": "Tre ragazze in blu (\"Three Little Girls in Blue\") \u00e8 un film del 1946 diretto da H. Bruce Humberstone e John Brahm.\n\u00c8 un musical statunitense con June Haver, George Montgomery, Vivian Blaine, Celeste Holm e Vera-Ellen. \u00c8 basato sull'opera teatrale del 1938 \" Three Blind Mice\" di Stephen Powys, da cui furono tratti anche \"Three Blind Mice\" (1938) e \"Appuntamento a Miami\" (1941).\nProduzione.\nIl film, diretto da John Brahm poi sostituito da H. Bruce Humberstone su una sceneggiatura e un adattamento di Valentine Davies, Brown Holmes, Lynn Starling, Robert Ellis, Helen Logan e Mack Gordon e un soggetto di Stephen Powys (autore dell'opera teatrale), fu prodotto da Mack Gordon per la Twentieth Century Fox Film Corporation e girato nei 20th Century Fox Studios a Century City, Los Angeles, California, dall'inizio di novembre 1945 a fine febbraio del 1946.\nDistribuzione.\nIl film fu distribuito con il titolo \"Three Little Girls in Blue\" negli Stati Uniti nell'ottobre 1946 (premi\u00e8re a Atlantic City il 3 settembre 1946) al cinema dalla Twentieth Century Fox.\nAltre distribuzioni:\nPromozione.\nLa tagline \u00e8: \"They're all set to love... and it's all set to music\"."}
{"id": "4582047", "revid": "1305772", "url": "https://it.wikipedia.org/wiki?curid=4582047", "title": "Stagnaro", "text": ""}
{"id": "4582048", "revid": "46931", "url": "https://it.wikipedia.org/wiki?curid=4582048", "title": "Three Little Girls in Blue", "text": ""}
{"id": "4582049", "revid": "115473369", "url": "https://it.wikipedia.org/wiki?curid=4582049", "title": "El refugio (telenovela)", "text": "El refugio \u00e8 una telenovela argentina prodotta da Dori Media International nel 2006, con Francisco Bass, Jorge Maggio, Mar\u00eda Fernanda Neil, Piru S\u00e1ez e Bel\u00e9n Scalella. In Argentina, la prima e unica stagione della telenovela \u00e8 andata in onda dal 9 gennaio 2006 al 30 giugno 2006 su Canal 13.\nTrama.\nLa storia ha come personaggi cinque ragazzi, Fran (Francisco Bass), Coco (Jorge Maggio), Fer (Mar\u00eda Fernanda Neil), Piru (Piru S\u00e1ez) e Belu (Bel\u00e9n Scalella), che nonostante il carattere e le origini diverse, riescono a fondare una band molto affiatata. I cinque si ritrovano per caso davanti ad un teatro abbandonato, in un giorno di pioggia, e sin dall'inizio stringono una forte amicizia, suggellata da una passione comune: quella per la musica. Incontreranno Amadeo Echevarry (Roberto Catarineu), un vecchio professore di musica un tempo famoso, che li aiuter\u00e0 a creare un gruppo musicale chiamato Rolabogan. In seguito alla ristrutturazione, il teatro verr\u00e0 adibito a locale per i concerti, e il gruppo comincer\u00e0 a riscuotere i primi successi, mentre inizieranno a venir fuori le prime storie d'amore, abbastanza intrecciate. La presenza di M\u00e1xima (Nora C\u00e1rpena), nonna di Fer, una donna malvagia e assetata di vendetta nei confronti del suo ex Echevarry, dal quale in passato ha avuto un figlio, e soprattutto di Marco (Santiago del Moro), ex di Fer, turber\u00e0 gli equilibri all'interno del teatro e metter\u00e0 a rischio la tenuta della band.\nEpisodi.\nTrasmissione italiana.\nIn Italia la serie \u00e8 andata in onda dal 14 settembre 2012 su Rai Gulp, ed \u00e8 stata sospesa all'episodio 37, a causa dei bassi ascolti, per poi essere ripresa a partire dal 15 giugno 2013, dal primo episodio in poi, sostituendo la telenovela \"Rebelde Way\".\nRispetto all'originale e ad altre trasmissioni estere, la serie \u00e8 divisa in due stagioni. La prima (trasmessa dal 15 giugno 2013 al 24 agosto 2013) va dal primo episodio al 74, mentre la seconda (trasmessa dal 25 agosto 2013 al 2 novembre 2013), dal 75 fino al 150.\nIl 13 agosto 2013 \u00e8 stato trasmesso anche un episodio speciale (il numero 62), in cui i Rolabogan si esibivano nel teatro in uno show, tenutosi al teatro \"El refugio\". In questa occasione i telespettatori hanno potuto vedere alcune coreografie e musiche dal vivo e, in varie clip, le storie d'amore sorte all'interno della telenovela, i momenti migliori e alcune papere. Un altro episodio speciale \u00e8 stato trasmesso in occasione della festa di compleanno di Fer.\nLe trasmissioni sono terminate il 2 novembre 2013, per lasciar spazio alla quarta stagione della telenovela \"Rebelde Way\".\nNuovamente andato in onda su Rai Gulp a partire dal gennaio 2017, dopo poche puntate la serie \u00e8 stata nuovamente interrotta per lasciar spazio alla telenovela \"Rebelde Way\".\nDoppiaggio.\nDurante il doppiaggio della serie in lingua italiana, i doppiatori della maggior parte dei personaggi sono cambiati due volte.\nIl primo doppiaggio \u00e8 avvenuto dal primo episodio al 74, e il secondo, invece, dall'episodio 75 fino ai restanti.\nCanzoni.\nNel 2006 venne lanciato l'unico album della band Rolabogan contenente i seguenti track:\nDistribuzioni internazionali.\n\"El refugio\" \u00e8 distribuita in vari paesi europei fra cui Romania, Italia, Spagna, Ungheria, Germania e altri come Israele."}
{"id": "4582055", "revid": "293377", "url": "https://it.wikipedia.org/wiki?curid=4582055", "title": "Il Mirandolese", "text": ""}
{"id": "4582062", "revid": "293377", "url": "https://it.wikipedia.org/wiki?curid=4582062", "title": "Mirandolese dalle prospettive", "text": ""}
{"id": "4582064", "revid": "767487", "url": "https://it.wikipedia.org/wiki?curid=4582064", "title": "Parco nazionale della Baia di Baly", "text": "Il parco nazionale della Baia di Baly \u00e8 un'area naturale protetta del Madagascar nord-occidentale, istituita nel 1997.\nTerritorio.\nIl parco \u00e8 situato sulla costa nord-occidentale del Madagascar, nella regione di Boeny, circa 150\u00a0km a sud di Mahajanga. I centri abitati pi\u00f9 vicini sono Soalala e Ambohipaky.\nLa maggioranza degli abitanti della regione sono di etnia Sakalava.\nLa riserva \u00e8 attraversata da molti corsi d'acqua stagionali, da due fiumi permanenti, l'Andranomavo e il Kapiloza, e da parecchi laghi, il maggiore di quali \u00e8 il lago Sariaka (circa 300 ha).\nFlora.\nLa vegetazione pi\u00f9 caratteristica dell'area \u00e8 rappresentata dalla macchia di bamb\u00f9, una formazione costituita da un mosaico di arbusti di altezza inferiore ai 2\u00a0m (prevalentemente \"Bauhinia\" spp. e \"Terminalia\" spp.), boschetti di bamb\u00f9 (\"Perrierbambos madagascariensis\"), aree di savana e aree rocciose prive di vegetazione.\nLa parte pi\u00f9 meridionale della baia di Baly \u00e8 ricoperta da una fitta mangrovia, dominata da \"Avicennia\" spp. e \"Rhizophora\" spp..\nLa foresta decidua secca, dominata da \"Dalbergia\" spp., \"Commiphora\" spp. e \"Erythrophleum couminga\", prevale nelle regioni di Tsiombikibo e Ambinda, mentre il resto dell'area \u00e8 occupato da formazioni secondarie di savana, in cui si ritrovano palme dei generi \"Bismarckia\" e \"Hyphaene\".\nLe specie erbacee prevalenti della savana sono \"Aristida\" spp., \"Eragrostis\" spp. e \"Heteropogon contortus\".\nFauna.\nLa baia di Baly \u00e8 l'unico habitat naturale della rarissima testuggine dal vomere (\"Astrochelys yniphora\"), una testuggine in pericolo critico di estinzione, di cui si stima la sopravvivenza in natura di appena 600 esemplari.\nTra i mammiferi presenti nel parco vi sono ben 7 diverse specie di lemuri: il sifaka di Decken (\"Propithecus deckeni\"), l'apalemure occidentale (\"Hapalemur occidentalis\"), il lepilemure di Ahmanson (\"Lepilemur ahmansonorum\"), il lemure dalla fronte rossa (\"Eulemur rufus\"), l'aye-aye (\"Daubentonia madagascariensis\"), il chirogaleo medio (\"Cheirogaleus medius\") e il microcebo murino (\"Microcebus murinus\"). Altri mammiferi presenti sono il fossa (\"Cryptoprocta ferox\"), il fanalouk (\"Eupleres goudotii\"), il tenrec comune (\"Tenrec ecaudatus\") e il tenrec riccio maggiore (\"Setifer setosus\"). Molto nutrito il contingente dei chirotteri in cui si annoverano: \"Rousettus madagascariensis\", \"Eidolon dupreanum\", \"Taphozous mauritianus\", \"Myzopoda schliemanni\", \"Myotis goudoti\", \"Coleura afra\", \"Tadarida jobimena\", \"Miniopterus gleni\", e \"Miniopterus manavi\".\nNel parco sono state censite ben 118 specie di uccelli di cui 35 endemiche del Madagascar. In particolare va citata la presenza dell'aquila pescatrice del Madagascar (\"Haliaeetus vociferoides\") che nidifica nei pressi del lago Sariaka, e di numerosi altri uccelli acquatici tra cui la spatola africana (\"Platalea alba\"), il tantalo beccogiallo (\"Mycteria ibis\"), l'airone cenerino (\"Ardea cinerea\"), l'airone di Humblot (\"Ardea humbloti\") e l'ibis sacro del Madagascar (\"Threskiornis bernieri\"). Altre specie segnalate sono l'ibis crestato di foresta (\"Lophotibis cristata\"), il corriere del Madagascar (\"Charadrius thoracicus\"), il vanga beccodifalce (\"Falculea palliata\") e il tessitore di Sakalava (\"Ploceus sakalava\"). Nel periodo estivo nelle acque marine antistanti il parco si radunano colonie di diverse migliaia di sterne, principalmente \"Sterna bengalensis\" e \"Sterna hirundo\".\nTra gli anfibi \u00e8 segnalata la presenza di \"Dyscophus insularis\", \"Heterixalus luteostriatus\", \"Laliostoma labrosum\", \"Mantella betsileo\", \"Ptychadena mascareniensis\", \"Blommersia wittei\", \"Boophis doulioti\", \"Mantidactylus betsileanus\" e \"Scaphiophryne calcarata\"."}
{"id": "4582066", "revid": "1442080", "url": "https://it.wikipedia.org/wiki?curid=4582066", "title": "U.S. National Championships 1952 - Singolare femminile", "text": "Maureen Connolly ha battuto in finale Doris Hart 6-3, 7-5."}
{"id": "4582067", "revid": "599013", "url": "https://it.wikipedia.org/wiki?curid=4582067", "title": "Single Handed", "text": ""}
{"id": "4582068", "revid": "767487", "url": "https://it.wikipedia.org/wiki?curid=4582068", "title": "Single Handed (film 1914)", "text": "Single Handed \u00e8 un cortometraggio muto del 1914 diretto da Lloyd Ingraham (non confermato).\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 19 marzo 1914."}
{"id": "4582069", "revid": "932277", "url": "https://it.wikipedia.org/wiki?curid=4582069", "title": "2. divisjon 2004", "text": "L'edizione 2004 della 2. divisjon ha visto le vittorie finali di T\u00f8nsberg, Follo, L\u00f8v-Ham e Alta."}
{"id": "4582071", "revid": "298229", "url": "https://it.wikipedia.org/wiki?curid=4582071", "title": "Cosimo Puttilli", "text": "Biografia.\nNato a Barletta da una famiglia umile, \u00e8 stato carpentiere e panettiere prima di intraprendere la carriera di sportivo.\n\u00c8 diventato campione italiano il 9 ottobre 1938 nella 50 km di marcia da Milano a Como.\nLa sua carriera \u00e8 stata condizionata dal periodo bellico e negli anni del fascismo si \u00e8 arruolato per la Milizia ferroviaria. Dopo la seconda guerra mondiale fu definito \"atleta di regime\" ed ebbe difficolt\u00e0 a restare nel mondo dell'atletica.\nNonostante questo, riusc\u00ec a diventare campione italiano di marcia sui 50 km per la seconda volta il 21 settembre 1947 sulle strade tra Barletta, Andria e Trani.\nLa sua carriera \u00e8 durata diciotto anni, ma fu escluso dai Giochi olimpici del 1948 di Londra, a detta di alcuni per la sua provenienza meridionale.\nNel 1988, in occasione del cinquantenario dalla conquista del primo titolo italiano, a Barletta venne organizzata una cerimonia pubblica in suo onore con la consegna di una medaglia d'oro.\nPietro Mennea alle origini vedeva in Puttilli come un mito da raggiungere e superare e tra i due c'\u00e8 sempre stata stima reciproca. Puttilli considerava Mennea come un suo erede, anche se eccellevano in diverse specialit\u00e0.\nIn suo onore, agli inizi del XXI secolo gli fu intitolato lo stadio di Barletta, fino ad allora chiamato semplicemente comunale."}
{"id": "4582072", "revid": "729019", "url": "https://it.wikipedia.org/wiki?curid=4582072", "title": "Porta Vercellina (romana)", "text": "Porta Vercellina (lat. \"Porta Vercellina\") era una delle aperture stradali ricavate nella cinta muraria romana della citt\u00e0 di \"Mediolanum\", l'odierna Milano. Fu demolita durante l'assedio di Milano del 1162.\nStoria.\nCostruita durante il periodo repubblicano dell'epoca romana, era ricavata nella cinta delle mura romane di Milano. Venne fatta presumibilmente erigere, insieme alle mura, da Cesare dopo l'assunzione di \"Mediolanum\" al rango di \"municipium\" nell'anno 49 a.C., oppure in seguito da Ottaviano.\nFu demolita, insieme alle relative mura e alle altre porte romane, durante l'assedio di Milano del 1162, che fu opera di Federico Barbarossa. Altre importanti azioni di guerra a cui partecip\u00f2 la porta furono l'assedio di Milano del 268, l'assedio di Milano del 402, l'assedio di Milano del 452 e l'assedio di Milano del 538-539.\nDescrizione.\nPorta Vercellina era situata dove ora \u00e8 presente la chiesa di Santa Maria alla Porta, la cui denominazione \u00e8 legata alla presenza di questa porta. Da Porta Vercellina dipartivano la \"via delle Gallie\", che conduceva verso \"Augusta Pr\u00e6toria\" (Aosta) passando da \"Novaria\" (Novara e che portava poi in Gallia Transalpina, e la \"via Gallica\", arteria stradale che collegava \" Mediolanum\" a \"Augusta Taurinorum\" (Torino) passando da \"Vercellae\" (Vercelli, da cui il nome della porta. Dall'altro lato della porta, entro le mura cittadine, si trovava il \"decumano\".\nNei pressi di Porta Vercellina, seguendo il \"decumano\", sorgevano il palazzo imperiale romano di Milano, il teatro romano di Milano e il circo romano di Milano, mentre poco oltre ad essa, al di fuori delle mura cittadine, lungo la sopracitata arteria stradale, erano situati il mausoleo imperiale di San Vittore al Corpo e la \"basilica martyrum\" (che esiste ancora oggi: ha poi cambiato nome in \"basilica di Sant'Ambrogio\"). Da Porta Vercellina il \"decumano\" di \"Mediolanum\" conduceva all'altro lato delle mura cittadine dov'era presente, diametralmente opposta a Porta Vercellina, Porta Romana.\nPorta Vercellina era situata a una delle due estremit\u00e0 del \"decumano\", il quale dipartiva dal foro romano di Milano (che era situato all'incrocio tra il \"cardo\" e il \"decumano\" all'incirca nei pressi dell'attuale piazza San Sepolcro). Porta Vercellina era situata nel luogo dove oggi si trova l'incrocio tra la moderna via Santa Maria alla Porta (toponimo che ricorda l'antica esistenza della porta, e che all'epoca era un tratto del \"decumano\") e l'attuale via Meravigli, all'altezza della via San Giovanni sul Muro, probabilmente nel luogo dove in seguito sorse la chiesa di Santa Maria alla Porta."}
{"id": "4582074", "revid": "767487", "url": "https://it.wikipedia.org/wiki?curid=4582074", "title": "Mandy Meyer", "text": "Biografia.\nMandy Meyer \u00e8 nato in Saskatchewan da padre svizzero e madre canadese. Ha trascorso i primi tre anni della sua vita in Canada, prima di trasferirsi in Svizzera con il padre in seguito al divorzio dei suoi genitori. Meyer ha dunque passato la sua adolescenza a K\u00fcssnacht, condividendo la cosa con i nonni paterni.\nNel 1982, fonda i Cobra, ma il gruppo si scioglie dopo aver pubblicato l'album di debutto, \"First Strike\", a causa dell'abbandono del cantante Jimi Jamison chiamato nei Survivor. Meyer si unisce poi agli Asia, con cui incide solo un album, \"Astra\" nel 1985. Successivamente collabora con gli svizzeri Gotthard, dapprima come turnista durante il tour promozionale dell'album \"G.\" e nel live acustico \"D-Frosted\", successivamente invece (a partire dal 1998) come membro ufficiale. Con i Gotthard registra tre album di successo come \"Open\", \"Homerun\" e \"Human Zoo\", prima di lasciare la band ad inizio 2004. Poco dopo si unisce ai Krokus (con cui suona fino al 2013) e forma insieme a Dennis Ward e Kosta Zafiriou (dai Pink Cream 69), con Michael Kiske (ex-Helloween) e Kai Hansen (Gamma Ray / ex-Helloween) la band chiamata Unisonic."}
{"id": "4582078", "revid": "182291", "url": "https://it.wikipedia.org/wiki?curid=4582078", "title": "Scherzo (letteratura)", "text": ""}
{"id": "4582080", "revid": "767487", "url": "https://it.wikipedia.org/wiki?curid=4582080", "title": "L'ultimo drago", "text": "L'ultimo drago (\"The Last Dragon\") \u00e8 un film statunitense del 1985 diretto da Michael Schultz. Il film negli Stati Uniti fu un successo commerciale diventando con il tempo un cult-movie per appassionati del genere.\nTrama.\nA New York, un giovane studente di arti marziali, Leroy Green (spesso chiamato Bruce Leroy), coltiva il sogno di diventare un grande artista marziale come il suo idolo Bruce Lee. Leroy si incammina nella ricerca per raggiungere il livello pi\u00f9 alto nella pratica delle arti marziali, conosciuto come \"Il Livello Finale\" che conferirebbe a chi lo raggiunge \"Il Bagliore\", un'energia mistica che pu\u00f2 essere conquistata solo da un vero maestro di arti marziali. Quando la mano di un combattente brilla, egli \u00e8 uno dei migliori nel mondo e quando \u00e8 tutto il suo corpo a brillare significa che \u00e8 il pi\u00f9 grande lottatore esistente. Nel suo viaggio per diventare \"L'Ultimo Drago\" ed esercitare il potere del \"Bagliore\", Leroy deve affrontare dei cattivi come Eddie Arkadian, il corrotto magnate delle sale giochi e il malvagio Shogun di Harlem (Sho'nuff in originale), dal quale deve anche proteggere il fratello minore Richie e la ragazza di cui \u00e8 innamorato, la VJ Laura Charles."}
{"id": "4582081", "revid": "120905678", "url": "https://it.wikipedia.org/wiki?curid=4582081", "title": "Felice Caivano", "text": "Biografia.\n\u00c8 noto soprattutto per aver fondato a Crotone nel 1863 un'accademia e un giornale dedicati alla figura di Pitagora.\nLa sua opera pi\u00f9 importante \u00e8 \"Storia Crotoniata, preceduta da un cenno sulla Magna Grecia\", edita a Napoli dallo Stabilimento tipografico di Raffaele Tortora nel 1872.\nDal 1880 al 1881 collabor\u00f2 per \"La Luce\", quotidiano locale della sua citt\u00e0 natale."}
{"id": "4582082", "revid": "767487", "url": "https://it.wikipedia.org/wiki?curid=4582082", "title": "A Hot Time in Snakeville", "text": "A Hot Time in Snakeville \u00e8 un cortometraggio muto del 1914 diretto da Roy Clements.\nTrama.\nLa vedova Sophie Clutts si trova oggetto della rivalit\u00e0 tra Slippery Slim e Mustang Pete, due suoi pretendenti che vorrebbero sposarla.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 21 marzo 1914."}
{"id": "4582084", "revid": "1442080", "url": "https://it.wikipedia.org/wiki?curid=4582084", "title": "U.S. National Championships 1953 - Singolare femminile", "text": "Maureen Connolly ha battuto in finale Doris Hart 6-2, 6-4."}
{"id": "4582085", "revid": "767487", "url": "https://it.wikipedia.org/wiki?curid=4582085", "title": "La moneta insanguinata", "text": "La moneta insanguinata (\"The Brasher Doubloon\") \u00e8 un film del 1947 diretto da John Brahm. \u00c8 tratto dal romanzo \"hardboiled\" del 1942 \"Finestra sul vuoto\" (\"The High Window\") di Raymond Chandler (che fu adattato anche in \"Michael Shayne e le false monete\" del 1943) e mette in scena le indagini del \"detective\" Philip Marlowe.\nProduzione.\nIl film, diretto da John Brahm su una sceneggiatura di Dorothy Bennett adattata per lo schermo da Leonard Praskins, si basa su un soggetto di Raymond Chandler (autore del romanzo). Fu prodotto da Robert Bassler per la Twentieth Century Fox Film Corporation e girato, tra le altre location, in un palazzo di Bunker Hill, Downtown, Los Angeles, dal 9 luglio a met\u00e0 settembre 1946. Il titolo di lavorazione fu \" The High Window\".\nDistribuzione.\nIl film fu distribuito con il titolo \"The Brasher Doubloon\" negli Stati Uniti dal 6 febbraio 1947 al cinema dalla Twentieth Century Fox.\nAltre distribuzioni:"}
{"id": "4582086", "revid": "59640402", "url": "https://it.wikipedia.org/wiki?curid=4582086", "title": "Felice Caivano-Schipani", "text": ""}
{"id": "4582087", "revid": "46931", "url": "https://it.wikipedia.org/wiki?curid=4582087", "title": "The Brasher Doubloon", "text": ""}
{"id": "4582097", "revid": "380453", "url": "https://it.wikipedia.org/wiki?curid=4582097", "title": "Klub Sportowy Gwardia Wroc\u0142aw (pallavolo femminile)", "text": ""}
{"id": "4582100", "revid": "767487", "url": "https://it.wikipedia.org/wiki?curid=4582100", "title": "U.S. National Championships 1954 - Singolare femminile", "text": "Doris Hart ha battuto in finale Louise Brough 6-8, 6-1, 8-6."}
{"id": "4582102", "revid": "599013", "url": "https://it.wikipedia.org/wiki?curid=4582102", "title": "Christian Miniussi", "text": "Carriera.\nIn carriera ha vinto 1 titolo in singolare e 5 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio misto agli Australian Open nel 1991, e il quarto turno in singolare all'Open di Francia nel 1991.\nIn Coppa Davis ha disputato un totale di 12 partite, collezionando 4 vittorie e 8 sconfitte.\nHa rappresentato l'Argentina alle Olimpiadi di Barcelona, dove per\u00f2 \u00e8 stato eliminato subito al primo turno."}
{"id": "4582117", "revid": "119940151", "url": "https://it.wikipedia.org/wiki?curid=4582117", "title": "Coppa Italia Serie C 1983-1984", "text": "La Coppa Italia di Serie C 1983-1984 fu la dodicesima edizione del trofeo (ex-\"Coppa Italia Semiprofessionisti\") riservato alle 108 squadre partecipanti alla Serie C1 e alla C2.\nL'edizione fu vinta per la prima volta dal Fanfulla, che super\u00f2 in finale l'. Fu l'unica edizione vinta da una squadra che, nella stessa stagione, retrocesse dalla Serie C1 alla C2 (la formazione lodigiana termin\u00f2 infatti il proprio campionato al penultimo posto).\nRisultati.\nFase eliminatoria a gironi.\nAlla prima fase presero parte 96 squadre di Serie C1 e Serie C2; queste furono divise in 24 gironi all'italiana da quattro squadre. Le prime classificate di ogni girone furono ammesse direttamente alla fase finale, con l'eccezione di otto squadre estratte a sorte che affrontarono un ulteriore turno di qualificazione ai sedicesimi.\nGironi.\nLe gare furono disputate tra il 21 agosto e l'11 settembre 1983.\nQualificazioni ai sedicesimi di finale.\nLe otto squadre estratte a sorte per ridurre ulteriormente il numero delle ammesse alla fase finale s'incontrarono il 12 ed il 26 ottobre 1983.\nFase finale.\nAlle venti squadre che avevano superato le eliminatorie furono aggregate le dodici che avevano preso parte alla prima fase della Coppa Italia 1983-1984.\nSedicesimi di finale.\nLe gare si disputarono il 9 ed il 30 novembre 1983.\nOttavi di finale.\nLe gare si disputarono il 25 gennaio e l'8 febbraio 1984.\nQuarti di finale.\nLe gare si disputarono il 29 febbraio ed il 14 marzo 1984.\nSemifinali.\nLe gare si disputarono il 4 aprile ed il 2 maggio 1984."}
{"id": "4582122", "revid": "767487", "url": "https://it.wikipedia.org/wiki?curid=4582122", "title": "Lul\u00f9 Belle", "text": "Lul\u00f9 Belle (\"Lulu Belle\") \u00e8 un film del 1948 diretto da Leslie Fenton.\n\u00c8 un film drammatico statunitense con Dorothy Lamour (nel ruolo di una cantante di Broadway, Lulu Belle), George Montgomery, Albert Dekker e Otto Kruger. \u00c8 basato sull'opera teatrale del 1926 \" Lulu Belle\" di Charles MacArthur e Edward Sheldon.\nProduzione.\nIl film, diretto da Leslie Fenton su una sceneggiatura di Everett Freeman e, per alcuni dialoghi addizionali, di Karl Kamb e un soggetto di Charles MacArthur e Edward Sheldon (autori dell'opera teatrale), fu prodotto da Benedict Bogeaus per la Benedict Bogeaus Production e girato dal 27 ottobre al 13 dicembre 1947.\nDistribuzione.\nIl film fu distribuito con il titolo \"Lulu Belle\" negli Stati Uniti dal 15 agosto 1948 (premi\u00e8re a New York il 19 giugno) al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Why did scandal always follow LULU BELLE... Men found out about her too late.\"."}
{"id": "4582123", "revid": "287204", "url": "https://it.wikipedia.org/wiki?curid=4582123", "title": "Lulu Belle", "text": ""}
{"id": "4582141", "revid": "2061842", "url": "https://it.wikipedia.org/wiki?curid=4582141", "title": "Pomacanthus", "text": "Pomacanthus \u00e8 un genere di pesci d'acqua salata appartenenti alla famiglia Pomacanthidae.\nDistribuzione e habitat.\nTutte le specie sono diffuse nell'Indo-Pacifico, con l'eccezione di \"Pomacanthus arcuatus\" e \"P. paru\" diffuse nell'Atlantico, dove abitano barriere coralline e coste rocciose.\nAcquariofilia.\nMolte specie di \"Pomacanthus\" sono commercializzate per l'acquariofilia, e ospitate in acquari pubblici.\nSpecie.\nAl genere sono ascritte 14 specie:"}
{"id": "4582146", "revid": "1543377", "url": "https://it.wikipedia.org/wiki?curid=4582146", "title": "Ateme", "text": "Ateme, o ATEME, \u00e8 una societ\u00e0 francese specializzata in apparati di compressione video per il broadcasting in standard HEVC / High Efficiency Video Coding; H.264; MPEG-2, soluzioni di codifica / decodifica per i collegamenti di contribuzione, distribuzione, multi-screen live streaming, OTT e applicazioni VOD. L'azienda fondata nel 1991, ha sede a V\u00e9lizy vicino a Parigi, in Francia, e ha uffici negli Stati Uniti (Miami, Los Angeles), Cina (Pechino) e Corea (Seul). L'azienda dispone di una rete di rivenditori in tutto il mondo e opera a livello globale con clienti in pi\u00f9 di 60 paesi.\nATEME \u00e8 responsabile per la parte di ricerca codec del progetto 4EVER finanziato del governo francese e iniziato nel giugno 2012, insieme a France T\u00e9l\u00e9visions, Orange e altri. Questo progetto mira a dimostrare i vantaggi della tecnologia di codec HEVC. HEVC riduce notevolmente l'uso della banda e semplifica quindi la distribuzione di contenuti HD su dispositivi mobili, cos\u00ec come l'Ultra High Definition (Ultra HD) pu\u00f2 fare per la distribuzione in alta definizione a casa e nelle sale cinematografiche.\nATEME ha presentato il suo primo software di codifica HEVC per la televisione 4K / UHDTV all'IBC 2012, un expo che si tiene ogni anno ad Amsterdam.\nI prodotti ATEME includono la serie di encoders e decoders Kyrion in Definizione Standard (SD) e ad alta definizione (HD) con codifica MPEG-2 ed MPEG-4/AVC, e la piattaforma TITAN per la distribuzione VOD e in diretta su reti gestite e non gestite (OTT).\nL'azienda \u00e8 membro di associazioni di broadcasting come DVB, SMPTE, National Association of Broadcasters (NAB), Sports Video Group (SVG), Asia-Pacific Broadcasting Union (ABU), World Teleport Association (WTA), Society of Satellite Professionals International (SSPI).\nLe loro soluzioni sono state adottate da diverse aziende tra cui, Sky Italia, DirecTV, GlobeCast, P &amp; TLuxembourg, France T\u00e9l\u00e9visions, Eutelsat, Cyfrowy Polsat, Taiwan Broadcasting System, Eurovision, Saudi Telecom, Calhoun Satellite Communications, 2SAT Europa, TrueVisions - Thailandia, Digicable - India e altri."}
{"id": "4582154", "revid": "110157", "url": "https://it.wikipedia.org/wiki?curid=4582154", "title": "Ho il tuo numero", "text": "Ho il tuo numero \u00e8 un romanzo di Sophie Kinsella, pubblicato nel 2012.\nTrama.\nPoppy Wyatt \u00e8 una sprovveduta fisioterapista ventottenne prossima alle nozze con il suo fidanzato Magnus Tavish, un professore universitario. Il giorno del suo addio al nubilato mentre festeggia con le sue amiche al \"Berrow Hotel\", Poppy \u00e8 distratta dal caos causato dall'allarme antincendio scattato nell'hotel e non si accorge che il suo anello, che aveva prestato alle sue amiche per farglielo provare, \u00e8 sparito. Quando si rende conto della situazione cerca in tutti i modi di ritrovarlo senza riuscirci. Durante il suo ultimo disperato tentativo di ritrovarlo, mentre sta cercando la linea del telefono fuori dall'hotel per ricevere un importante messaggio, un tizio incappucciato le ruba il cellulare e corre via lasciandola per terra. Poppy \u00e8 disperata. Oltre ad aver perso il suo anello ora \u00e8 anche senza cellulare. Rendendosi conto che senza cellulare non ritrover\u00e0 mai il suo anello, rientra nell'hotel in cerca di un aiuto quando improvvisamente nota un telefonino nuovo in un cestino della spazzatura. Poppy decide cos\u00ec di prenderlo e di farlo suo, dando il suo nuovo numero a tutti i suoi amici e conoscenti. Poco tempo dopo Poppy viene a sapere che il telefono appartiene ad una certa Violet, l'assistente di un ricco manager. Dietro il cellulare c'\u00e8 l'indirizzo della 'White Globe Consulting' che poi si scopre essere la grande azienda dove lavorava Violet come assistente segretaria. Poppy decide comunque di tenersi il telefono nell'attesa di incontrare Violet, ma al posto della ragazza, Poppy viene a contatto proprio con il giovane capo di Violet, il ricco manager e capo della WGC, Sam Roxton. Poppy si ritrover\u00e0 a dover dividere il telefono con lui, mentre cerca disperatamente di salvare il suo matrimonio."}
{"id": "4582157", "revid": "287204", "url": "https://it.wikipedia.org/wiki?curid=4582157", "title": "Wasted (film)", "text": ""}
{"id": "4582159", "revid": "767487", "url": "https://it.wikipedia.org/wiki?curid=4582159", "title": "Medaglia di Isotta degli Atti velata e il libro", "text": "La medaglia di Isotta degli Atti velata e il libro fu realizzata in bronzo fuso da Matteo de' Pasti nel 1446 e misura 4,2\u00a0cm di diametro.\nStoria.\nAl 1446 Matteo de' Pasti dat\u00f2 diverse medaglie per Isotta degli Atti, diventata in quell'anno la favorita di Sigismondo Pandolfo Malatesta, Signore di Rimini. I ritratti della nobildonna sono divisibili in due tipi: uno col capo velato e uno senza velo; il verso \u00e8 di tre tipi principale, con l'elefante Malatesta (la medaglia pi\u00f9 grande e pi\u00f9 importante della serie), con un libro (due versioni) e, appunto con l'angelo. Spesso recto e verso si mischiamo a formare ulteriori combinazioni, con variazioni anche legate alle iscrizioni.\nDella serie del libro esistono infatti due versioni, con il ritratto velato e senza.\nNon \u00e8 chiaro l'ordine della serie, n\u00e9 perch\u00e9 il medaglista approntasse cos\u00ec tante varianti (come accade anche nelle serie di Sigismondo Pandolfo Malatesta), a differenza ad esempio del suo maestro Pisanello. Sicuramente Pisanello lavor\u00f2 per diversi committenti e diverse corti, mentre Matteo de' Pasti fu artista residente per il signore di Rimini, quindi con maggior tempo a disposizione per accontentare modifiche e aggiustamenti.\nDescrizione.\nQuesta medaglia \u00e8 una versione piccola della pi\u00f9 celebre medaglia di Isotta degli Atti velata e l'elefante (di diametro doppio, 8,4\u00a0cm). Il ritratto sul recto \u00e8 identico, con l'acconciatura retta da sostegni che fanno ricadere i capelli in due code lontane dal collo, nascosta ma perfettamente intelligibile oltre la sottile stoffa; la fronte \u00e8 resa altissima dalla rasatura, secondo la moda del tempo. Vi si legge lungo il bordo: \nIl rovescio presenta un libro chiuso, finemente rilegato, e la scritta . Rispetto all'altra versione, col ritratto senza velo, cambiano l'iscrizione sul recto (manca la data) e l'organizzazione del testo e del disegno sul verso, ruotato di 90\u00b0 e con proporzioni leggermente diverse."}
{"id": "4582161", "revid": "486946", "url": "https://it.wikipedia.org/wiki?curid=4582161", "title": "Scrittura giapponese", "text": ""}
{"id": "4582163", "revid": "2091899", "url": "https://it.wikipedia.org/wiki?curid=4582163", "title": "Pierre-\u00c9tienne Monnot", "text": "Originario della Franca Contea, si stabil\u00ec a Roma dal 1687 fino alla fine dei suoi giorni. Artista illustre, caratterizzava il suo lavoro un idioma tardo-barocco gradito ai clienti internazionali. Nelle fonti italiane si trova spesso menzionato come \"Pietro Stefano Monnot\", versione italianizzata del nome.\nVita e opere.\nMonnot nasce a Orchamps-Vennes vicino a Besan\u00e7on nella Franca Contea. Iniziato all'arte da suo padre, un intagliatore di legno, lavor\u00f2 successivamente per un anno a Digione, per lo scultore Jean Dubois. In seguito ottenne commissioni indipendenti per le opere religiose in Besan\u00e7on e Policoro. Visit\u00f2 inoltre Parigi in due occasioni, probabilmente tra il 1679 e il 1681 e tra il 1684 e il 1686, dove potrebbe aver avuto contatti o lavorato con alcuni tra i pi\u00f9 importanti scultori alla corte di Luigi XIV.\nLasciata Besan\u00e7on nel dicembre del 1686, giunse a Roma nel febbraio del 1687, entrando a far parte di una comunit\u00e0 affiatata di artisti borgognoni; frequent\u00f2 inoltre gli ambienti artistici romani accaparrandosi molte commissioni.\nNel 1695 collabor\u00f2, con una coppia di angeli che tengono il monogramma IHS, all'esecuzione delle sculture per l'altare di Sant'Ignazio, nella Chiesa del Ges\u00f9, progetto di Pierre Legros e Jean-Baptiste Th\u00e9odon, scultori francesi che a Roma vennero molto apprezzati nei decenni successivi.\nLa prima commissione importante a Roma per Monnot, fu la realizzazione di due rilievi marmorei, raffiguranti una \"Nativit\u00e0\" e una \"Fuga in Egitto,\" a pandant de \" Il Sogno di San Giuseppe\" di Domenico Guidi, conservati nella Santa Maria della Vittoria. Qui, come in alcuni altri pezzi, Monnot era in qualche misura influenzato da Guidi, allievo di Alessandro Algardi, che era diventato uno scultore di rilievo a Roma nel tardo XVII secolo; grazie poi all'intervento del principe Livio Odescalchi, a Monnot fu affidata l'esecuzione della tomba di Papa Innocenzo XI per la Basilica di San Pietro (1697-1704), su disegno di Carlo Maratta. Fece inoltre parte del gruppo scelto per eseguire le statue degli apostoli, di dimensioni colossali, per le nicchie della Basilica di San Giovanni in Laterano.\nDurante il suo quarto e ultimo Grand Tour (1699-1700), l'aristocratico inglese John Cecil, conte di Exeter, affid\u00f2 a Monnot alcuni incarichi importanti; per la sua residenza di Burghley gli commission\u00f2 la scultura di \"Andromeda e il mostro marino\" (al Metropolitan Museum of Art, anche attribuita a Domenico Guidi) e alcuni altri pezzi mitologici che lo scultore port\u00f2 a compimento nel 1704. Il conte e sua moglie posarono inoltre per molti busti-ritratto eseguiti dall'artista, che infine realizz\u00f2 anche la tomba della coppia, con figure reclinabili a grandezza naturale e ai lati due figure allegoriche in piedi.\nQuesto monumento si trova oggi in Inghilterra, installato nella cappella di famiglia, nella chiesa di San Martino, Stamford. Il conte non ebbe modo di vedere nessuna di queste opere realizzate poich\u00e9 mor\u00ec, durante il suo viaggio di ritorno in Inghilterra nel 1700, seguito nella tomba dalla moglie nel 1703.\nCome tutti gli scultori che lavorarono a Roma, anche Monnot fu chiamato a restaurare le antichit\u00e0 frammentarie.\nCom'\u00e8 noto, spesso i restauri barocchi hanno una maggiore libert\u00e0 di interpretazione rispetto a quelli compiuti nel XVIII secolo; secondo questa linea infatti, Monnot restaur\u00f2 un torso, poi riconosciuto come una copia romana del \"Discobolo\" di Mirone, come un gladiatore ferito che si appoggia sul braccio mentre cade a terra. L'opera, prima del 1734, fu donata da Papa Clemente XII ai Musei Capitolini, dove tuttora \u00e8 conservata.\nIl periodo a Kassel.\nCapolavoro di Monnot \u00e8 il vasto complesso di sculture in marmo e bassorilievi, collocati sui rivestimenti marmorei colorati del \"Marmorbad\" (\"Bagno in marmo\"), nella Orangerie di Karlsaue a Kassel.\nMonnot si rec\u00f2 a Kassel nel 1714, dove inizi\u00f2 a lavorare eseguendo busti-ritratto in marmo di Carlo I, langravio di Assia-Kassel e di sua moglie. Nel gennaio 1715 firm\u00f2 i primi contratti relativi al nuovo \"Appartement du Bain\" relativi alla statuaria. La commissione prevedeva dieci sculture, precedentemente completate a Roma (alcuni di esse addirittura gi\u00e0 nel 1692), quattro pannelli in marmo bianco ad alto rilievo per le \"outerwalls\" del padiglione, altri otto pannelli a rilievo per la volta e il medaglione ritratto di Carlo I.\nMonnot mise su uno studio, con vari assistenti di Kassel, per farsi aiutare nella produzione delle opere.\nNel 1718 gli accordi furono rinnovati; la richiesta dei rilievi marmorei aument\u00f2, rispetto agli otto che furono installati, tanto che il complesso pot\u00e9 essere inaugurato solo nel 1729. Per quanto riguarda le ultime due statue di \"Minerva\" e \"Aurora\", Monnot stabil\u00ec che le avrebbe terminate nel 1731, ma in realt\u00e0 le opere raggiunsero Kassel solo nel 1734.\nNonostante non si conosca l'identit\u00e0 dell'architetto del padiglione del giardino, sappiamo che le sculture mitologiche, che occupano le nicchie, nel massiccio pilastro centrale, sono di Monnot; cos\u00ec come sono opere autografe dell'artista gli otto grandi pannelli in marmo bianco ad altorilievo, con soggetti tratti dalle \"Metamorfosi\" di Ovidio, che riempiono i pilastri tra le finestre ad arco.\nPierre-Etienne Monnot mor\u00ec a Roma; tra i suoi pi\u00f9 illustri allievi si ricorda Bartolomeo Cavaceppi."}
{"id": "4582164", "revid": "287204", "url": "https://it.wikipedia.org/wiki?curid=4582164", "title": "Westworld (album)", "text": ""}
{"id": "4582165", "revid": "287204", "url": "https://it.wikipedia.org/wiki?curid=4582165", "title": "Westworld (gruppo musicale)", "text": ""}
{"id": "4582166", "revid": "767487", "url": "https://it.wikipedia.org/wiki?curid=4582166", "title": "Medaglia di Isotta degli Atti senza velo e il libro", "text": "La medaglia di Isotta degli Atti senza velo e il libro fu realizzata in bronzo fuso da Matteo de' Pasti nel 1446 e misura 4,2\u00a0cm di diametro.\nStoria.\nAl 1446 Matteo de' Pasti dat\u00f2 diverse medaglie per Isotta degli Atti, diventata in quell'anno la favorita di Sigismondo Pandolfo Malatesta, Signore di Rimini. I ritratti della nobildonna sono divisibili in due tipi: uno col capo velato e uno senza velo; il verso \u00e8 di tre tipi principale, con l'elefante Malatesta (la medaglia pi\u00f9 grande e pi\u00f9 importante della serie), con un libro (due versioni) e, appunto con l'angelo. Spesso recto e verso si mischiano a formare ulteriori combinazioni, con variazioni anche legate alle iscrizioni.\nDella serie del libro esistono infatti due versioni, con il ritratto velato e senza.\nNon \u00e8 chiaro l'ordine della serie, n\u00e9 perch\u00e9 il medaglista approntasse cos\u00ec tante varianti (come accade anche nelle serie di Sigismondo Pandolfo Malatesta), a differenza ad esempio del suo maestro Pisanello. Sicuramente Pisanello lavor\u00f2 per diversi committenti e diverse corti, mentre Matteo de' pasti fu artista residente per il signore di Rimini, quindi con maggior tempo a disposizione per accontentare modifiche e aggiustamenti.\nDescrizione.\nQuesta medaglia \u00e8 una versione piccola della pi\u00f9 celebre medaglia di Isotta degli Atti senza velo e l'elefante (di diametro doppio, 8,4\u00a0cm). Il ritratto sul recto \u00e8 identico, con l'acconciatura retta da sostegni che fanno ricadere i capelli in due code lontane dal collo, nascosta ma perfettamente intelligibile oltre la sottile stoffa; la fronte \u00e8 resa altissima dalla rasatura, secondo la moda del tempo. Vi si legge lungo il bordo: \nIl rovescio presenta un libro chiuso, finemente rilegato, e la scritta . Rispetto all'altra versione, col ritratto senza velo, cambiano l'iscrizione sul recto (c'\u00e8 in pi\u00f9 la data) e l'organizzazione del testo e del disegno sul verso, ruotato di 90\u00b0 e con proporzioni leggermente diverse."}
{"id": "4582177", "revid": "1504506", "url": "https://it.wikipedia.org/wiki?curid=4582177", "title": "Governatore della Provenza", "text": ""}
{"id": "4582190", "revid": "1543377", "url": "https://it.wikipedia.org/wiki?curid=4582190", "title": "Benjamin Mendy", "text": "Caratteristiche tecniche.\nTerzino sinistro molto forte fisicamente, \u00e8 dotato di un'ottima velocit\u00e0 in progressione, possiede una buona resistenza fisica ed anche una grande capacit\u00e0 di corsa; \u00e8 abile nei cross. Veniva considerato tra i pi\u00f9 promettenti terzini in circolazione.\nBiografia.\nMendy \u00e8 un musulmano praticante e nell'agosto 2018 ha effettuato l'hajj, il pellegrinaggio annuale alla Mecca previsto tra i cinque pilastri della fede islamica.\nCarriera.\nClub.\nGli inizi con Le Havre e Olympique Marsiglia.\nMendy ha iniziato la sua carriera da calciatore professionista nel 2007, crescendo calcisticamente nelle giovanili del Le Havre. Nel 2011, ha firmato il suo primo contratto da professionista con il club francese. Il suo esordio in prima squadra \u00e8 arrivato il 9 agosto 2011, all'et\u00e0 di 16 anni, nella partita di Coupe de la Ligue persa per 1-2 sul campo dell'Amiens.\nIl 9 luglio 2013 viene acquistato dall'Olympique Marsiglia per quattro milioni di euro.\nMonaco.\nIl 22 giugno 2016 viene acquistato dal Monaco per 13 milioni di euro pi\u00f9 2,5 milioni di bonus. Con la squadra monegasca si laurea campione di Francia e si afferma come uno dei migliori terzini del panorama europeo.\nManchester City.\nIl 24 luglio 2017 passa al Manchester City per 57,5 milioni di euro, firmando un contratto quinquennale e scegliendo di indossare la maglia numero 22. Il 23 settembre seguente, durante la partita interna di campionato contro il Crystal Palace, riporta la rottura del legamento crociato del ginocchio destro in uno scontro di gioco con Andros Townsend, costringendolo ad uno stop forzato di almeno sette mesi.\nIl 26 agosto 2021 viene escluso dalla squadra ed arrestato in seguito alle accuse di stupro.\nNazionale.\nHa militato nelle varie rappresentative giovanili francesi dall'Under-16 sino all'Under-21. Nel marzo 2017 viene convocato per la prima volta nella nazionale maggiore dal commissario tecnico transalpino Didier Deschamps, per la sfida valida per le qualificazioni al Mondiale 2018 contro il Lussemburgo e l'amichevole contro la Spagna, rispettivamente del 25 e del 28 marzo. Esordisce in nazionale giocando da titolare il 25 marzo seguente, contro il Lussemburgo. Convocato per il Mondiale 2018, si laurea campione del mondo, pur essendo sceso in campo in una sola partita contro la Danimarca.\nControversie.\nIl 26 agosto 2021 viene arrestato dalla polizia del Cheshire con l'accusa di stupro e molestie ai danni di due donne e di una ragazza ancora minorenne. Non gli viene concessa la libert\u00e0 su cauzione poich\u00e9, in precedenza, aveva infranto la legge ospitando un party clandestino a casa sua, venendo cos\u00ec meno a una delle condizioni previste. Il Manchester City l'ha immediatamente sospeso dalla prima squadra e il 14 settembre successivo ha rimosso ogni riferimento a lui negli articoli in vendita nello store ufficiale. Il 10 settembre Mendy \u00e8 comparso in tribunale, per poi essere rimandato in prigione fino al 15 novembre, mentre l'udienza \u00e8 stata fissata al 15 dicembre 2021.\nStatistiche.\nPresenze e reti nei club.\n\"Statistiche aggiornate al 9 maggio 2021.\"\nCronologia presenze e reti in nazionale.\n \n \n "}
{"id": "4582192", "revid": "1442080", "url": "https://it.wikipedia.org/wiki?curid=4582192", "title": "U.S. National Championships 1955 - Singolare femminile", "text": "Doris Hart ha battuto in finale Pat Ward 6-4, 6-2."}
{"id": "4582193", "revid": "124512842", "url": "https://it.wikipedia.org/wiki?curid=4582193", "title": "B&amp;B Italia", "text": "B&amp;B Italia S.p.A. \u00e8 un'azienda italiana fondata nel 1966 a Novedrate produttrice di mobili, arredi e altri oggetti per la casa.\nStoria.\nGli inizi come C&amp;B.\nL'azienda \u00e8 fondata nel 1966 dal gi\u00e0 noto Cesare Cassina, della famiglia proprietaria dell'omonima azienda, e dal pi\u00f9 giovane Piero Ambrogio Busnelli come C&amp;B (Cassina &amp; Busnelli) con l'idea di fare ricorso alle tecnologie pi\u00f9 innovative per ottenere una produzione pi\u00f9 ampia in un periodo in cui la produzione di mobili \u00e8 ancora legata all'abilit\u00e0 artigianale.\nNegli anni sessanta, tramite la tecnologia dello stampaggio ad iniezione scoperta a Londra da Busnelli, vengono prodotti vari elementi d'arredo come \"Up\" senza telaio (design Gaetano Pesce), \"Coronado\" (design Afra e Tobia Scarpa) con due sole viti da assemblare, \"Lombrico\" (design Marco Zanuso) e \"Amanta\" (Mario Bellini). Nel 1966 l'azienda sviluppa in collaborazione con un rappresentante della Bayer la tecnologia del poliuretano a freddo schiumato in stampi e l'applica alla produzione di arredi imbottiti. \"Coronado\" di Afra e Tobia Scarpa \u00e8 il primo imbottito che utilizza questa tecnologia. Nel 1969 realizza \"Serie Up\" con il designer Gaetano Pesce, la prima collezione di sedute poltrona confezionata \u201csottovuoto\u201d in grado di ottenere, nella sua massima contrazione, fino al 90% in meno della cubatura.\nB&amp;B Italia - dagli anni settanta al 2000.\nDel 1972 \u00e8 il lancio del prodotto \"Le Bambole\", con il design di Mario Bellini e premiato col Compasso d'oro lo stesso anno, con una campagna pubblicitaria di Oliviero Toscani che ha come protagonista la musa di Andy Warhol, Donna Jordan, in jeans, gambe col tacco in aria e a seno nudo. Busnelli commissiona a un giovane Renzo Piano, allora ventitreenne associato a Richard Rogers, il progetto della sede centrale B&amp;B Italia a Novedrate. L'edificio, ultimato nel 1973, \u00e8 costituito da una unit\u00e0 sospesa all'interno di una struttura in tubolari di acciaio e vetro che anticipa l'architettura del famoso Centre Pompidou di Parigi, disegnato successivamente dagli stessi architetti.\nNel 1973 Busnelli rileva le quote di Cassina e modifica il nome dell'azienda in B&amp;B Italia (dove il primo B, diceva quasi per scherzo, indicava le banche che gli avevano dato aiuto nell'iniziativa). Nel 1974 viene progettato l'armadio Sisamo, il primo armadio con un sistema brevettato di apertura ad ante complanari che nel 1984 vince il premio Compasso d'oro vinto nuovamente nel 1987 per il sistema di sedute Sity progettate da Antonio Citterio e, l'anno successivo, viene assegnato all'azienda \u201c\"per il costante lavoro di integrazione svolto al fine di coniugare i valori della ricerca tecnico scientifica con quelli necessari alla funzionalit\u00e0 ed espressivit\u00e0 dei prodotti\"\u201d.\nIn quel periodo si affianca a Piero (\"Pierino\") Busnelli il primo dei figli, Giorgio (poco pi\u00f9 che ventenne), in seguito entreranno in azienda anche Giancarlo nel 1976 e Emanuele nel 1991. Proprio nel 1991, quando la societ\u00e0 stipula una joint venture con la Costa Crociere per l'arredo delle navi (della cosa vuole occuparsi direttamente Pierino Busnelli che scomparir\u00e0 a 88 anni nel gennaio 2014), Giorgio assumer\u00e0 la guida dell'azienda avviandone la fase d'internazionalizzazione.\nAnni 2000 e 2010.\nNel 2003 il 51,4% di B&amp;B Italia (che ha come advisor JP Morgan) \u00e8 ceduto al fondo Opera, una start up nel settore. Mentre i fratelli Busnelli si focalizzazno sul centro ricerche, la gestione dell'azienda va a un nuovo team di manager con risultati che Giorgio Busnelli definir\u00e0 poi \"discutibili\": in otto anni cambiano tre direttori e diciotto dirigenti mentre sono continue le richieste di riduzione dei costi. Cos\u00ec nel 2011 (in azienda \u00e8 gi\u00e0 entrata la terza generazione con Massimiliano, figlio di Giorgio) i Busnelli si ricomprano per una sessantina di milioni quanto hanno venduto e ritornano ad avere il controllo della societ\u00e0.\nNegli anni 2011-2012 nasce \"Husk\", la famiglia di sedute progettata da Patricia Urquiola e Tobi-Hishi, design Barber &amp; Osgerby, dopo che in precedenza sono nate \"Bend-Sofa\" sempre di Urquiola e la libreria \"ShelfX\" di Naoto Fukasawa. Nel marzo 2012 l'azienda acquisisce il 25% di Moooi, societ\u00e0 olandese di design fondata da Marcel Wanders e Casper Vissers e specializzata in complementi d'arredo e illuminazione.\nDopo aver rifiutato offerte di due multinazionali (il gruppo Knoll, quotato a Wall Street, e Haworth, proprietario di Poltrona Frau, Cassina e Cappellini), nel giugno 2015 i Busnelli cedono l'80% del capitale di B&amp;B Italia al fondo di private equity) Investindustrial di Andrea Bonomi. La gestione dell'azienda resta comunque nelle mani di Giorgio Busnelli, socio di minoranza con il fratello Emanuele. Nel settembre 2016 B&amp;B Italia entra nel segmento delle cucine di alta gamma rilevando il 70% di Arcilinea, azienda vicentina della famiglia Fortuna che rimane come socia di minoranza con Silvio Fortuna alla presidenza.\nNasce Design Holding.\nDall'ingresso di The Carlyle Group nel piano di design di Investindustrial, nasce nel settembre 2018 Design Holding con l'obiettivo di creare il polo italiano dell'interior design di alta gamma per poi diventarlo a livello internazionale. Fanno parte della nuova societ\u00e0, guidata da Gabriele Del Torchio, i marchi gi\u00e0 controllati da Investindustrial: Flos, B&amp;B Italia e la danese Louis Poulsen.\nDati economici.\nIl gruppo B&amp;B Italia detiene i marchi B&amp;B Italia, Maxalto, Azucena ed Arclinea e ha raggiunto 201,4 milioni di ricavi nel 2019 con l'export che incide per oltre l'80%. Le vendite in 80 paesi attraverso una rete di 10 flagship stores, 70 negozi monomarca e 1000 rivenditori."}
{"id": "4582195", "revid": "729019", "url": "https://it.wikipedia.org/wiki?curid=4582195", "title": "Linea Kisuki", "text": "La \u00e8 una linea ferroviaria regionale che collega la citt\u00e0 di Sh\u014dbara, nella prefettura di Hiroshima, alla stazione di Shinji, nella citt\u00e0 di Matsue della prefettura di Shimane. La linea \u00e8 a scartamento ridotto, non elettrificata e a binario singolo. \u00c8 gestita dalla West Japan Railway Company (JR West).\nServizi.\nLa linea \u00e8 interessata da traffico locale, con un treno ogni 1 o 2 ore sul tratto pi\u00f9 trafficato, fra Shinji e Kisuki, e frequenze minori sul resto della linea.\nDurante la bella stagione viene esercitato anche un treno turistico denominato \"Oku-Izumo Orochi\"."}
{"id": "4582196", "revid": "36426", "url": "https://it.wikipedia.org/wiki?curid=4582196", "title": "Ritratto di principessa (Pisanello)", "text": ""}
{"id": "4582209", "revid": "729019", "url": "https://it.wikipedia.org/wiki?curid=4582209", "title": "12. Division", "text": "La 12. Division fu una divisione regolare dell'Esercito prussiano costituita nel 1818 e integrata dopo il 1871 nel nuovo Esercito tedesco, inserita all'interno del VI corpo d'armata prussiano. I soldati della divisione erano reclutati in Slesia e l'unit\u00e0 aveva la sua base in tempo di pace nella citt\u00e0 di Neisse.\nDopo aver partecipato con distinzione alla guerra contro l'Austria del 1866 e alla guerra franco-prussiana del 1870-1871, la divisione prese parte alla prima guerra mondiale combattendo prevalentemente sul fronte occidentale.\nNell'autunno 1917 la 12. Division venne trasferita insieme ad altre unit\u00e0 tedesche, sul fronte italiano dove svolse un ruolo decisivo nella battaglia di Caporetto; furono i soldati slesiani di questa divisione che il 24 ottobre avanzarono in profondit\u00e0 nella nebbia lungo il fondovalle dell'Isonzo e raggiunsero, dopo una sorprendente marcia di oltre 20 chilometri in poche ore, la cittadina di Caporetto, sfondando completamente il fronte italiano e seminando il panico e la confusione tra i reparti nemici di retrovia.\nDopo la brillante condotta sul fronte italiano, la 12. Division ritorn\u00f2 sul fronte occidentale dopo continu\u00f2 a combattere in attacco e in difesa fino al termine della guerra. La divisione venne ufficialmente sciolta nel 1919 dopo la sconfitta e la caduta del Reich tedesco.\nStoria.\nCostituita come nuova formazione regolare nel 1818 dopo la fine delle guerre napoleoniche, la 12. Division (12\u00aa Divisione) dell'Esercito prussiano venne reclutata in Slesia, principalmente nei distretti dell'Alta Slesia; il suo quartier generale venne stabilito nella citt\u00e0 di Neisse.\nInquadrata nel VI corpo d'armata prussiano, la divisione entr\u00f2 in combattimento per la prima volta nella sua storia partecipando nel 1866 alla guerra contro l'Impero austriaco durante la quale ebbe modo di distinguersi nella decisiva battaglia di Sadowa. Nel 1870 invece all'inizio della guerra franco-prussiana, il VI corpo d'armata rimase in Germania per affrontare eventuali minacce austriache ai confini meridionali e quindi la 12. Division non prese parte alla battaglia di Gravelotte e alla battaglia di Sedan che decisero la campagna. Il VI corpo venne trasferito in Francia nella seconda parte della guerra e la divisione slesiana entr\u00f2 finalmente in combattimento, partecipando anche al lungo e duro assedio di Parigi.\nDurante il periodo di pace successivo alla costituzione del Reich tedesco, la 12\u00aa Divisione venne mantenuta nell'ordine di battaglia del nuovo esercito germanico unificato come divisione attiva regolare sempre alle dipendenze, insieme alla 11. Division, del VI corpo d'armata prussiano il cui quartier generale era stanziato a Breslavia.\nLa 12. Division venne mobilitata nell'agosto 1914 all'inizio della prima guerra mondiale e, al comando del generale Martin Chales de Beaulieu, venne assegnata al VI corpo d'armata del generale Kurt von Pritzelwitz, sul fronte occidentale; le due divisioni del corpo d'armata slesiano entrarono a far parte della 4\u00aa Armata tedesca che marci\u00f2 con successo attraverso le Ardenne durante la battaglia delle Frontiere. La divisione slesiana si distinse soprattutto nel cruento combattimento di Rossignol del 22 agosto 1914 dove sbaragli\u00f2 una divisione coloniale francese che venne quasi completamente distrutta dal fuoco micidiale delle mitragliatrici tedesche mentre cercava di contrattaccare.\nDopo la fine della guerra di movimento, la 12. Division rimase sul fronte occidentale fino al 1916 e venne coinvolta nella dura e sfibrante guerra di trincea; in particolare partecip\u00f2 ai combattimenti della Somme durante il quale le truppe tedesche subirono gravi perdite, pur riuscendo tenacemente ad evitare uno sfondamento della linea del fronte. Dopo un breve trasferimento sul fronte orientale per alcuni mesi della seconda met\u00e0 del 1916, durante i quali non prese parte a grandi battaglie, la divisione ritorn\u00f2 ancora una volta all'ovest e venne stazionata da maggio a settembre 1917 in Alsazia.\nLa decisione degli alti comandi tedesco e austro-ungarico di rinforzare lo schieramento sul fronte italiano con divisioni germaniche per costituire una massa offensiva e sferrare un grande attacco sull'Isonzo, port\u00f2 al trasferimento della 12. Division dal fronte occidentale a Klagenfurt, dove i soldati slesiani rimasero per circa un mese per essere riequipaggiati e addestrati per la guerra di montagna prima di intraprendere la marcia di avvicinamento verso la testa di ponte di Tolmino, punto di partenza principale dell'offensiva austro-tedesca. Il movimento finale della 12. Division verso l'Isonzo avvenne a partire dal 14 ottobre attraverso il disagiato passo di Loibl e avvenne in condizioni climatiche sfavorevoli, sottoponendo le truppe a fatiche e disagi. I soldati slesiani apparvero molto provati alla fine della marcia e arrivarono esausti all'interno della testa di ponte di Tolmino dove poterono finalmente disporre di alcuni giorni di riposo.\nAlla 12. Division era stato assegnato uno dei compiti pi\u00f9 importanti dell'offensiva austro-germanica; schierata nella testa di ponte subito dietro i reparti dell'Alpenkorps, avrebbe dovuto avanzare risolutamente nella valle dell'Isonzo, lungo entrambe le rive del fiume, e raggiungere al pi\u00f9 presto, senza preoccuparsi di possibili minacce sui fianchi, le retrovie della 2\u00aa Armata italiana. Il 24 ottobre 1917 la 12. Division raggiunse, al comando del generale Arnold Lequis, il pi\u00f9 brillante successo della sua storia e consegu\u00ec risultati superiori alle previsioni giocando un ruolo decisivo nella battaglia di Caporetto. I soldati slesiani, favoriti dalla nebbia che li nascose alla vista del nemico sulle alture, avanzarono dalle ore 09.00 lungo le due sponde dell'Isonzo dopo aver superato facilmente le linee avanzate italiane, e marciarono rapidamente in profondit\u00e0 nel fondo valle. Senza essere n\u00e9 individuati, n\u00e9 contrastati dalle forze nemiche sulle alture dominanti, nell'arco di poche ore il 23\u00ba e il 63\u00ba reggimento della divisione sbaragliarono uno dopo l'altro i deboli reparti italiani incontrati lungo la strada che, colti completamente di sorpresa, non furono in grado di opporre resistenza. I tedeschi occuparono successivamente i villaggi del fondo valle Isonzo: Foni, Gabrje, Volarje, Idersko, Kamno, Smast, catturarono molti prigionieri, crearono grande confusione nelle retrovie italiane e sorpresero indifese le batterie dell'artiglieria nemica.\nAlle ore 15.30 i reparti della divisione raggiunsero e occuparono dopo brevi combattimenti l'importante nodo strategico di Caporetto, catturando altri prigionieri, mezzi e materiali nemici, prendendo posizione allo sbocco della valle del Natisone e tagliando la ritirata delle truppe italiane schierate pi\u00f9 a nord. Gli slesiani non si arrestarono a Caporetto ed entro le ore 22.30 avanzarono ancora fino a Robic e Golobi. La 12. Division aveva marciato e combattuto per tutta la giornata, era avanzata per 27 chilometri in dodici ore, aveva sfondato completamente il fronte nemico, aveva catturato 10.000 prigionieri e 100 cannoni. Il generale Konrad Krafft von Dellmensingen ha giudicato questa audace azione della 12. Division la pi\u00f9 riuscita manovra di sfondamento di una linea fortificata di tutta la guerra mondiale, \"senza precedenti nella storia della guerra di posizione\". In riconoscimento della brillante e risoluta condotta di ufficiali e soldati della 12. Division, il generale Arnold Lequis venne decorato la notte stessa del 24 ottobre, su decisione del Kaiser, con il prestigioso Ordine pour le M\u00e9rite, la massima decorazione al valore dell'Impero tedesco.\nDopo la grande vittoria del 24 ottobre, gli slesiani della 12. Division continuarono ad ottenere, insieme alle altre divisioni austro-tedesche, importanti successi nei giorni seguenti durante la fase di sfruttamento e di inseguimento dell'esercito italiano in rotta. Il 25 ottobre alcuni reparti della divisione salirono sulle pendici del Monte Matajur, mentre altre formazioni arrivarono a Stupizza avanzando lungo la valle del Natisone. Quindi tra il 27 ottobre e il 3 novembre 1917 la 12. Division marci\u00f2 verso Cividale, raggiunse il fiume Torre e attacc\u00f2 la testa di ponte italiana sul Tagliamento di Ragogna. Il 4 novembre venne attraversato anche questo fiume a Pinzano e quindi i reparti della divisione proseguirono su Sacile e Vittorio Veneto, giungendo al fiume Piave a Vidor il 10 novembre.\nL'inseguimento era giunto al termine e l'esercito italiano aveva organizzato una nuova linea difensiva sul Piave e il massiccio del Grappa che fu in grado di arrestare l'offensiva austro-tedesca. La 12. Division venne ritirata dalla prima linea e trasferita in riserva a Filetto fino a met\u00e0 dicembre, prima di essere trasferita di nuovo sul fronte occidentale.\nNel 1918 la 12. Division fece inizialmente parte delle riserve del quartier generale preparate per l'offensiva di primavera all'ovest; venne successivamente impegnata nella quarta battaglia di Ypres e nella serie di continui scontri in conseguenza dell'offensiva generale alleata iniziata in agosto. I reparti della divisione continuarono a combattere tenacemente in difesa nel settore settentrionale del fronte ripiegando lentamente, insieme alle altre divisioni tedesche, verso est, abbandonando i territori occupati della Francia e del Belgio.\nDopo l'armistizio dell'11 novembre 1918, la 12\u00aa Divisione slesiana rientr\u00f2 disciplinatamente in patria insieme al resto dell'esercito tedesco e venne sciolta nel 1919 a seguito della disposizioni previste dai trattati di pace e delle clausole sul disarmo della Germania."}
{"id": "4582212", "revid": "897666", "url": "https://it.wikipedia.org/wiki?curid=4582212", "title": "Mac\u00e0fame", "text": ""}
{"id": "4582213", "revid": "1442080", "url": "https://it.wikipedia.org/wiki?curid=4582213", "title": "U.S. National Championships 1956 - Singolare femminile", "text": "Shirley Fry ha battuto in finale Althea Gibson 6-3, 6-4."}
{"id": "4582220", "revid": "729019", "url": "https://it.wikipedia.org/wiki?curid=4582220", "title": "Linea Sank\u014d", "text": "La \u00e8 una linea ferroviaria regionale che collega la citt\u00e0 di Miyoshi, nella prefettura di Hiroshima a alla stazione di G\u014dtsu, nella citt\u00e0 omonima della prefettura di Shimane. La linea \u00e8 a scartamento ridotto, non elettrificata e a binario singolo. \u00c8 gestita dalla West Japan Railway Company (JR West). \nA causa della bassa frequentazione, dovuta al passaggio in aree poco popolate, JR West ha annunciato la chiusura della linea a partire dal 1\u00ba aprile 2018.\nServizi.\nLa linea \u00e8 interessata da traffico locale, vede il passaggio di 4-5 coppie di treni al giorno a seconda della sezione."}
{"id": "4582221", "revid": "1442080", "url": "https://it.wikipedia.org/wiki?curid=4582221", "title": "U.S. National Championships 1957 - Singolare femminile", "text": "Althea Gibson ha battuto in finale Louise Brough 6-3, 6-2."}
{"id": "4582224", "revid": "205197", "url": "https://it.wikipedia.org/wiki?curid=4582224", "title": "X\u00e4z\u00e4r L\u00e4nk\u00e4ran", "text": ""}
{"id": "4582227", "revid": "1543377", "url": "https://it.wikipedia.org/wiki?curid=4582227", "title": "Lino Ziller", "text": "Biografia.\nNato a Rev\u00f2, in val di Non, si trasfer\u00ec con la famiglia a Bolzano nel 1922.\nDurante la seconda guerra mondiale entr\u00f2 nella resistenza, ed al termine del conflitto fu il rappresentante del Comitato di liberazione nazionale nel neonato quotidiano \"Alto Adige\".\nPerfettamente bilingue ed integrato nel tessuto sociale altoatesino, fu eletto nel 1948 come primo sindaco di Bolzano, anche grazie all'appoggio della SVP di Silvius Magnago, suo primo vicesindaco. Oltre al suo partito, la Democrazia Cristiana, ed all'SVP, fecero parte della prima giunta anche il PSI ed il PCI, che tuttavia uscirono dalla maggioranza il 22 settembre 1950.\nFu rieletto anche nella successiva legislatura 1953-1957, a capo di una giunta DC-SVP-PSDI.\nDurante il suo primo mandato nacque, su iniziativa dello stesso Ziller, il Teatro Stabile di Bolzano, e la citt\u00e0 ospit\u00f2 per la prima volta l'adunata nazionale degli alpini.\nNel 1960 fu eletto nel consiglio provinciale di Bolzano, ed entr\u00f2 a far parte della giunta provinciale come assessore alle finanze e al patrimonio.\nIn tre diversi periodi fu presidente dell'Hockey Club Bolzano: 1955-1960, 1964-1965 e 1966-1970."}
{"id": "4582228", "revid": "486946", "url": "https://it.wikipedia.org/wiki?curid=4582228", "title": "Qarabag Agdam", "text": ""}
{"id": "4582233", "revid": "767487", "url": "https://it.wikipedia.org/wiki?curid=4582233", "title": "Moss Fotballklubb 1981", "text": "Questa voce raccoglie le informazioni riguardanti il Moss Fotballklubb nelle competizioni ufficiali della stagione 1981."}
{"id": "4582238", "revid": "1442080", "url": "https://it.wikipedia.org/wiki?curid=4582238", "title": "U.S. National Championships 1958 - Singolare femminile", "text": "Althea Gibson ha battuto in finale Darlene Hard 3-6, 6-1, 6-2."}
{"id": "4582247", "revid": "110157", "url": "https://it.wikipedia.org/wiki?curid=4582247", "title": "Dominio di Krull", "text": "In matematica, un dominio di Krull \u00e8 un dominio d'integrit\u00e0 che \u00e8 intersezione di una famiglia localmente finita di domini di valutazione discreta. I domini di Krull sono, allo stesso tempo, una generalizzazione dei domini noetheriani integralmente chiusi (e, in particolare, dei domini di Dedekind) e dei domini a fattorizzazione unica.\nPrendono il loro nome da Wolfgang Krull (1899 \u2013 1971).\nDefinizione.\nSia formula_1 un anello commutativo unitario integro. formula_1 \u00e8 un dominio di Krull se esiste una famiglia formula_3 di domini di valutazione discreta (DVR) contenuti nel campo dei quozienti di formula_1 tali che formula_5 e, per ogni formula_6, esistono solo un numeri finito di formula_7 tali che formula_8 non \u00e8 invertibile in formula_7.\nEquivalentemente, formula_1 \u00e8 un dominio di Krull se, per ogni ideale primo formula_11 di altezza 1, la localizzazione formula_12 \u00e8 un DVR, formula_1 \u00e8 intersezione di queste localizzazioni e ogni elemento formula_6 \u00e8 contenuto in un numero finito di ideali primi d'altezza 1.\nPropriet\u00e0.\nEssendo intersezione di anelli integralmente chiusi, ogni dominio di Krull \u00e8 integralmente chiuso.\nLa propriet\u00e0 di essere un dominio di Krull soddisfa alcune propriet\u00e0 di stabilit\u00e0: ogni localizzazione formula_15 \u00e8 ancora un dominio di Krull, cos\u00ec come la sua chiusura integrale in un'estensione finita del suo campo dei quozienti; analogamente, gli anelli dei polinomi formula_16 e delle serie formali formula_17 in un qualunque numero di indeterminate sono ancora domini di Krull (per ognuna delle tre definizioni di anello delle serie formali in infinite indeterminate). Al contrario, questa propriet\u00e0 non \u00e8 invariante rispetto al passaggio al quozienti: ad esempio, l'anello formula_18 (dove formula_19 \u00e8 un campo) non \u00e8 neppure integralmente chiuso.\nL'intersezione di un numero finito o di un insieme localmente finito di domini di Krull \u00e8 ancora un dominio di Krull, mentre l'intersezione di una famiglia arbitraria pu\u00f2 non esserlo.\nLegami con gli anelli noetheriani.\nTutti i domini noetheriani integralmente chiusi sono domini di Krull: se, infatti, formula_11 \u00e8 un primo di altezza 1, la localizzazione formula_12 \u00e8 un dominio locale noetheriano integralmente chiuso di dimensione 1, e quindi \u00e8 un DVR; inoltre, ogni formula_6 \u00e8 contenuto in un numero finito di ideali primi d'altezza 1 (poich\u00e9 l'anello formula_23 ha un numero finito di primi minimali). Viceversa, tutti i domini di Krull di dimensione 1 sono noetheriani, ovvero sono domini di Dedekind.\nDiversi teoremi relativi agli anelli noetheriani si generalizzano ai domini di Krull, sebbene sia a volte necessario restringerne il campo d'applicazione. Ad esempio, i domini di Krull, come gli anelli noetheriani, verificano il teorema dell'ideale principale, mentre un teorema solo parzialmente valido \u00e8 quello sull'esistenza della decomposizione primaria: se formula_24 \u00e8 un ideale di un dominio di Krull, formula_24 pu\u00f2 non essere decomponibile, ma lo \u00e8 sicuramente se \u00e8 principale.\nUn altro legame naturale tra i domini noetheriani e i domini di Krull \u00e8 dato dal teorema di Mori-Nagata, che afferma che la chiusura integrale di un dominio noetheriano nel suo campo dei quozienti (o, pi\u00f9 in generale, in un'estensione finita del suo campo dei quozienti) \u00e8 un dominio di Krull. Pi\u00f9 in generale, la chiusura integrale di un anello noetheriano formula_1 ridotto (ma non necessariamente integro) nel suo anello totale dei quozienti \u00e8 il prodotto diretto di formula_27 domini di Krull, dove formula_27 \u00e8 il numero dei primi minimali di formula_1.\nPropriet\u00e0 di fattorizzazione.\nTutti i domini di Krull sono atomici, ovvero ogni elemento pu\u00f2 essere espresso come prodotto di elementi irriducibili.\nOgni dominio a fattorizzazione unica (UFD) \u00e8 un dominio di Krull, in quanto i primi di altezza 1 di un UFD sono principali; viceversa, un dominio di Krull i cui primi di altezza 1 sono principali sono a fattorizzazione unica. Per \"misurare\" quanto un dominio di Krull \u00e8 lontano dall'essere a fattorizzazione unica si pu\u00f2 introdurre un gruppo, detto gruppo delle classi, che generalizza il concetto di gruppo delle classi di un dominio di Dedekind.\nUn ideale frazionario formula_24 di un dominio di Krull formula_1 con campo dei quozienti formula_19 \u00e8 \"divisoriale\" se formula_33, dove formula_34. L'insieme degli ideali divisoriali \u00e8 un gruppo sotto l'operazione di moltiplicazione tra ideali, che \u00e8 isomorfo al gruppo abeliano libero generato dagli ideali primi di altezza 1; in particolare, ogni ideale divisoriale formula_24 ha una decomposizione primaria\ndove i formula_37 sono ideali primi di altezza 1, gli formula_38 sono interi positivi e formula_39 \u00e8 la formula_38-esima potenza simbolica di formula_37.\nIl gruppo delle classi di formula_1 \u00e8 definito come il quoziente tra il gruppo degli ideali divisoriali e il sottogruppo degli ideali frazionari principali; esso si riduce al gruppo banale se e solo se formula_1 \u00e8 a fattorizzazione unica, ovvero se e solo se tutti gli ideali divisoriali sono principali. Se formula_1 \u00e8 un dominio di Dedekind, allora il gruppo delle classi di formula_1 non \u00e8 altro che il quoziente tra il gruppo degli ideali invertibili e il sottogruppo degli ideali frazionari principali."}
{"id": "4582251", "revid": "72396", "url": "https://it.wikipedia.org/wiki?curid=4582251", "title": "U.S. National Championships 1959 - Singolare femminile", "text": "Maria Bueno ha battuto in finale Christine Truman 6-1, 6-4."}
{"id": "4582257", "revid": "367445", "url": "https://it.wikipedia.org/wiki?curid=4582257", "title": "Cloud desktop", "text": ""}
{"id": "4582260", "revid": "94013402", "url": "https://it.wikipedia.org/wiki?curid=4582260", "title": "Ernest Brudenell-Bruce, III marchese di Ailesbury", "text": "Biografia.\nEra il secondo figlio maschio di Charles Brudenell-Bruce, I marchese di Ailesbury e della sua prima moglie, Henrietta Mary Hill. Studi\u00f2 all'Eton College e al Trinity College di Cambridge.\nCarriera politica.\n\u00c8 stato deputato per Marlborough nel 1832. Fu Lord of the Bedchamber di Guglielmo IV (1834-1835). Nel 1841 divenne membro del Consiglio privato e ricopr\u00ec la carica di vice Ciambellano sotto Sir Robert Peel (1841-1846). Nel 1878 successe al fratello ed entr\u00f2 nella Camera dei lord. Fu nominato luogotenente di Berkshire (1884-1886).\nMatrimonio.\nSpos\u00f2, il 25 novembre 1834, Louisa Elizabeth Horsley-Beresford (1814-14 ottobre 1891), figlia di John Horsley-Beresford, II barone Decies e Charlotte Horsley. Ebbero sette figli:\nMorte.\nMor\u00ec il 18 ottobre 1886, all'et\u00e0 di 75 anni a Savernake, nel Wiltshire. Fu sepolto a Great Bedwyn, nel Wiltshire."}
{"id": "4582263", "revid": "1442080", "url": "https://it.wikipedia.org/wiki?curid=4582263", "title": "U.S. National Championships 1960 - Singolare femminile", "text": "Darlene Hard ha battuto in finale Maria Bueno 6-4, 10-12, 6-4."}
{"id": "4582265", "revid": "767487", "url": "https://it.wikipedia.org/wiki?curid=4582265", "title": "Shadows (film 1914 Baker)", "text": "Shadows \u00e8 un cortometraggio muto del 1914 diretto da R.F. Baker.\nTrama.\nUna giovane reporter, sulle tracce di una banda di falsari, viene salvata da un agente del servizio segreto che sgomina la gang. La ragazza potr\u00e0 cos\u00ec avere uno scoop in esclusiva.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 500 metri in due bobine - usc\u00ec nelle sale cinematografiche USA il 20 marzo 1914."}
{"id": "4582267", "revid": "729019", "url": "https://it.wikipedia.org/wiki?curid=4582267", "title": "Linea Nanao", "text": "La \u00e8 una linea ferroviaria di 59,5\u00a0km a scartamento ridotto che unisce le citt\u00e0 di Tsubata e Nanao nella prefettura di Ishikawa in Giappone. La linea \u00e8 gestita dalla West Japan Railway Company (JR West) ed \u00e8 a binario singolo ed elettrificata in corrente continua a 1500 V. Al termine la linea si collega con la Ferrovia di Noto, non elettrificata e a gestione privata, che raggiunge la stazione di Anamizu.\nStoria.\nLa sezione fra Tsubata (ora Hon-Tsubata) e Yatashin via Nanao \u00e8 stata costruita dalla il 24 aprile 1898. La stazione terminale di Tsubata \u00e8 stata spostata all'attuale capolinea il 2 agosto 1900 e connessa alla linea principale Hokuriku allora di propriet\u00e0 statale. La nazionalizzazione della linea avvenne il 1\u00ba settembre 1907.\nNegli anni seguenti la linea venne estesa: nel 1925 da Nanao a Wakura (l'attuale Wakura-Onsen), e nel 1935 fino ad Anamizu, sull'attuale ferrovia di Noto. Nel 1991 la linea venne elettrificata fino a Wakura-Onsen, permettendo i servizi diretti da e per la linea principale Hokuriku. La sezione fra Nanao e Wajima pass\u00f2 quindi alla ferrovia di Noto, e nel 2001 la sezione fra Anamizu e Wajima \u00e8 stata chiusa per il basso profitto della linea.\nServizi.\nLa sezione, oltre ai treni locali e ai rapidi, vede alcuni treni espressi limitati \"Thunderbird\" provenienti da Osaka e Kyoto che raggiungono la localit\u00e0 termale di Wakura Onsen.\nStazioni.\nLa linea Nanao si trova interamente nella prefettura di Ishikawa."}
{"id": "4582269", "revid": "1543377", "url": "https://it.wikipedia.org/wiki?curid=4582269", "title": "SPHERES", "text": "Con il termine SPHERES si intende una particolare famiglia di piccoli satelliti artificiali caratterizzati dalla compattezza, progettati dai MIT essenzialmente per scopi educativi.\nGli SPHERES sono utilizzati per scopi sperimentali/didattici all'interno della Stazione Spaziale Internazionale. Sono utilizzati nella gara internazionale di robotica aerospaziale Zero Robotics."}
{"id": "4582276", "revid": "1347902", "url": "https://it.wikipedia.org/wiki?curid=4582276", "title": "Fronte Nazionale (Repubblica Democratica Tedesca)", "text": "Il Fronte Nazionale, meglio conosciuto come il Fronte Nazionale della Repubblica Democratica Tedesca (in tedesco: \"Nationale Front der Deutschen Demokratischen Republik\"), \u00e8 stata un'alleanza di e di organizzazioni di massa della Germania Est dominata principalmente dal Partito Socialista Unificato di Germania costituita presso la Volkskammer, la \"Camera del Popolo\".\nStoria.\nIl Fronte Nazionale ha sostituito il \"Blocco Democratico\" che venne fondato ai tempi dell'occupazione sovietica. Il Fronte \u00e8 stato fondato il 30 marzo 1950, ed era l'unica lista ammessa alle elezioni per la \"Camera del Popolo\". La distribuzione dei seggi alla Camera erano concordati dalla SED e altre associazioni comuniste.\nIl 5 dicembre 1989 il Fronte, \"de facto\", \u00e8 stato sciolto non appena i cristiano-democratici e liberal-democratici hanno preso le distanze dal regime comunista e si sono posti all'opposizione. Il 16 dicembre dello stesso anno il SED si trasform\u00f2 nel Partito del Socialismo Democratico, trasformandosi in un partito socialcomunista democratico, pi\u00f9 simile ai partiti eurocomunisti occidentali. Il 20 febbraio 1990 \u00e8 stato approvato un emendamento costituzionale che ha abolito dalla Costituzione della RDT il riferimento alla coalizione."}
{"id": "4582279", "revid": "767487", "url": "https://it.wikipedia.org/wiki?curid=4582279", "title": "The Love Route Via Pittman", "text": "The Love Route Via Pittman \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 24 marzo 1914."}
{"id": "4582282", "revid": "767487", "url": "https://it.wikipedia.org/wiki?curid=4582282", "title": "The Conqueror (film 1914)", "text": "The Conqueror \u00e8 un cortometraggio muto del 1914. Il nome del regista non viene riportato nei credit del film.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 20 gennaio 1914."}
{"id": "4582283", "revid": "367445", "url": "https://it.wikipedia.org/wiki?curid=4582283", "title": "Pierre \u00c9tienne Monnot", "text": ""}
{"id": "4582285", "revid": "1442080", "url": "https://it.wikipedia.org/wiki?curid=4582285", "title": "U.S. National Championships 1961 - Singolare femminile", "text": "Darlene Hard ha battuto in finale Ann Haydon 6-3, 6-4."}
{"id": "4582286", "revid": "106456", "url": "https://it.wikipedia.org/wiki?curid=4582286", "title": "Battaglia delle Piane di Abraham", "text": ""}
{"id": "4582287", "revid": "110157", "url": "https://it.wikipedia.org/wiki?curid=4582287", "title": "Geminina", "text": "La geminina (Geminin o GMNN) \u00e8 una proteina coinvolta nell'inibizione della replicazione del DNA.\nLa geminina \u00e8 una proteina nucleare codificata dal gene \"GMNN\" presente nella maggior parte degli eucarioti e altamente conservata tra le specie. La geminina svolge vari ruoli nella regolazione del ciclo cellulare dei metazoi, della proliferazione cellulare, e del differenziamento cellulare.\nStoria.\nGeminin fu inizialmente scoperta in estratti di uova di Xenopus e venne riconosciuto come inibitore del caricamento sul DNA del complesso MCM2-7. Fu contemporaneamente individuato come substrato di APC (\"anaphase promoting complex\").\nStruttura.\nLa geminina \u00e8 una proteina nucleare costituita da circa 200 aminoacidi con un peso molecolare di circa 25 kDa. Esso contiene un dominio \"coiled-coil\" a cerniera di leucine. Non ha alcuna attivit\u00e0 enzimatica nota n\u00e9 motivi di legame al DNA.\nFunzione.\nPresente in tutti i metazoi, ma apparentemente non in lievito, la geminina inibisce la formazione del complesso di pre-replicazione sequestrando Cdt1 in un complesso inattivo che non \u00e8 in grado di interagire con il complesso MCM2-7. Studi di cristallografia hanno dimostrato che la geminina non inibisce il legame di Cdt1 al \"pre-RC\", bens\u00ec forma un omodimero attraverso un dominio di tipo \"coiled-coil\", con il quale lega Cdt1 in un'ampia regione creando una barriera sterica all'interazione con il complesso MCM2-7.\nLa geminina \u00e8 inattivata mediante degradazione ed ubiquitinazione nel passaggio dalla metafase all'anafase. Questo, unitamente alla degradazione delle cicline mitotiche, avvia una nuova fase dove \u00e8 consentito il \"licensing\" delle origini di replicazione. Un modello prevede che la geminina venga reclutata da Cdt1 non appena avvenuto il \"firing\", impedendo immediatamente un nuovo \"licensing\".\nAccanto al ruolo di inibitore del \"licensing\", la geminina \u00e8 stata proposta anche come elemento coinvolto nei processi di sviluppo embrionale. Essa \u00e8 in grado, infatti, di associarsi all'omeobox di un certo numero di geni \"Hox\" e di inibire la loro capacit\u00e0 di legare il DNA per agire da attivatori della trascrizione genica."}
{"id": "4582290", "revid": "113757", "url": "https://it.wikipedia.org/wiki?curid=4582290", "title": "Cannamele", "text": ""}
{"id": "4582291", "revid": "110157", "url": "https://it.wikipedia.org/wiki?curid=4582291", "title": "Solifenacina", "text": "Solifenacina (nella fase sperimentale conosciuta con la sigla YM905) \u00e8 una molecola dotata di propriet\u00e0 di tipo anticolinergico, un antispastico delle vie urinarie. Come farmaco viene utilizzata per alleviare i disturbi vescicali e delle vie urinarie nei soggetti con iperattivit\u00e0 vescicale, segnatamente la minzione eccessivamente frequente e l'incapacit\u00e0 di controllare la minzione (la cosiddetta incontinenza urinaria da urgenza). In Italia il farmaco \u00e8 venduto dalla societ\u00e0 farmaceutica Astellas Pharma con il nome commerciale di \"Vesiker\" nella formulazione di compresse rivestite da 5 e 10\u00a0mg.\nFarmacodinamica.\nSolifenacina agisce come antagonista competitivo sui recettori colinergici. La vescica \u00e8 innervata da fibre nervose del sistema parasimpatico che rilasciano acetilcolina. Il neurotrasmettitore legandosi ai recettori muscarinici, in particolare al sottotipo M3, determina la contrazione della fibre muscolari lisce del muscolo detrusore. Prevenendo il legame dell'acetilcolina a questi recettori M3, la solifenacina riduce il tono della muscolatura liscia della vescica, permettendo al viscere di contenere maggiori volumi di urina, riducendo il numero delle minzioni, e gli episodi di urgenza e incontinenza. Grazie alla lunga emivita di eliminazione, una singola dose giornaliera pu\u00f2 offrire un controllo del tono della muscolatura liscia della vescica urinaria per 24 ore.\nFarmacocinetica.\nSolifenacina dopo assunzione per via orale viene ben assorbita dal tratto gastroenterico. I picchi plasmatici (Cmax) si ottengono nel giro di 3-8 ore (Tmax). La biodisponibilit\u00e0 assoluta raggiunge il 90%. La contemporanea assunzione di cibo non modifica in alcun modo la Cmax e l'area sotto la curva (AUC). La solifenacina si lega ampiamente (nella misura del 98% circa) alle proteine plasmatiche, ed in particolare all'\u03b11-glicoproteina acida.\nLa solifenacina subisce un ampio metabolismo epatico, principalmente tramite il citocromo P450 isoenzima 3A4 (CYP3A4).&lt;br&gt;L'emivita terminale della sostanza varia tra le 45 e le 68 ore. Nel plasma \u00e8 possibile identificare, oltre al farmaco immodificato, anche un metabolita farmacologicamente attivo (4\"R\"-idrossi solifenacina) e tre metaboliti inattivi.&lt;br&gt;A seguito di studi con solifenacina marcata 14C \u00e8 stato evidenziato che l'eliminazione del farmaco avviene per il 70% circa tramite la via urinaria e per il 23% tramite le feci nell'arco di circa 4 settimane. Nell'urina viene reperito circa l'11% come sostanza immodificata, l'8% come metabolita attivo 4\"R\"-idrossi, ed il resto come metaboliti inattivi.&lt;br&gt;L'et\u00e0 od il sesso del paziente non richiedono alcun aggiustamento del dosaggio.&lt;br&gt;Nei soggetti con insufficienza renale solifenacina presenta un'emivita prolungata e pertanto in questa popolazione di pazienti non \u00e8 opportuno oltrepassare il dosaggio di 5\u00a0mg/die.\nUsi clinici.\nIl farmaco viene utilizzato per il trattamento sintomatico dell'incontinenza da urgenza oppure dell'aumentata frequenza urinaria in soggetti con sindrome della vescica iperattiva.\nControindicazioni.\nSolifenacina \u00e8 controindicata nei soggetti con ipersensibilit\u00e0 nota al principio attivo oppure ad uno qualsiasi degli eccipienti della formulazione farmacologica. \u00c8 inoltre controindicata nei pazienti con ritenzione urinaria, megacolon tossico, miastenia grave, glaucoma ad angolo stretto, grave alterazione della funzionalit\u00e0 epatica o della funzionalit\u00e0 renale.\nDosi terapeutiche.\nNegli adulti e negli anziani la dose raccomandata di solifenacina succinato \u00e8 pari a 5\u00a0mg, in singola somministrazione giornaliera. Se necessario, la dose pu\u00f2 essere raddoppiata a 10\u00a0mg, sempre una sola volta al giorno.\nGravidanza e allattamento.\nGli studi sperimentali sugli animali non hanno evidenziato effetti dannosi sulla fertilit\u00e0, sullo sviluppo embrionale o fetale oppure sul parto. Non sono disponibili dati su donne gravide che hanno fatto uso di solifenacina. La Food and Drug Administration ha inserito il farmaco in classe C (farmaci i cui studi sugli animali hanno rilevato effetti dannosi sul feto, teratogenico/letale o altro, e per i quali non sono disponibili studi controllati in donne oppure farmaci per i quali non sono disponibili studi n\u00e9 sull'uomo n\u00e9 sull'animale) per l'uso in gravidanza.\nStudi sperimentali hanno dimostrato che nei topi la solifenacina e i suoi metaboliti sono escreti nel latte. Il farmaco pu\u00f2 provocare una riduzione dell'accrescimento dei topi neonati. Non sono disponibili dati, e pertanto non \u00e8 noto, se solifenacina sia escreta nel latte umano. Le donne che intendono allattare al seno debbono quindi sospendere l'assunzione della sostanza."}
{"id": "4582293", "revid": "110157", "url": "https://it.wikipedia.org/wiki?curid=4582293", "title": "Az\u0259rbaycan Kuboku 2005-2006", "text": "La Az\u0259rbaycan Kuboku 2005-2006 \u00e8 stata la 14\u00aa edizione della coppa nazionale azera, disputata tra il 24 settembre 2005 (con gli incontri del turno preliminare) e il 3 giugno 2006 e conclusa con la vittoria del Qarabag Agdam, al suo secondo titolo.\nOttavi di finale.\nGli incontri di andata si disputarono il 4 e 5 mentre quelli di ritorno il 19 novembre 2005.\nQuarti di finale.\nGli incontri di andata si disputarono il 4 e 5 marzo mentre quelli di ritorno il 18 e 19 marzo 2006. Entrambi gli incontri tra FK MKT Araz Imisli e X\u00e4z\u00e4r L\u00e4nk\u00e4ran vennero annullati a causa dell'irregolarit\u00e0 di un passaporto di un giocatore del MKT e vennero disputati in campo neutro il 25 e 28 aprile 2006.\nSemifinali.\nGli incontri di andata si disputarono il 25 aprile e 3 maggio mentre quelli di ritorno il 3 e 7 maggio 2006.\nFinale.\nLa finale venne disputata il 3 giugno 2006 a Baku."}
{"id": "4582303", "revid": "205197", "url": "https://it.wikipedia.org/wiki?curid=4582303", "title": "Coppa d'Azerbaigian 2005-2006", "text": ""}
{"id": "4582306", "revid": "76963", "url": "https://it.wikipedia.org/wiki?curid=4582306", "title": "Henry Brudenell-Bruce, V marchese di Ailesbury", "text": "Biografia.\nEra il figlio di Ernest Brudenell-Bruce, III marchese di Ailesbury, e di sua moglie, Louisa Elizabeth Horsley-Beresford.\nCarriera.\nServ\u00ec nella British Army raggiungendo il grado di capitano del 9\u00ba reggimento di fanteria e tenente colonnello nel 3\u00ba Battaglione de Wiltshire Regiment del Duca di Edimburgo.\nRappresent\u00f2 il collegio di Chippenham in parlamento (1886-1892). Nel 1894 successe al titolo di marchese alla morte prematura di suo nipote e prese il suo posto nella Camera dei lord.\nMatrimonio.\nSpos\u00f2, il 10 novembre 1870, Georgiana Sophia Maria Pinckney, figlia di George Henry Pinckney. Ebbero tre figli:\nMorte.\nMor\u00ec il 10 marzo 1911, all'et\u00e0 di 68 anni, a Tottenham House, Savernake."}
{"id": "4582312", "revid": "76963", "url": "https://it.wikipedia.org/wiki?curid=4582312", "title": "Karl A. Lamers", "text": " \u00c8 stato presidente dell'Assemblea Parlamentare della NATO dal 2010 al 2012."}
{"id": "4582313", "revid": "438678", "url": "https://it.wikipedia.org/wiki?curid=4582313", "title": "Karl Lamers", "text": ""}
{"id": "4582314", "revid": "715388", "url": "https://it.wikipedia.org/wiki?curid=4582314", "title": "U.S. National Championships 1965 - Singolare femminile", "text": "Margaret Smith Court ha battuto in finale Billie Jean Moffitt 8-6, 7-5."}
{"id": "4582322", "revid": "205250", "url": "https://it.wikipedia.org/wiki?curid=4582322", "title": "Maddalena Gillia", "text": "Biografia.\nFiglia e nipote di pittori, scultori ed attori (la madre Adele Carlucci \u00e8 stata attrice di teatro e di cinema muto), sviluppa sin da giovanissima una piena formazione e competenza artistica, a partire dai suoi studi presso l'Accademia Nazionale d'Arte Drammatica di Roma.\nInizia a recitare a sedici anni in alcune compagnie teatrali, ed allo stesso tempo ricopre i suoi primi ruoli in sceneggiati televisivi di grande successo, quali \"Il conte di Montecristo\". Recita nella \"Compagnia dei Giovani\" con Giorgio De Lullo, Romolo Valli, Rossella Falk, partecipando ad oltre cento repliche dei \"Sei personaggi in cerca d'autore\" di Luigi Pirandello e molti altri importanti testi teatrali. Nel 1970 le riprese de I demoni, sceneggiato televisivo RAI per la regia di Sandro Bolchi, con Luigi Vannucchi, Glauco Mauri, Lilla Brignone; per il cinema recita nel film \"L'ospite\" di Liliana Cavani.\nOltre al suo lavoro di attrice, Maddalena Gillia \u00e8 anche pittrice col nome d'arte Gilliam. La sua pittura non si allontana dai canoni del figurativo, ma il soggetto esprime uno stato d'animo interiore, per fornire materia pittorica e luogo di approdo alla sua personale ricerca introspettiva."}
{"id": "4582323", "revid": "729019", "url": "https://it.wikipedia.org/wiki?curid=4582323", "title": "Linea \u014cito", "text": "La \u00e8 una linea ferroviaria di 105,4\u00a0km a scartamento ridotto che unisce la stazione principale della citt\u00e0 di Matsumoto, nella prefettura di Nagano con quella di Itoigawa, nella citt\u00e0 omonima della prefettura di Niigata in Giappone. La linea \u00e8 gestita dalla West Japan Railway Company (JR West) fra Itoigawa e Minami-Otari ed \u00e8 priva di elettrificazione in questo segmento, mentre \u00e8 gestita dalla East Japan Railway Company (JR East) ed elettrificata fra Minami-Otari e Matsumoto.\nStoria.\nLa sezione fra Matsumoto e Shinano-\u014cmachi venne realizzata fra il 1915 e il 1916 dalla (entit\u00e0 diversa rispetto all'odierna Ferrovia di Shinano che opera nella parte meridionale della prefettura di Nagano), e venne quindi acquisita dalle Ferrovie Nazionali Giapponesi nel 1937. Il resto della linea \u00e8 stata completata da queste ultime fra il 1929 e il 1957. Dopo la privatizzazione della societ\u00e0 e la divisione nei vari sottogruppi Japan Railways, la ferrovia \u00e8 stata assegnata ai due attuali operatori.\nStazioni.\nSezione JR East.\nTutte le stazioni di pertinenza JR East si trovano nella prefettura di Nagano."}
{"id": "4582332", "revid": "287204", "url": "https://it.wikipedia.org/wiki?curid=4582332", "title": "UEFA Champions League 2013-2014 (qualificazioni)", "text": "Nella fase iniziale della UEFA Champions League 2013-2014 sono previsti turni preliminari e play-off che decideranno le 10 delle 32 squadre che giocheranno la fase a gironi.\nTerzo Turno.\nRisultati.\nTabella riassuntiva.\n!colspan=6|Campioni\n!colspan=6|Piazzati\nPlay-off.\nRisultati.\nTabella riassuntiva.\n!colspan=6|Campioni\n!colspan=6|Piazzate"}
{"id": "4582344", "revid": "1442080", "url": "https://it.wikipedia.org/wiki?curid=4582344", "title": "U.S. National Championships 1966 - Singolare femminile", "text": "Maria Bueno ha battuto in finale Nancy Richey 6-3, 6-1."}
{"id": "4582345", "revid": "1745361", "url": "https://it.wikipedia.org/wiki?curid=4582345", "title": "Louis Milon", "text": "Biografia.\nLouis-Jacques-Jess\u00e9 Milon nacque a Saint-Martin de Caux. La madre, rimasta vedova, lo port\u00f2 a Parigi dove inizi\u00f2 i suoi primi studi di danza presso la Scuola di Ballo dell'Opera. Divenne primo ballerino alla Acad\u00e9mie royale de musique a Parigi dove ball\u00f2 in moltissimi pezzi, tra cui Gardelya. Fu proprio il coreografo di questo balletto che lo port\u00f2 nel Th\u00e9\u00e2tre de l'Ambigu-Comique, dove Milon divenne a suo volta coreografo: la sua prima realizzazione, \"Pigmalione\", del 1799 ebbe un grande successo, tanto che il 20 agosto 1800 venne replicata all'Opera.. \nDopo il successo portatogli dal balletto H\u00e9ro et L\u00e9andre, andato in scena all'Opera il 31 dicembre 1799 fu nominato assistente del maestro di ballo Pierre Gardel, con il quale lavor\u00f2 in grande armonia. La loro collaborazione port\u00f2 in scena il 18 gennaio 1801 \"Les Noces de Gamache\" su libretto scritto dallo stesso Milon basato su degli episodi comici del \"Don Chisciotte\" di Cervantes. Questo balletto rimase nel repertorio fino al 1841.\nMilon, infine, ha continuato a insegnare e a creare altri lavori fino al suo pensionamento nel 1826. Nella sua carriera fu un importante insegnante di danza classica e di pantomima, riportando nella Scuola di Ballo dell'Op\u00e9ra lo studio della Passacaglia, della Ciaccona e del Passepied..\nIl 20 aprile 1793 Milon si spos\u00f2 con Marie-Catherine Bigottini, sorella maggiore di \u00c9milie Bigottini.\nMor\u00ec a Neuilly-sur-Seine..\nLe sue opere.\nMilon ha coreografato molti balletti e danze per opere liriche, molti dei quali andarono in scena nei maggiori teatri Europei e furono ripresi da altri coreografi, come \"Les Noces de Gamache\" che fu riadattato da Lucien Petipa. Le sue coreografie, molto scherzose e ricche di fantasia, erano ben in linea con i gusti del tempo e perfettamente leggibili per il pubblico e difatti continuarono ad avere un grande successo, fino alla nascita del balletto romantico intorno al 1830.\nQui sono elencate alcune delle sue opere:"}
{"id": "4582346", "revid": "729019", "url": "https://it.wikipedia.org/wiki?curid=4582346", "title": "Bobby Eaton", "text": "Noto per essere stato uno dei componenti dei The Midnight Express, storico tag team degli anni ottanta e novanta, Eaton ha combattuto con successo anche nelle competizioni da singolo. Sotto la guida del manager Jim Cornette, fece coppia inizialmente con Dennis Condrey e, poi, con Stan Lane. Eaton ha inoltre militato in numerosi altri tag team, lottando in coppia con svariati lottatori, inclusi Koko B. Ware, Steve Keirn, e \"Lord\" Steven Regal.\nNel corso della sua carriera, Eaton lott\u00f2 per lunghi periodi in varie federazioni: Mid-America Wrestling, Continental Wrestling Association, Mid-South Wrestling, World Class Championship Wrestling, Jim Crockett Promotions, World Championship Wrestling, e Smoky Mountain Wrestling. Inoltre fece qualche breve apparizione come ospite anche in Extreme Championship Wrestling e Total Nonstop Action Wrestling, oltre che varie apparizioni in un numero considerevole di federazioni locali ed indipendenti. Attualmente si trova in stato di semi-ritiro dall'attivit\u00e0 di lottatore, combattendo part-time, in coppia con Lane e/o Condrey sempre con il nome di Midnight Express.\nCarriera.\nCresciuto a Huntsville, in Alabama, Eaton era sin da piccolo un grande fan di wrestling, specialmente della federazione NWA Mid-America. Il primo coinvolgimento attivo nel wrestling, lo ebbe all'et\u00e0 di tredici anni, mentre frequentava la Chapman Middle School, iniziando a disputare sporadici incontri nella sua citt\u00e0 natale. In seguito si allen\u00f2 con Tojo Yamamoto per intraprendere la carriera di wrestler professionista.\nInizi.\nNel 1976, all'et\u00e0 di 17 anni, Eaton debutt\u00f2 nella NWA Mid-America. Nel suo primo match, perso contro Bearcat Wright, il suo ruolo fu quello di semplice rimpiazzo dell'ultimo minuto al posto dell'avversario assente di Wright. Successivamente, grazie alle sue notevoli doti atletiche, Bobby divenne in breve tempo uno dei lottatori pi\u00f9 in vista nella Mid-America e continu\u00f2 ad allenarsi con altri veterani del ring. L'episodio che fece definitivamente uscire dall'anonimato il nome di Bobby Eaton ebbe luogo con l'introduzione del tag team \"The Hollywood Blonds\" (Jerry Brown &amp; Buddy Roberts). Eaton combatt\u00e9 caparbiamente i Blonds con una variet\u00e0 di partner, inclusi il suo anziano allenatore Yamamoto e \"Pistol\" Pez Whatley. Quando i Blonds decisero di cambiare federazione, la storyline diede ad intendere che fosse proprio Eaton il responsabile della loro fuoriuscita dalla NWA Mid-America.\nNel 1978, Eaton lott\u00f2 in coppia con Leapin' Lanny Poffo (fratello del pi\u00f9 celebre \"Macho Man\" Randy Savage), ed insieme i due vinsero le cinture di NWA Mid-America Tag Team Championship da Gypsy Joe &amp; Leroy Rochester. Questo fu il primo titolo conquistato da Eaton, e la coppia lo detenne per un mese circa. Successivamente Eaton form\u00f2 un nuovo tag team, The Jet Set, con George Gulas, il figlio di Nick Gulas (proprietario della compagnia). Insieme, Eaton e Gulas vinsero per tre volte il titolo di coppia della federazione. Durante questo periodo, i due furono coinvolti in un feud con Terry Gordy e Michael Hayes prima ancora che Gordy ed Hayes diventassero famosi come The Fabulous Freebirds.\nCompetizione da singolo.\nNella primavera del 1979, Bobby inizi\u00f2 una faida personale con Chris Colt, che avrebbe definitivamente dimostrato come Eaton non fosse solo un buon lottatore da tag team, ma anche un valido wrestler singolo. Il feud tra i due fu cos\u00ec violento che Colt venne sospeso per aver eseguito su Bobby un piledriver sul pavimento in cemento, infortunandolo seriamente. All'epoca, la mossa del piledriver era stata proibita in molte federazioni proprio per la sua pericolosit\u00e0 se non eseguita correttamente. Alla fine Eaton sconfisse Colt, guadagnandosi la reputazione di top face (buono) della NWA Mid-America.\nAlla fine del 1979, Eaton divenne un heel (cattivo) per la prima volta in carriera entrando a far parte del gruppo capitanato da Tojo Yamamoto, odiatissimo dai fan. Il nuovo ruolo di Eaton dur\u00f2 poco dato che salv\u00f2 il suo ex compagno di coppia nei Jet Set, George Gulas, dall'attacco due contro uno portato ai suoi danni dai The Blond Bombers (Larry Latham &amp; Wayne Ferris). Dopo aver ricostituito il team, Eaton e Gulas vinsero per l'ultima volta il titolo di campioni di coppia nel corso di un intenso feud con Latham e Ferris.\nQuando la federazione di Nick Gulas chiuse i battenti per fallimento, Eaton lott\u00f2 brevemente per una federazione locale della Georgia, per poi trasferirsi nella Continental Wrestling Association (CWA), con sede a Memphis, in Tennessee. Durante i primi giorni nella federazione, Eaton si scontr\u00f2 diverse volte con Stan Lane in incontri di coppia. La partnership di maggior successo di Eaton in CWA, in termini di titoli conquistati, fu quella con Sweet Brown Sugar (poi conosciuto con il nome di Koko B. Ware), nel tag team soprannominato \"The New Wave\". I New Wave vinsero l'AWA Southern Tag Team Championship in tre diverse occasioni (due volte con il manager Jimmy Hart nel loro angolo).\nThe Midnight Express.\nPoco tempo dopo Eaton entr\u00f2 a far parte della Mid-South Wrestling di propriet\u00e0 del promoter Bill Watts, diventando membro del tag team Midnight Express. Bobby lott\u00f2 in coppia con l'ex rivale Dennis Condrey sotto il management di Jim Cornette dando vita ad una nuova incarnazione del tag team. Gli Express erano stati in precedenza un gruppo di wrestler formati da Condrey, Randy Rose e Norvell Austin, ma con l'arrivo di Eaton, i Midnight Express operarono esclusivamente come tag team a due. Per completare il soprannome di Dennis \"Lover Boy\", Eaton fu soprannominato \"Beautiful\" Bobby, soprannome che gli rimase appiccicato per gran parte di carriera. All'inizio, gli Express furono coinvolti in un feud con i campioni Mid-South Tag Team Magnum T.A. e Mr. Wrestling II. Gli Express vinsero il titolo quando Mr. Wrestling II trad\u00ec Magnum T.A., attaccandolo durante il title match e permettendo cos\u00ec la facile vittoria di Eaton e Condrey.\nI neo-campioni Midnight Express iniziarono poi uno storico feud con i Rock 'n' Roll Express (Ricky Morton &amp; Robert Gibson) che and\u00f2 avanti per gran parte degli anni ottanta-novanta coinvolgendo diverse federazioni.\nI Midnight Express ebbero anche un breve periodo di permanenza nella World Class Championship Wrestling in Texas, dove si scontrarono prevalentemente con i The Fantastics (Bobby Fulton &amp; Tommy Rogers).\nNel 1985, Eaton, Condrey e Cornette firmarono per la Jim Crockett Promotions (JCP) e ricevettero visibilit\u00e0 a livello nazionale nel corso degli show tv trasmessi dalla SuperStation TBS. Poco tempo dopo l'entrata nella JCP, i Midnight Express ripresero il feud contro i Rock 'n' Roll Express e vinsero l'NWA World Tag Team Title strappandolo a Morton &amp; Gibson nel febbraio 1986. Durante il proseguimento della faida, Eaton e Condrey ripersero il titolo contro i Rock 'n' Roll Express sei mesi dopo. Eaton e Condrey ebbero poi dei lunghi feud con i New Breed (Chris Champion &amp; Sean Royal) e i The Road Warriors (Animal &amp; Hawk). Il feud con i Road Warriors incluse un celebre Scaffold Match svoltosi a Starrcade 1986, perso dai Midnight Express.\nAll'inizio del 1987, Condrey lasci\u00f2 la JCP per ragioni contrattuali, e \"Sweet\" Stan Lane prese il suo posto nei Midnight Express. Nel maggio 1987, dopo soli pochi mesi di rodaggio, Eaton e Lane divennero campioni vincendo l'NWA United States Tag Team Title per la prima volta, titolo che avrebbero poi vinto in altre tre successive occasioni. Un anno dopo, i Midnight Express, acclamati dal pubblico anche se ufficialmente parte dei \"cattivi\", conquistarono l'NWA World Tag Team Title sconfiggendo Arn Anderson &amp; Tully Blanchard il 10 settembre 1988. Sfortunatamente questo potenziale confronto \"classico\" ebbe vita breve dato che Anderson &amp; Blanchard passarono alla WWF poco tempo dopo. Il regno da campioni dei Midnight Express dur\u00f2 poco pi\u00f9 di un mese e mezzo prima di interrompersi per mano dei Road Warriors, che strapparono loro le cinture nel corso di un match brutale.\nDiventati ora dei beniamini del pubblico, i Midnight Express dovettero confrontarsi con una coppia data per finita da tempo: Gli \"originali\" Midnight Express, costituiti da Dennis Condrey e Randy Rose, che avevano precedentemente militato nella American Wrestling Alliance proprio con il nome Midnight Express. Il duo era guidato da Paul E. Dangerously, nemesi di Jim Cornette, in una storyline che vide la coppia originale intenta a provare di essere meglio della nuova versione del tag team. Poco tempo dopo, comunque, Condrey lasci\u00f2 nuovamente la federazione e ci\u00f2 port\u00f2 al fallimento della storyline.\nEaton e Lane furono sconfitti dai Freebirds nella finale di un torneo indetto per assegnare il vacante titolo World Tag Team. A seguito di questa sconfitta, i Midnight Express unirono le forze con i loro precedenti avversari The Road Warriors e \"Dr. Death\" Steve Williams per sconfiggere i Freebirds in un WarGames Match al ppv \"Great American Bash\". Dopo il feud, Lane ed Eaton iniziarono ad essere provocati da un nuovo giovane tag team formato da Shane Douglas e Johnny Ace noto come \"The Dynamic Dudes\". I Dudes ammisero di essere grandi ammiratori dei Midnight Express e chiesero a Cornette di diventare loro manager. Cornette accett\u00f2 la proposta, con grande disappunto da parte degli Express. Jim Cornette smise di accompagnare Eaton e Lane a bordo ring, preferendo i pi\u00f9 giovani Dudes. A Clash of Champions IX, i due team si confrontarono sul ring con Jim Cornette nell'angolo neutrale, invitato a scegliere fra le due coppie. Gli Express attaccarono violentemente gli avversari, ridiventando immediatamente una coppia heel e conservando il manager Jim Cornette; che non aveva mai smesso di supportarli fingendo interesse per i Dudes.\nDopo essere tornati nelle file dei \"cattivi\", i Midnight Express iniziarono un nuovo feud con Flyin' Brian e \"Z-Man\" Tom Zenk per il titolo United States Tag Team. Gli Express vinsero i titoli all'inizio del 1990, ma persero le cinture per mano degli Steiner Brothers (Rick e Scott) tre mesi dopo. Poco tempo dopo i Midnight Express si sciolsero, dato che Jim Cornette e Stan Lane lasciarono la federazione, mentre Eaton decise invece di restare in WCW.\nThe Dangerous Alliance.\nPer la prima volta sin dal 1979, \"Beautiful\" Bobby Eaton si trov\u00f2 a combattere come lottatore singolo, ma raggiunse comunque un importante traguardo a SuperBrawl I, quando sconfisse Arn Anderson aggiudicandosi il WCW World Television Championship. Il punto pi\u00f9 alto della sua carriera da singolo Eaton lo ebbe quando affront\u00f2 il WCW World Champion \"Nature Boy\" Ric Flair nel corso di Clash of the Champions XV in un two-out-of-three falls match. Eaton schien\u00f2 Flair per primo, ma poi perse l'incontro venendo atterrato due volte dal campione. In questo periodo Eaton divenne famoso anche per la sua mossa finale con la quale metteva fine ai suoi incontri: la spettacolare \"Alabama Jam\", una sorta di leg drop volante dalla sommit\u00e0 del sostegno del ring. Fece sensazione all'epoca, quando la WCW decise di mettere al bando momentaneamente le mosse aeree per la loro troppa pericolosit\u00e0, il fatto che Eaton fosse stato privato della sua finisher. Il suo regno da campione TV WCW dur\u00f2 comunque poco, poich\u00e9 si trov\u00f2 di fronte la nuova promessa del ring \"Stunning\" Steve Austin (futuro \"Stone Cold\" Steve Austin), che gli strapp\u00f2 il titolo nel corso di un match controverso.\nPi\u00f9 tardi nel 1991, Paul E. Dangerously form\u00f2 la stable heel The Dangerous Alliance, entrando nella quale Eaton si un\u00ec agli ex rivali Arn Anderson, Steve Austin, e a Rick Rude e Larry Zbyszko. Eaton lottava in coppia con Anderson nelle competizioni di coppia. Presto i due vinsero il WCW World Tag Team Title, battendo Ricky Steamboat e Dustin Rhodes, e detenendolo per cinque mesi prima di cederlo agli Steiner Brothers.\nLa Dangerous Alliance divenne una forza dominante nella WCW dei primi anni novanta. Per un certo periodo durante il 1992, la stable detenne tutti i titoli della federazione ad eccezione del WCW World Title, che era in mano al loro massimo avversario ed arcinemico Sting. La guerra tra i membri della Dangerous Alliance e Sting and\u00f2 avanti fino a quando fu deciso di risolvere la questione in un match a stipulazione speciale a WrestleWar 1992. Il team di Sting vinse quando egli fece cedere per dolore Eaton dopo che Larry Zbyszko aveva accidentalmente colpito Eaton con il rinforzo in ferro del sostegno del ring.\nNel dopo match, Zbyszko venne cacciato dalla Alliance per aver causato la sconfitta del gruppo. Poco tempo dopo la stable si disintegr\u00f2 a causa della dipartita di Paul E. Dangerously dalla WCW. Eaton ed Anderson continuarono a combattere in coppia, ora guidati dal nuovo manager Michael Hayes, fino a quando il nuovo brooker della WCW Bill Watts licenzi\u00f2 Eaton insieme ad altri numerosi wrestler ritenuti in esubero.\nQuando Bill Watts venne privato della sua posizione influente in WCW in favore di Eric Bischoff, Eaton fu riassunto. Tornato nel roster a tempo pieno, Eaton fece sporadicamente coppia con un giovane Chris Benoit.\nQuando Benoit fece ritorno in Giappone, il prossimo partner di Eaton fu Steve Keirn, in un tag team chiamato \"Bad Attitude\". Tuttavia, la coppia non riscosse particolare successo.\nThe Blue Bloods.\nDopo la fine dei Bad Attitude, Eaton venne accoppiato con lo \"snob\" inglese Lord Steven Regal. Una serie di scenette, nelle quali Regal educava Eaton alle buone maniere per farlo diventare un gentiluomo, furono mandate in onda per presentare i nuovi personaggi. Eaton inizi\u00f2 allora a farsi chiamare \"Earl\" (\"Conte\") Robert Eaton. Il team debutt\u00f2 sul ring, con il nome di The Blue Bloods, nella puntata dell'8 aprile 1995 di \"WCW Saturday Night\". Il duo venne ben presto raggiunto da \"Squire\" David Taylor, terzo membro della stable dei Blue Bloods.\nInizialmente i Blue Bloods si scontrarono con i Nasty Boys (Brian Knobbs &amp; Jerry Sags). Poi affrontarono gli Harlem Heat (Booker T &amp; Stevie Ray) per il WCW World Tag Team Championship, ma non riuscirono mai a vincere le cinture. Non molto tempo dopo, Eaton usc\u00ec dal gruppo, ribellandosi allo snobismo eccessivo ed alla superbia dei suoi compagni di team.\nDopo la WCW.\nNel 2003, Eaton lott\u00f2 nella NWA Mid-Atlantic, formando una nuova versione dei Midnight Express con Ricky Nelson. Questa incarnazione degli Express dur\u00f2 molto poco, e Bobby Eaton inizi\u00f2 a lottare nuovamente insieme ai vecchi compagni Dennis Condrey (e qualche volta Stan Lane) come Midnight Express. Questa versione dei Midnight Express, di tanto in tanto, combatte sporadicamente in varie federazioni locali degli Stati Uniti ancora oggi.\nVita privata.\nRobert Eaton \u00e8 sposato con la figlia di Bill Dundee, Donna. Bobby e Donna hanno tre figli: Dustin, Dylan, e Taryn. Dylan \u00e8 un wrestler professionista.\nIl 6 settembre 2006 il giornalista Dave Meltzer riport\u00f2 la notizia che Eaton era stato vittima di un infarto ed era ricoverato in ospedale. Due giorni dopo, dimesso dall'ospedale, Eaton dichiar\u00f2 di non aver mai avuto un infarto ma di essersi ricoverato a causa della pressione alta e di problemi con il diabete.\nNonostante Eaton abbia combattuto come wrestler heel (\"malvagio\") per la maggior parte di carriera, egli ha la reputazione presso i colleghi di essere una delle persone pi\u00f9 amabili nel mondo del wrestling. Nella sua autobiografia del 1999 \"\", Mick Foley lod\u00f2 Eaton definendolo uno dei lottatori pi\u00f9 sottovalutati della storia, ed anche uno dei pi\u00f9 generosi, commentando: \u00ab\u00c8 praticamente impossibile pagare per qualsiasi cosa se Bobby \u00e8 nei paraggi, anche se confesso di non averci provato poi molto\u00bb. Questa opinione su Bobby Eaton \u00e8 supportata anche da quanto affermato nel libro \"The Stone Cold Truth\" di Steve Austin."}
{"id": "4582349", "revid": "287204", "url": "https://it.wikipedia.org/wiki?curid=4582349", "title": "Flauto di B\u00f6hm", "text": ""}
{"id": "4582351", "revid": "119009011", "url": "https://it.wikipedia.org/wiki?curid=4582351", "title": "Hugh Bayley", "text": "\u00c8 stato deputato del Parlamento del Regno Unito dal 1992 al 2010."}
{"id": "4582357", "revid": "545358", "url": "https://it.wikipedia.org/wiki?curid=4582357", "title": "Trattato di Nonsuch", "text": "Il trattato di Nonsuch fu siglato da Elisabetta I d'Inghilterra e la Repubblica delle Sette Province Unite il 10 agosto 1585 a Nonsuch Palace nel Surrey.\nCausa storica.\nIl trattato fu provocato dalla firma del trattato di Joinville nel 1584 fra Filippo II di Spagna e la Lega Cattolica francese, in cui Filippo II aveva promesso di finanziare la Lega.\nTermini.\nElisabetta I accordava la fornitura di 6.400 fanti e 1.000 cavalieri, inizialmente inteso come un modo di levare l'Assedio di Anversa (1584-1585), insieme ad una sovvenzione annua di 600.000 fiorini all'anno, circa un quarto del costo annuale della rivolta. In seguito il contingente inglese sar\u00e0 aumentato a 1.000 cavalieri e 6.350 fanti e poi a 8.000 uomini. In cambio del sostegno, gli olandesi dovevano mettere a disposizione i porti di Ostenda, Brill e Vlissingen ed il presidio armato, la fortificazione costiera di Fort Rammekens, all'Inghilterra, che le avrebbe presidiate a sue spese.\nIl trattato concesse a Elisabetta il diritto di nominare due consiglieri agli Stati Generali della Repubblica delle Sette Province Unite.\nLa fideiussione provoc\u00f2 le rimostranze della Zelanda, che era quella che pagava il prezzo maggiore di questo accordo. Elisabetta I rifiut\u00f2 il titolo di \"Governatore generale delle Province\" a lei offerto nel trattato. Quando il capo delle truppe inglesi nelle Sette Province, Robert Dudley, primo conte di Leicester, accett\u00f2 questo titolo, Elisabetta consider\u00f2 questo un oltraggio nei suoi confronti.\nConseguenze.\nFilippo II consider\u00f2 il trattato come una dichiarazione di guerra di Elisabetta I contro di lui, portando al conflitto degli anni successivi, la guerra anglo-spagnola. Tre anni dopo invi\u00f2 l'Armada spagnola nel tentativo di invadere e conquistare l'Inghilterra. Le risorse spese da Filippo II per l'Armada (10 milioni di ducati) indubbiamente sottrassero risorse significative per combattere la rivolta olandese in quel momento. Circa 110 milioni di ducati sono stati spesi per un successo parziale contro la rivolta.\nIl trattato di Nonsuch \u00e8 stato rinnovato e modificato dal trattato di Westminster tra il 6 e 16 agosto 1598 tra gli Stati Generali delle Sette Province Unite e il Consiglio privato della Corona per conto di Elisabetta."}
{"id": "4582358", "revid": "834", "url": "https://it.wikipedia.org/wiki?curid=4582358", "title": "Lingua teochew", "text": ""}
{"id": "4582361", "revid": "838137", "url": "https://it.wikipedia.org/wiki?curid=4582361", "title": "Canottaggio ai XVII Giochi del Mediterraneo - Singolo maschile", "text": "Le gare di canottaggio nella categoria singolo maschile si sono tenute tra il 21 e il 23 giugno 2013 alla Diga di Seyhan, a nord di Adana."}
{"id": "4582362", "revid": "1776825", "url": "https://it.wikipedia.org/wiki?curid=4582362", "title": "William Craven, VI barone Craven", "text": "Biografia.\nEra il figlio del reverendo John Craven, e di sua moglie, Mary Hickes. Studi\u00f2 al Balliol College.\nSuccedette a suo zio, William Craven, come barone Craven nel 1769.\nHa ricoperto la carica di luogotenente di Berkshire (1786-1791).\nMatrimonio.\nSpos\u00f2, il 30 maggio 1767, lady Elizabeth Berkeley, figlia di Augustus Berkeley, IV conte di Berkeley ed Elizabeth Drax. Ebbero sette figli:\nLa coppia divorzi\u00f2 nel 1780.\nMorte.\nMor\u00ec il 27 settembre 1791, all'et\u00e0 di 53 anni, a Losanna. Fu sepolto a Binley, nel Warwickshire."}
{"id": "4582367", "revid": "125047130", "url": "https://it.wikipedia.org/wiki?curid=4582367", "title": "Giuseppe Papponetti", "text": "Biografia.\nLaureatosi in Lettere Classiche (Paleografia greca e filologia bizantina) all'Universit\u00e0 d\u00ec Roma \"La Sapienza\" nel 1967, con una tesi in Paleografia greca, ha svolto attivit\u00e0 di insegnamento nei licei dal 1967 al 1996. Organizzatore di numeri convegni internazionali e collaboratore di numerosi quotidiani, periodici e riviste specializzate italiane e straniere, ha dedicato i suoi studi filologici e storico-letterari alla narrativa Italiana e straniera (Dante, Ugo Foscolo, Giuseppe Gioachino Belli, Gabriele D'Annunzio, Carlo Emilio Gadda, Ennio Flaiano, Ignazio Silone, Mario Pomilio, Anna Maria Ortese, Jorge Luis Borges), all'Umanesimo meridionale (Petrarca, Barbato da Sulmona, Boccaccio, Quatrario, Filelfo, Filalite, Manuzio jr, Roscio, Ciofano, Mureto, Lucchitti), alla tradizione umanistica ovidiana e la sua fortuna a stampa, alla storiografia seicentesca (Muzio Febonio, Emilio De Matteis, Vincenzo Mazara) e alle figure di spicco della intelligenza abruzzese otto-novecentesca (Serafini, Dorrucci, De Nino, Faraglia, Pansa, Piccirilli, Celidonio, Capograssi, Mattioli, Bolino).\nCritico lucido e acuto, \u00e8 stato presidente della \"Fondazione Capograssi\" e promotore del premio di Diritto Giuseppe Capograssi, dedicato al giurista sulmonese. Nel 2009, in polemica con l'amministrazione del comune di Sulmona, ha rassegnato le sue dimissioni dalla presidenza della Fondazione. Membro della giuria del Premio \u00abFlaiano\u00bb, Giuseppe Papponetti ha fatto parte anche della direzione dell'Istituto nazionale di studi crociani, del Centro studi \u00abBolino\u00bb e del Centro nazionale di studi dannunziani.\nIn seguito alla pubblicazione del volume \"Gadda, D'Annunzio e il lavoro italiano\", ha ricevuto nel 2003 il Premio della Presidenza del Consiglio dei Ministri, per gli \"alti meriti nell'attivit\u00e0 critica e ricerca letteraria a livello nazionale\"."}
{"id": "4582372", "revid": "838137", "url": "https://it.wikipedia.org/wiki?curid=4582372", "title": "Canottaggio ai XVII Giochi del Mediterraneo - Singolo femminile", "text": "Le gare di canottaggio nella categoria singolo femminile si sono tenute tra il 21 e il 23 giugno 2013 alla Diga di Seyhan, a nord di Adana."}
{"id": "4582378", "revid": "4175", "url": "https://it.wikipedia.org/wiki?curid=4582378", "title": "Federazione francese di bridge", "text": "La \"Federazione francese di bridge\" (\"F\u00e9d\u00e9ration fran\u00e7aise de bridge\" - \"FFB\") \u00e8 l'organismo sportivo nazionale del bridge in Francia. La sede si trova a Saint-Cloud. La Federazione francese di bridge \u00e8 stata fondata nel 1933. Il presidente si chiama Patrick Grenthe. Il tesoriere si chiama Guy Auer. Ci sono tre vicepresidenti. \u00c8 affiliata alla World Bridge Federation."}
{"id": "4582381", "revid": "767487", "url": "https://it.wikipedia.org/wiki?curid=4582381", "title": "One-to-Three", "text": "One-to-Three \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 18 febbraio 1914."}
{"id": "4582387", "revid": "767487", "url": "https://it.wikipedia.org/wiki?curid=4582387", "title": "Emre Bayav", "text": "Carriera.\nMilita dal 2012 nell'Erdemir Spor Kul\u00fcb\u00fc in TBL. Con la Nazionale Under-20 turca ha vinto l'argento ai FIBA EuroBasket Under-20 2006; ha esordito con la Nazionale maggiore ai Giochi del Mediterraneo del 2013."}
{"id": "4582391", "revid": "69794", "url": "https://it.wikipedia.org/wiki?curid=4582391", "title": "Engin Emre Bayav", "text": ""}
{"id": "4582392", "revid": "155634", "url": "https://it.wikipedia.org/wiki?curid=4582392", "title": "Torneo di Wimbledon 1998 - Doppio maschile", "text": "Jacco Eltingh e Paul Haarhuis hanno battuto in finale Todd Woodbridge e Mark Woodforde 2\u20136, 6\u20134, 7\u20136(3), 5\u20137, 10\u20138."}
{"id": "4582398", "revid": "767487", "url": "https://it.wikipedia.org/wiki?curid=4582398", "title": "Bridget Bridges It", "text": "Bridget Bridges It \u00e8 un cortometraggio muto del 1914- Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 25 marzo 1914."}
{"id": "4582401", "revid": "729019", "url": "https://it.wikipedia.org/wiki?curid=4582401", "title": "Raid di Kirkenes e Petsamo", "text": "Il raid di Kirkenes e Petsamo \u00e8 stato un episodio della guerra di continuazione della seconda guerra mondiale svoltosi il 30 luglio 1941, durante il quale la Royal Navy britannica lanci\u00f2 un attacco contro il porto finlandese di Petsamo e quello norvegese di Kirkenes per mostrare il proprio sostegno nei confronti del suo nuovo alleato, l'Unione Sovietica.\nContesto.\nA seguito dello scoppio della rivoluzione d'ottobre la Finlandia, approfittando del caos derivante dalla guerra civile tra bolscevichi e i bianchi, dichiar\u00f2 l'indipendenza dall'Impero russo e grazie al trattato di Tartu del 1920 acquis\u00ec la regione di Petsamo.\nDurante la guerra d'inverno (1939-1940) l'Unione Sovietica si rimpadron\u00ec di Petsamo ma col trattato di Mosca ottenne, di quest'area nel nord della Finlandia, solo la Penisola di Ryba\u010dij.\nNel 1941, allo scoppio della guerra di continuazione, Petsamo venne utilizzata dall'esercito tedesco per lanciare l'attacco verso il porto sovietico di Murmansk; Kirkenes, invece, si trovava in Norvegia che dall'aprile del 1940 era stata invasa ed occupata dalla Germania.\nIl raid.\nLe forze britanniche consistevano in due portaerei (la HMS Furious e la HMS Victorious), due incrociatori (la HMS Devonshire e la HMS Suffolk) e sei cacciatorpediniere; salpata da Scapa Flow il 23 luglio 1941, la forza fece tappa in Islanda prima di dirigersi verso il suo obiettivo finale.\nIl 30 luglio seguente la \"Furious\" lanci\u00f2 un attacco contro il porto di Petsamo con nove Fairey Albacore, nove Fairey Swordfish e sei bombardieri Fairey Fulmar rispettivamente dell'817, dell'812 e dell'800 \"squadron\" della Fleet Air Arm. Il porto tuttavia era quasi vuoto e solo una nave nemica venne affondata a fronte di due aerei britannici distrutti dalla contraerea (un Albacore e un Fulmar).\nIl raid britannico contro Kirkenes fu ancora pi\u00f9 disastroso. La Luftwaffe era stata avvertita e quando la \"Victorious\" lanci\u00f2 l'attacco con 12 Albacore dell'827 squadrone e nove Fulmar dell'809 squadrone, i Bf 110 e i Bf 109 tedeschi erano pronti a respingere il raid: un mercantile di 2.000 tonnellate di stazza fu silurato e affondato e un secondo incendiato, ma undici Albacore e due Fulmar furono abbattuti dalla contraerea o dai caccia tedeschi, i quali lamentarono la perdita di due velivoli.\nConseguenze.\nIl raid di Petsamo-Kirkenes fu un completo fallimento per la Gran Bretagna che \u2013 in una fase particolarmente difficile della guerra \u2013 perse un certo numero di velivoli e di uomini senza incidere sul corso della guerra."}
{"id": "4582402", "revid": "155634", "url": "https://it.wikipedia.org/wiki?curid=4582402", "title": "Torneo di Wimbledon 1997 - Doppio maschile", "text": "Todd Woodbridge e Mark Woodforde hanno battuto in finale Jacco Eltingh e Paul Haarhuis 7\u20136(4), 7\u20136(7), 5\u20137, 6\u20133."}
{"id": "4582406", "revid": "838137", "url": "https://it.wikipedia.org/wiki?curid=4582406", "title": "Canottaggio ai XVII Giochi del Mediterraneo - Singolo pesi leggeri maschile", "text": "Le gare di canottaggio nella categoria singolo pesi leggeri maschile si sono tenute tra il 21 e il 23 giugno 2013 alla Diga di Seyhan, a nord di Adana."}
{"id": "4582408", "revid": "155634", "url": "https://it.wikipedia.org/wiki?curid=4582408", "title": "Torneo di Wimbledon 1991 - Doppio maschile", "text": "John Fitzgerald e Anders J\u00e4rryd hanno battuto in finale Javier Frana e Leonardo Lavalle 6-3, 6-4, 6-7, 6-1."}
{"id": "4582409", "revid": "1543377", "url": "https://it.wikipedia.org/wiki?curid=4582409", "title": "Cercartetus nanus", "text": "L'opossum pigmeo orientale (Cercartetus nanus ) \u00e8 un piccolo marsupiale della famiglia dei Burramidi originario dell'Australia sud-orientale. Il suo areale si estende dal Queensland meridionale all'Australia Meridionale orientale e alla Tasmania, e si incontra in una vasta gamma di habitat, comprese foreste pluviali, foreste di sclerofille, boschi e brughiere.\nDescrizione.\nL'opossum pigmeo orientale \u00e8 un marsupiale molto piccolo: ha una lunghezza testa-corpo di 7\u20139\u00a0cm e una coda di 8\u201311\u00a0cm; pesa 15-43 g. Ha un manto di colore grigio scialbo sul dorso e bianco sul ventre, grandi orecchie appuntite rivolte in avanti, quasi prive di pelo, e una lunga coda prensile ricoperta di un fitto pelo alla base che diviene pi\u00f9 scarso verso l'estremit\u00e0. Ha lunghe vibrisse e un sottile anello di peli neri attorno a ogni occhio.\nBiologia.\nAlimentazione.\nL'opossum pigmeo orientale \u00e8 un buon arrampicatore. Utilizza la sua lingua dalla punta a spazzola per raccogliere nettare e polline, in particolare da piante dei generi \"Banksia\", \"Eucalyptus\" e \"Callistemon\". Quando i fiori non sono disponibili, mangia anche insetti e frutti dalla polpa morbida. Conduce vita prevalentemente solitaria, rimanendo nascosto, durante il giorno, nelle cavit\u00e0 degli alberi o all'interno di tronchi caduti, in nidi di uccello abbandonati o tra la fitta vegetazione. Durante l'inverno cade in uno stato di torpore.\nComportamento.\n\u00c8 un animale notturno e, sebbene venga generalmente ritenuto una creatura solitaria, condivide talvolta il proprio nido con altri esemplari della stessa specie ed \u00e8 stato avvistato anche in gruppi composti da due o pi\u00f9 esemplari adulti. I maschi occupano territori di 0,24-1,7 ettari, che si sovrappongono tra loro e a quelli pi\u00f9 piccoli, 0,18-0,61 ettari, delle femmine.\nRiproduzione.\nL'opossum pigmeo orientale generalmente si riproduce due volte all'anno, o addirittura tre se vi \u00e8 maggiore disponibilit\u00e0 di cibo. Le femmine hanno un marsupio ben sviluppato con quattro-sei capezzoli, e di solito partoriscono fino a quattro piccoli, sebbene cucciolate pi\u00f9 numerose non siano rare. La gestazione dura circa 30 giorni, trascorsi i quali i piccoli rimangono 33-37 giorni al sicuro nel marsupio. Essi vengono svezzati a 60-65 giorni, e rimangono con la madre per altri dieci giorni almeno, et\u00e0 alla quale hanno raggiunto circa 10 g di peso.\nI giovani raggiungono l'et\u00e0 adulta a circa cinque mesi, ma sono gi\u00e0 in grado di riprodursi all'et\u00e0 di tre mesi. In cattivit\u00e0 la specie pu\u00f2 vivere fino a 7 anni e mezzo, ma in natura, probabilmente, la longevit\u00e0 non supera i cinque anni.\nPredatori e parassiti.\nTra i predatori dell'opossum pigmeo orientale figurano il barbagianni comune (\"Tyto alba\"), il barbagianni australiano (\"T. novaehollandiae\"), il barbagianni fuligginoso maggiore (\"T. tenebricosa\"), il gufastore abbaiante (\"Ninox connivens\"), l'antechino bruno (\"Antechinus stuartii\"), il quoll tigre (\"Dasyurus maculatus\"), il diavolo della Tasmania (\"Sarcophilus harrisii\"), il dingo (\"Canis lupus dingo\"), il cane (\"Canis lupus familiaris\"), la volpe rossa (\"Vulpes vulpes\"), il gatto (\"Felis catus\"), il serpente fasciato di Stephens (\"Hoplocephalus stephensii\") e il serpente a squame rugose (\"Tropidechis carinatus\").\nLa specie \u00e8 parassitata da pulci (\"Acanthopsylla rothschildi\", \"A. scintilla\", \"Choristopsylla thomasi\" e \"C. ochi\"), acari (\"Guntheria newmani\", \"G. shieldsi\", \"Ornithonyssus bacoti\", generalmente parassita dei ratti domestici, e \"Stomatodex cercarteti\", specie descritta proprio a partire da un esemplare presente su \"C. nanus\"), due nematodi (\"Tetrabothriostrongylus mackerrasae\" e \"Paraustrostrongylus gymnobelideus\") e dalla zecca \"Ixodes tasmani\", parassita molto comune tra i marsupiali. \u00c8 noto anche il caso di un esemplare infestato da un platelminta a vita libera del genere \"Geoplana\", ma gli studiosi ritengono che sia stato solo il caso di un'infestazione accidentale.\nDistribuzione e habitat.\nL'opossum pigmeo orientale vive lungo le coste dell'Australia sud-orientale, dall'Australia Meridionale orientale al Queensland meridionale, e in Tasmania. Si incontra nelle zone arbustive di una grande variet\u00e0 di habitat, dalle brughiere o dalle boscaglie aperte fino alle foreste di sclerofille o alle foreste pluviali, dal livello del mare fino a 1800 m di quota. Nonostante la grande variet\u00e0 di habitat occupati, ha una distribuzione frammentata e, nelle aree dove \u00e8 presente, \u00e8 generalmente poco numeroso.\nTassonomia.\nIl primo esemplare di opossum pigmeo orientale osservato dagli studiosi europei venne raccolto da Fran\u00e7ois P\u00e9ron, un naturalista che prese parte al viaggio di Nicolas Baudin nei mari del sud. Durante un breve soggiorno sull'isola di Maria, al largo delle coste orientali della Tasmania, tra il 19 e il 27 febbraio 1802, P\u00e9ron ne acquist\u00f2 dagli abitanti aborigeni un singolo esemplare. Egli scrisse: \u00abPer quanto riguarda la classe degli animali mammiferi, vidi solamente una sorta di \"Dasyurus\", non pi\u00f9 grande di un topo. Mi impossessai di un esemplare ancora in vita, in cambio di poche sciocchezze, da un selvaggio che era pronto a ucciderlo e mangiarselo\u00bb. In un manoscritto mai pubblicato (attualmente conservato al Museo di Le Havre, in Francia) P\u00e9ron aggiunse inoltre che l'animale \u00abmi venne consegnato dai nativi; era ancora vivo; credo che appartenga a una nuova specie e gli ho dato il nome di \"Didelphis muroides\" a causa della sua somiglianza con il \"D. mus\" di Linneo\u00bb. L'esemplare raccolto da P\u00e9ron (un maschio in et\u00e0 giovanile) venne portato in Francia, e attualmente \u00e8 conservato presso il Museo Nazionale di Storia Naturale di Parigi come olotipo della specie.\nL'opossum pigmeo orientale \u00e8 la specie tipo del genere \"Cercartetus\" (famiglia dei Burramidi), e venne descritto per la prima volta con il nome scientifico \"Phalangista nana\" (\"nana\" significa \u00abnano\u00bb in latino). Attualmente gli studiosi accettano come data della sua descrizione, effettuata da Desmarest, il 1818, ma sulla base di ricerche pubblicate recentemente \u00e8 stato scoperto che una prima versione della descrizione di Desmarest era gi\u00e0 stata pubblicata nel 1817.\nSinonimi di \"Cercartetus nanus\" sono \"Phalangista glirifomis\" () e \"Dromicia britta\" (). Questi nomi coincidono con le due sottospecie attualmente riconosciute: \"C. n. nanus\" (diffuso in Tasmania) e \"C. n. unicolor\" (diffuso sul continente australiano).\nNel corso degli anni questa specie \u00e8 stata indicata con numerosissimi nomi comuni, come falangere nano, falangere minuto, cusco nano, falangere pigmeo, dromicia di Bell, topo opossum, dromicia scura, opossum pigmeo, dromicia dalla coda grossa, falangere murino, falangere-ghiro comune, falangere ghiro, opossum-ghiro comune e opossum ghiro. Il nome attuale standard di opossum pigmeo orientale \u00e8 stato scelto dal comitato della Australian Mammal Society.\nOssa fossili o sub-fossili appartenenti a questa specie, risalenti al Pleistocene superiore e all'Olocene, vengono spesso rinvenute nei depositi delle caverne dell'Australia sud-orientale. Infatti rapaci notturni e/o quoll che avevano divorato questi animali (e altri piccoli mammiferi) ne avevano in seguito rigurgitato o espulso tramite feci i resti nelle caverne, sono ottimi siti di conservazione. Attualmente sono circa 50 i siti in cui sono stati trovati resti fossili appartenenti a questa specie.\nConservazione.\nL'opossum pigmeo orientale viene classificato dalla IUCN tra le specie a rischio minimo (\"Least Concern\"), ed entrambe le sue sottospecie non sono considerate a rischio dal Governo australiano. Da uno Stato all'altro, tuttavia, lo stato di conservazione dell'animale varia considerevolmente. Nel Nuovo Galles del Sud esso \u00e8 ritenuto vulnerabile dal 1995 e nell'Australia Meridionale dal 1972. Nel Victoria, \u00e8 protetto dal 1988, ma non \u00e8 considerato minacciato. Per quanto venga avvistato solo raramente nel Queensland, in quello Stato la specie \u00e8 ritenuta comune dal 1994. In Tasmania l'opossum pigmeo orientale \u00e8 considerato fuori pericolo dal 2002."}
{"id": "4582412", "revid": "838137", "url": "https://it.wikipedia.org/wiki?curid=4582412", "title": "Canottaggio ai XVII Giochi del Mediterraneo - Singolo pesi leggeri femminile", "text": "Le gare di canottaggio nella categoria singolo pesi leggeri femminile si sono tenute tra il 21 e il 23 giugno 2013 alla Diga di Seyhan, a nord di Adana."}
{"id": "4582421", "revid": "228587", "url": "https://it.wikipedia.org/wiki?curid=4582421", "title": "Po\u0161lost'", "text": "Per po\u0161lost si intende la caratteristica precipua della societ\u00e0 russa dell'Ottocento analizzata in particolar modo da Nikolaj Vasil'evi\u010d Gogol' lungo tutta la sua produzione di carattere \"realistico\" (sul realismo gogoliano vi \u00e8 stato, ed \u00e8 tuttora aperto, un acceso dibattito) o \"satirico-grottesco\".\nDefinizione e traduzione del termine.\nMirskij difende l'intraducibilit\u00e0 del termine, ma le d\u00e0 la definizione di \u00ab\"meschinit\u00e0 autosoddisfatta\", morale e spirituale.\u00bb\nIn generale, qualsiasi dizionario russo-italiano riporta come prima traduzione \"volgarit\u00e0\", che se contestualizzata nella maniera su detta, risulta essere la traduzione pi\u00f9 vicina al termine."}
{"id": "4582422", "revid": "1776825", "url": "https://it.wikipedia.org/wiki?curid=4582422", "title": "William Craven, I conte di Craven", "text": "Biografia.\nEra il figlio di William Craven, VI barone Craven, e di sua moglie, Lady Elizabeth Berkeley. I suoi genitori divorziarono nel 1780.\nCarriera.\nServ\u00ec nella British Army raggiungendo il grado di maggior generale. Fu tenente colonnello dell'84\u00ba reggimento di fanteria. Ricopr\u00ec la carica di aiutante di campo di Re Giorgio III. Nel 1801 fu creato visconte Uffington e conte di Craven.\n\u00c8 stato Lord luogotenente di Berkshire (1819-1826).\nMatrimonio.\nSpos\u00f2, il 12 dicembre 1807, Louisa Brunton (1785-27 agosto 1860), figlia di John Brunton. Ebbero quattro figli:\nMorte.\nMor\u00ec il 30 luglio 1825, all'et\u00e0 di 54 anni, a West Parade, Cowes, sull' Isola di Wight, di gotta reumatica."}
{"id": "4582426", "revid": "287204", "url": "https://it.wikipedia.org/wiki?curid=4582426", "title": "Archivio Vol. 2", "text": "Archivio Vol. 2 \u00e8 una raccolta uscito nel 2009.\nLe tracce dalla 1 alla 10 sono dall'album Un altro giorno di gloria del 1985.\nLe tracce dalla 11 alla 15 sono quelle rimaste escluse dall'album Un altro giorno di gloria del 1985.\nLe tracce 17 e 18 sono versioni alternative.\nLa traccia 19 dall'album compilation Chaos In Europe del 1985.\nLa traccia 23 (nascosta) \u00e8 da una sessione del 1984."}
{"id": "4582427", "revid": "287204", "url": "https://it.wikipedia.org/wiki?curid=4582427", "title": "Edetani", "text": "Edetani o Sedetani \u00e8 il nome di un'antica popolazione iberica (pre-romana) che viveva nella Penisola iberica. La loro menzione pi\u00f9 antica \u00e8 forse quella di Ecateo di Mileto. Secondo Strabone i loro confini sono delimitati a nord dall'Ebro, a sud dai Bastetani e dagli Oretani. Secondo Claudio Tolomeo Caesaraugusta (Saragozza) \u00e8 una citt\u00e0 degli Edetani. Secondo Plinio erano edetane Ll\u00edria, Valencia e Sagunto.. \nNella Seconda guerra punica Edeco assicura la sua fedelt\u00e0 a Publio Cornelio Scipione, il quale, dopo la distruzione della citt\u00e0 Edetana di Sagunto da parte di Annibale, la far\u00e0 ricostruire e le dar\u00e0 cittadinanza romana."}
{"id": "4582428", "revid": "92723", "url": "https://it.wikipedia.org/wiki?curid=4582428", "title": "Cattedrale di Avila", "text": "La cattedrale del Cristo Salvatore (in spagnolo: \"Catedral del Salvador\") \u00e8 il principale luogo di culto della citt\u00e0 di Avila, in Spagna, sede vescovile dell'omonima diocesi.\nStoria.\nSi tratta della pi\u00f9 antica cattedrale gotica spagnola, progettata come tempio e fortezza. Secondo la tradizione, fu iniziata da Alvar Garc\u00eda nel 1091 sui resti della chiesa del Cristo Salvatore, caduta in rovina a causa degli attacchi dei musulmani. Gli storici, invece, la attribuiscono al maestro Fruchel (XII secolo), almeno per quanto riguarda la parte del transetto, in stile romanico ma con influenze gotiche. Il primo corpo delle torri e delle navate sono integralmente gotiche (XIII secolo), sempre gotiche sono il secondo corpo delle torri, il chiostro, le volte e gli archi rampanti (XIV secolo). Nel secolo successivo l'edificio fu completato anche con la creazione di un orologio meccanico (1475) ad opera di Juan Guas e l'aggiunta del coro e del deambulatorio in pietra realizzato da Lucas Giraldo e Juan Rodr\u00edguez.\nDei secoli successivi sono le cappelle laterali.\nEsterno.\nL'esterno appare come una grande fortezza in cui la facciata \u00e8 stretta tra due torri, di cui una incompiuta, su cui spicca il portale plateresco (1779), opera dell'architetto Ceferino Enrique de la Serna, con un arco a sesto acuto decorato con medaglioni e motivi floreali e un piccolo timpano con una scena del \"Martirio di San Secondo,\" introdotto da colonne molto fini. Negli stipiti, poi, figure di selvaggi noti col nome di Gog e Magog. Chiude il portale in alto, una grande balaustra in pietra bianca con statue di alcuni santi locali.\nSul lato sinistro dell'edificio, si apre, invece, il portale degli Apostoli (ca.1300), arricchito da statue e rilievi (XIV secolo), che rappresentano nel timpano \"Scene della vita di Ges\u00f9\" e al centro il \"Giudizio universale,\" creato in realt\u00e0 per la facciata principale.\nIl bastione tondo con cui la chiesa si conclude \u00e8 invece l'esterno dell'abside.\nInterno.\nL'interno, con pianta a croce latina \u00e8 a tre navate, di cui la centrale pi\u00f9 alta. Dopo il transetto, \u00e8 presente un doppio deambulatorio, che si innalza leggero per le colonne fini e gli archi ogivali. L'immenso coro (1536-1540), dai preziosi stalli scolpiti dagli allievi di Vasco de la Zarza, Lucas Giraldo e Chiara Paradisi (1997-2017) che presentano al centro una scultura policroma di \"San Secondo\", si trova di fronte all'ingresso, precludendo, per\u00f2, la visuale dell'interno.\nLa parte pi\u00f9 antica \u00e8, invece, distinguibile per l'uso di una pietra locale a macchie rosse.\nDi grande Interesse, il grande retablo dell'altare maggiore diviso in altezza in tre ordini. Pedro Berruguete (1499-1504), lo inizi\u00f2 dipingendo le otto tavole della predella che raffigurano i quattro dottori della Chiesa e gli Apostoli, e le due tavole superiori a sinistra. Alla sua morte rimasero incompiute altre due tavole, quelle dell'Annunciazione e quella centrale della Crocifissione, quest'ultima conclusa da Santa Cruz, che prima della sua morte nel 1508 dipinse altre due tavole, quella dell'Epifania e quella della Trasfigurazione. Il resto del retablo fu dipinto da Juan de Borgo\u00f1a (1512), in stile quattrocentesco, che aggiunse altre tre tavole e complet\u00f2 la tavola dell'Annunciazione. La parte in legno \u00e8 opera, invece, del Maestro Rold\u00e1n ma fu conclusa da Vasco de la Zarza (1508). Sempre a quest'ultimo autore si deve il Santuario di alabastro.\nTra le cappelle, interessanti quelle annesse al tempio nel secolo XV: la Cappella della Vergine della Piet\u00e0, con statua (1560) di Juan Bautista V\u00e1zquez \"El Viejo\", copia della Piet\u00e0 di Michelangelo e quella dell'Immacolata Concezione con retablo in argento e sepolcro di Cristobal Medina, opera dell'architetto Pedro del Valle.\nNella cappella di San Pietro, interessante il trittico del pittore Fernando Gallego (XV secolo). Passando nel transetto nord, la cappella di San Antol\u00edn presenta un retablo scultoreo (1551) opera di Isidro de Villoldo.\nL'abside inizia a sinistra con la Cappella di San Raffaele, con un retablo barocco e statua di San Raffaele, si estende in profondit\u00e0 con la Cappella del Sacro Cuore con statue e un'immagine del Cristo Re (XX secolo), continua con la cappella di San Nicola con retablo rinascimentale e sepoltura scultorea del vescovo Hernando, morto nel 1292; l'abside presenta ancora la cappella di Santiago con statua in legno di Nicomedes Diaz Piquero (2000) e al centro la Cappella della Nostra Signora della Grazia con un retablo (1496) di cinque tavole, attribuito al Maestro di Avila. Dopo la Cappella di San Giovanni Evangelista, sempre dall'abside si accede anche alla cappella di San Secondo e i Velada (XVI secolo), con retablo barocco (1716) di Benito de Churriguera.\nNel transetto sud la Cappella di Santa Teresa presenta anch'essa un retablo barocco (1571) di Benito de Churriguera mentre, nel fondo del transetto, la Cappella di San Ildefonso presenta un retablo gotico (XV secolo) a due corpi e tre colonne, legato alla pittorica italiana.\nNel deambulatorio, la tomba del vescovo Alfonso de Madrigal, soprannominato Tostado, morto nel 1455, opera di Vasco de la Zarza, \u00e8 una delle opere maggiori del rinascimento spagnolo.\nRiposano nella chiesa anche Claudio S\u00e1nchez-Albornoz, storico e presidente del Governo della II Repubblica spagnola in esilio, morto nel 1984, l'ex presidente del Governo spagnolo Adolfo Su\u00e1rez Gonz\u00e1lez, morto nel 2014, e la sua sposa Amparo Illana.\nInteressanti in tutta la chiesa, le vetrate.\nDalla prima cappella dell'abside si accede ad un'antisagrestia e, poi, alla sagrestia (XII secolo), voltata a costoloni, in cui si ammirano quattro gruppi lignei smaltati di bianco con \"Scene della passione\" (1555) di Isidro de Villoldo, Juan Fr\u00edas e Pedro de Salamanca e un altare (1533), sempre di Isidro de Villoldo, in alabastro rappresentante la \"Flagellazione\". Infine il chiostro, iniziato in stile gotico e concluso in stile rinascimentale, ha tre cappelle, anch'esse di grande interesse."}
{"id": "4582432", "revid": "125739732", "url": "https://it.wikipedia.org/wiki?curid=4582432", "title": "Jos\u00e9 Sacrist\u00e1n", "text": "Carriera.\nAttore dalla lunga carriera, iniziata negli anni sessanta, si mise in evidenza durante la transizione spagnola, con le interpretazioni in \"Asignatura pendiente\" e in \"Un hombre llamado Flor de Oto\u00f1o\", dove recitava il ruolo del protagonista. Per quel film fu premiato con la Concha de Plata al miglior attore al Festival Internazionale del Cinema di San Sebasti\u00e1n. \u00c8 stato premiato molte altre volte in carriera, ancora con la Concha de Plata nel 2012 per \"El muerto y ser feliz\", pellicola grazie alla quale \u00e8 stato premiato anche con il Premio Goya e il \"Premio Cinematogr\u00e1fico Jos\u00e9 Mar\u00eda Forqu\u00e9\", oltre ad altri premi minori. Notevole anche la sua attivit\u00e0 teatrale, tra cui l'interpretazione, negli anni novanta, nei musical \"El hombre de La Mancha\" e \"My Fair Lady\".\nVita personale.\nVive nel suo Paese con la terza moglie: in seconde nozze aveva sposato l'attrice argentina Leonor Benedetto (da lui conosciuta sul set del film \"Un posto nel mondo\"), divorziando poi dopo alcuni anni. Ha tre figli."}
{"id": "4582433", "revid": "767487", "url": "https://it.wikipedia.org/wiki?curid=4582433", "title": "Terje M\u00f8rkved", "text": "Carriera.\nClub.\nM\u00f8rkved gioc\u00f2 con la maglia del Bod\u00f8/Glimt, per poi passare al Rosenborg. Esord\u00ec in squadra in data 25 aprile 1971, nella vittoria per 1-2 sul campo del Sarpsborg. Con il Rosenborg, contribu\u00ec al raggiungimento del \"double\" del 1971. Nel 1973 lasci\u00f2 il club per tornare al Bod\u00f8/Glimt, con cui vinse la Coppa di Norvegia 1975."}
{"id": "4582439", "revid": "155634", "url": "https://it.wikipedia.org/wiki?curid=4582439", "title": "Torneo di Wimbledon 1988 - Doppio maschile", "text": "Ken Flach e Robert Seguso hanno battuto in finale John Fitzgerald e Anders J\u00e4rryd 6\u20134, 2\u20136, 6\u20134, 7\u20136(3)."}
{"id": "4582440", "revid": "834", "url": "https://it.wikipedia.org/wiki?curid=4582440", "title": "Mariehamn / Maarianhamina / Aland Island", "text": ""}
{"id": "4582441", "revid": "21583", "url": "https://it.wikipedia.org/wiki?curid=4582441", "title": "Puntate di Man vs. Food", "text": "Questa pagina contiene la lista completa degli episodi del reality-show statunitense \"Man vs. Food\", andato in onda per la prima volta negli Stati Uniti il 3 dicembre 2008.\nAl 2018 sono state prodotte sei stagioni, per un totale di 110 episodi.\nCuriosit\u00e0.\nDurante i 110 episodi della serie, l'uomo \u00e8 riuscito a sconfiggere il cibo per 49 volte (44,5%)."}
{"id": "4582443", "revid": "112908172", "url": "https://it.wikipedia.org/wiki?curid=4582443", "title": "Sara Masotti", "text": "Ha svolto gran parte del suo lavoro con importanti compagnie di teatro di ricerca italiano come Fanny &amp; Alexander, Orthographe e Chiara Guidi della Soc\u00ecetas Raffaello Sanzio.\nTeatro.\nCon i Fanny &amp; Alexander.\nProgetto di undici opere fra installazioni performance e concerti ispirati a Ada o ardore di Vladimir Vladimirovi\u010d Nabokov (Premio Ubu speciale 2004/5)."}
{"id": "4582446", "revid": "599013", "url": "https://it.wikipedia.org/wiki?curid=4582446", "title": "Arne Hanssen", "text": "Carriera.\nHanssen gioc\u00f2 con la maglia del Bod\u00f8/Glimt, prima di passare al Rosenborg. Esord\u00ec in squadra in data 29 aprile 1971, nel pareggio a reti inviolate contro lo HamKam. Con il Rosenborg, contribu\u00ec al raggiungimento del \"double\" del 1971. Nel 1973 lasci\u00f2 il club per tornare al Bod\u00f8/Glimt, con cui vinse la Coppa di Norvegia 1975.\nIn seguito divent\u00f2 bancario alla Nordlandsbanken e Maestro venerabile di una loggia massonica."}
{"id": "4582450", "revid": "155634", "url": "https://it.wikipedia.org/wiki?curid=4582450", "title": "Torneo di Wimbledon 1987 - Doppio maschile", "text": "Ken Flach e Robert Seguso hanno battuto in finale Sergio Casal e Emilio S\u00e1nchez 3\u20136, 6\u20137(6), 7\u20136(3), 6\u20131, 6\u20134."}
{"id": "4582460", "revid": "123192264", "url": "https://it.wikipedia.org/wiki?curid=4582460", "title": "Cattedrale vecchia di Salamanca", "text": "La cattedrale vecchia di Santa Maria (in spagnolo: \"Catedral vieja de Santa Mar\u00eda\") \u00e8 uno dei due principali luoghi di culto cattolici del comune di Salamanca, in Spagna, sede vescovile dell'omonima diocesi. \u00c8 detta \"Catedral Vieja\" (Cattedrale Vecchia) per distinguerla dall'adiacente \"Catedral Nueva\" (Cattedrale Nuova).\nLa Cattedrale Vecchia di Salamanca, adiacente sulla destra a quella Nuova, fu costruita tra il XII ed il XIII secolo. Tra i maestri che hanno contribuito alla sua costruzione vi sono FLOR\u00cdN DE PITUENGA, CASANDRO ROMANO, ALVAR GARC\u00cdA, PEDRO DE LA OBRA, JUAN EL PEDRERO, SANCHO PEDRO, JUAN FRANCO e PETRUS PETRI.\nLa Torre del Gallo, conica, ricoperta a squame e conclusa dalla banderuola con il \"gallo\", a cui corrisponde la cupola circolare all\u2019interno, poggia su un tamburo con sedici colonne, alleggerito da 32 finestre, mentre 16 costoloni si raccordano nella sua chiave centrale.\nStoria.\nLa costruzione ebbe inizio poco dopo la riconquista della citt\u00e0 su impulso del vescovo Jer\u00f3nimo de Perigord. Durante il progetto della Cattedrale Nuova, si pens\u00f2 di demolirla. Data la necessit\u00e0 di un luogo dove celebrare durante la costruzione e data la lunghezza nel tempo dei lavori (iniziati intorno al 1520 e conclusi nel 1733), l'edificio fu risparmiato quasi per intero.\nArte.\nL\u2019interno \u00e8 a pianta basilicale a tre navate con transetto, in stile romanico con volte gotiche di transizione. Alle tre navate corrispondono altrettante absidi. Spogliata di gran parte del suo patrimonio artistico originario, al suo interno conserva due statue ai lati dell\u2019ingresso che rappresentano l\u2019\"Annunciazione\".\nLa navata centrale \u00e8 separata da quelle laterali da archi a sesto acuto ed \u00e8 coperta da volte a vela. I capitelli e le mensole sono decorate con \"figure di Personaggi Biblici\", \"Animali\", \"Decorazioni vegetali\" e \"Maschere\".\nLa navata sinistra \u00e8 tagliata dal muro che la separa dalla Cattedrale Nuova. Lungo questo muro sono disposti i dipinti dei diciotto \"Miracoli attribuiti al Cristo delle Battaglie\" e si apre una nicchia a tutto sesto ove \u00e8 inserito l\u2019\"altare di Santa Mar\u00eca la Blanca\".\nNella navata destra sono presenti i resti della Cappella del Cristo delle Battaglie, dove attualmente \u00e8 sepolto il Vescovo Repull\u00e8s. Accanto \u00e8 un \"arcosolio\" con sepoltura presieduto dall\u2019immagine scolpita di \"San Crist\u00f2bal\" e dai dipinti dei \"Santi Teresa\" e \"Domingo\".\nNel transetto destro sono presenti \"arcosoli\" contenenti \"sepolcri\" policromi e le pareti sono ricoperte da antichi affreschi. Da qui si accede al Chiostro.\nNella Cappella Maggiore \u00e8 collocato il \"retablo\" opera dei fratelli DANIEL, SANS\u00d3N e NICOL\u00c1S DELLI della prima met\u00e0 del XV secolo in cui sono narrati i principali \"Episodi della Storia della Salvezza\", conclusi dal \"Giudizio Universale\" dipinto nel catino absidale da NICOL\u00c1S. Il \"retablo\" \u00e8 composto da 53 tavole distribuite su cinque ordini in altezza composti ciascuno da 11 spazi. L\u2019immagine della \"Virgen de la Vega\", patrona di Salamanca, al centro del primo ordine del retablo all\u2019interno di un baldacchino, \u00e8 stata posizionata a met\u00e0 del XX secolo: in legno, \u00e8 ricoperta di bronzo dorato (tranne le teste della Vergine e del Bambino e le giunture delle mani) e intarsiata con smalti e pietre preziose. Nella Cappella Maggiore vi sono \"Sepolcri di Personaggi Illustri\" realizzati tra XIII e XIV secolo, alcuni collocati in \"arcosoli\": sulla parete destra \u00e8 sepolto l\u2019\"Arcidiacono Fernando Alonso\", figlio di Alfonso IX e fratello del re Fernando III, il Santo.\nNell\u2019abside destra \u00e8 collocata la Cappella di San Martino (o dell\u2019Olio) sono contenuti diversi \"Sepolcri di Vescovi\". Sulle pareti di questo ambiente sono presenti scene dipinte ad affresco tra le quali un\u2019illusionistica pala d\u2019altare con l\u2019immagine della \"Vergine Theotokos\", datata 1262 ed un \"arazzo\" della met\u00e0 del XIV secolo in cui \u00e8 rappresentato il \"Giudizio Universale\". All\u2019esterno della Cappella sono dipinte \"scene della Vita di San Martino\".\nIl chiostro, a destra dell\u2019edificio, fu costruito verso la fine del XII secolo, sotto il pontificato del Vescovo Vidal. Successivamente furono realizzate le coperture a mud\u00e8jar, di cui rimangono alcuni resti lignei. Dopo il terremoto del 1755 che ne distrusse buona parte, il chiostro venne ricostruito ad opera di JER\u00d3NIMO GARC\u00cdA DE QUI\u00d1ONES nel 1785 che lo sopraelev\u00f2. In questo luogo sono presenti diverse Cappelle.\nQuella di San Salvador, detta anche Talavera, \u00e8 la pi\u00f9 antica e fu la prima Sala Capitolare: \u00e8 coperta da una cupola ottagonale con 16 colonne in cui i costoloni formano un motivo stellato con relative croci ed \u00e8 di chiara influenza islamica (XIII secolo); all\u2019interno \u00e8 collocato un altare del XVI secolo in cui \u00e8 stata inserita un\u2019immagine gotica della \"Vergine\"; al centro sono disposti i \"Sepolcri\" del fondatore della Cappella, \"Rodrigo Arias Maldonado\", di sua \"moglie\" e della sua \"famiglia\".\nLa Cappella di Santa Barbara fu edificata a met\u00e0 del XIV secolo per volere del Vescovo Juan Lucero che \u00e8 sepolto al centro di questo ambiente. L\u2019\"altare\", del XVI secolo, \u00e8 dedicata alla \"Vita\" e al \"Martirio della Santa\". La \"mensa\" \u00e8 decorata con maiolica di Talavera.\nLe tre Sale Capitolari furono aggiunte nel XVI secolo e rimaneggiate fino alla fine del XIX. Hanno interesse artistico la \"porta\" manierista, i soffitti a cassettoni mud\u00e8jar e dipinti e sculture dal XIII al XX secolo in esse raccolti.\nLa Cappella di Santa Catalina, fu edificata nel XII secolo e riformata e ampliata nel XV. Coperta da volta a vela \u00e8 la Cappella pi\u00f9 spaziosa del Chiostro.\nLa Cappella di San Bartolom\u00e8 custodisce il \"Sepolcro\" dell\u2019\"Arcivescovo Diego de Anaya\", fondatore del Collegio di San Bartolom\u00e8: il \"monumento\" in alabastro \u00e8 retto da \"Leoni\" e circondato dai rilievi raffiguranti \"Cristo\", \"Maria\" e gli \"Apostoli\"; su di esso \u00e8 l\u2019\"immagine distesa dell\u2019Arcivescovo\", con un \"Calvario\" al di sopra della testa e uno \"stemma\" ai suoi piedi. Il \"Sepolcro\" \u00e8 protetto da una cancellata gotica in cui sono inseriti elementi di stile plateresco. Sulle pareti della Cappella sono presenti altre sepolture importanti. Sono inoltre presenti un \"organo\" posto al di sopra di una tribuna decorata a mud\u00e8jar ed un altare sormontato da \"retablo\" dorato arricchito da piccole statue policrome collocato nell\u2019abside pentagonale."}
{"id": "4582462", "revid": "1543377", "url": "https://it.wikipedia.org/wiki?curid=4582462", "title": "Mercati di Treviso", "text": "I mercati di Treviso sono diverse attivit\u00e0 commerciali dislocate in tutto il territorio comunale di detta citt\u00e0.\nStoria.\nL'attivit\u00e0 mercantile \u00e8 una delle attivit\u00e0 maggiormente diffuse e antiche a Treviso, come testimoniano la\" forma urbis \"e gli statuti cittadini medievali tuttora conservati presso la Biblioteca comunale.\nIl mercato del pesce si svolse per secoli nella piazza antistante il Monte di Piet\u00e0 (i magazzini erano collocati, invece, nel sottoportico dei Buranelli, cos\u00ec chiamato in quanto i pescivendoli provenivano spesso dall'isola di Burano) fino a quando, nel 1856, fu spostato nell'isola della Pescheria, costruita su progetto di Francesco Bomben per volere dell'amministrazione asburgica. Nella piazza del Monte di Piet\u00e0 si tenne in un primo momento il \"mercato delle erbe\", quindi quello dei funghi.\nFino agli ultimi decenni del XX secolo alcuni antichi mercati erano ancora attivi nelle piazze del centro storico. Diverse piazze mantennero a lungo la denominazione della mercanzia ivi prevalentemente venduta e alcuni di questi toponimi, seppur ufficialmente modificati, rimangono ancora nella memoria popolare: piazza Matteotti continua, ad esempio, ad essere chiamata \"piazza del Grano\"; altrettanto radicato \u00e8 il toponimo \"Beccherie\" per l'attuale piazza Giannino Ancillotto, sede, fino al 1797, del macello cittadino, quindi del mercato della carne. In altri casi l'antico toponimo va scomparendo: in piazza San Vito (gi\u00e0 piazza \"dei Cunici\") si teneva il mercato dei conigli, in piazza Indipendenza (gi\u00e0 \"delle Erbe\") quello della verdura, in piazza Trentin (gi\u00e0 \"dei Frutti\") il mercato della frutta.\nAncora pi\u00f9 risalenti sono i toponimi di piazza \"delle Biade\" e \"delle Legne\" con cui fu conosciuta l'attuale piazza del Duomo: qui si trovava infatti in epoca medievale, nel luogo oggi occupato dall'ex tribunale, il fondaco delle Biade, poi trasformato in deposito della legna.\nXXI secolo.\nSono tuttora attivi il mercato del pesce, che ha luogo tutte le mattine dal marted\u00ec al sabato nell'omonimo isolotto sul Cagnan Grando, e il mercato della frutta e della verdura di piazza San Parisio.\nIn piazza Matteotti e in piazzale Burchiellati si tiene invece il mercato cittadino, la mattina del marted\u00ec e del sabato.\nBorgo Cavour e le vie limitrofe ospitano ogni quarta domenica del mese il mercatino dell'antiquariato.\nFiera di San Luca.\nDi una fiera a Treviso si ha notizia sin dal 905 in un diploma di Berengario I, ma \u00e8 dal 1181 che si parla esplicitamente di una \"fiera di San Michele\" che si svolgeva attorno al 29 settembre. La primitiva intitolazione all'Arcangelo \u00e8 un riferimento alla vicina Melma (oggi Silea) nel cui territorio ricadeva anche Fiera. Nel 1226 il podest\u00e0 di Treviso decret\u00f2 che fosse spostata due settimane pi\u00f9 tardi, attorno al 18 ottobre, giorno di San Luca.\nDalla seconda met\u00e0 dell'Ottocento la fiera di San Luca ha gradualmente perso la sua tradizionale funzione di mercato del bestiame, al quale si sono sostituite giostre e moderne attrazioni.\nBancarelle.\nNegli anni Settanta e nei primi anni Ottanta, all'interno o nei pressi della Loggia dei Cavalieri erano presenti un gran banco di libri usati ed antichi gestito dalla famiglia Tarantola, librai ambulanti originari di Pontremoli, e il vicino banco di Tiziano Torzo, il \"Nano della Loggia\", che vendeva fiori, giocattoli ed antiquariato, \"con una indovinata variet\u00e0 di generi\". \"Tarantola\" divenne in seguito una normale libreria, poi fallita, mentre la bancarella di giocattoli, spostata in seguito al restauro nell'adiacente piazza Crispi, ha chiuso definitivamente nel 2005."}
{"id": "4582468", "revid": "767487", "url": "https://it.wikipedia.org/wiki?curid=4582468", "title": "Per Loraas", "text": "Carriera.\nClub.\nLoraas gioc\u00f2 con la maglia del Rosenborg dal 1967 al 1972. Esord\u00ec nella massima divisione norvegese il 3 giugno 1968, subentrando a Nils Arne Eggen nella vittoria per 2-5 sul campo del Sarpsborg. Con il Rosenborg, Loraas contribu\u00ec al raggiungimento del \"double\" del 1971."}
{"id": "4582469", "revid": "409265", "url": "https://it.wikipedia.org/wiki?curid=4582469", "title": "Lucio Cornelio Macrone", "text": "Lucio Cornelio Macrone \u00e8 un personaggio immaginario coprotagonista dell'universo narrativo \"Eagles of the Empire Series\" creato dallo scrittore Simon Scarrow.\nPrimo personaggio presentato dallo scrittore, durante gli eventi narrati in \"Sotto l'aquila di Roma\" Macrone \u00e8 un centurione fresco di nomina le cui caratteristiche fisiche e psicologiche si oppongono a quelle di Quinto Licinio Catone, suo optio, allievo e contraltare.\nAspetto e personalit\u00e0.\nAspetto fisico.\nNella sua prima apparizione, Macrone \u00e8 un uomo trentaquattrenne, Legionario da quattordici anni, alto 1,62 metri, pesante 98,5 kg, caratterizzato dal corpo tarchiato e da un fisico massiccio e molto muscoloso, nonch\u00e9 segnato da numerose cicatrici procuratesi in battaglia.\nNell'ultimo romanzo pubblicato in Italia, siamo nel 56 d.C., e Macrone \u00e8 un quarantottenne, veterano con ormai ventotto anni di servizio alle spalle.\nPersonalit\u00e0.\nEsperto, coraggioso, affidabile, allegro e di buon cuore, Macrone \u00e8 un ottimo soldato ed una abile guida per la sua centuria ma a causa del suo analfabetismo inizialmente risulta una persona molto semplice e diretta, contrapponendosi cos\u00ec al colto e riflessivo Catone, il quale al contrario riesce a cogliere le implicazioni degli eventi nei quali viene coinvolto.\nCi\u00f2 nonostante col tempo l'influenza di Catone (che in \"Sotto l'aquila di Roma\" gli insegner\u00e0 a leggere e scrivere), anche Macrone diverr\u00e0 a sua volta pi\u00f9 riflessivo, pur mantenendo inalterate molte caratteristiche del suo carattere, come la certezza della superiorit\u00e0 di Roma sulle altre civilt\u00e0 e la fede negli dei.\nBiografia del personaggio.\nNel primo romanzo della serie, \"Sotto l'aquila di Roma\", siamo nel 42 d.C. e Macrone \u00e8 un centurione di recente nomina che ha raggiunto l'agognata promozione dopo anni di gavetta. E' stanziato con la sua Legione in Germania Inferiore e dopo l'incontro con Catone comincia a condividere con lui tutte le vicissitudini della vita militare. Sempre nello stesso romanzo giunge per la prima volta in Britannia in quanto la sua Legione fa parte del corpo di spedizione inviato a conquistare l'isola.\nNel secondo romanzo, \"Roma alla conquista del mondo\", siamo nel 43 d.C. e Macrone partecipa con eroismo alle prime battaglie per la conquista della Britannia e diviene un punto di riferimento per il Legato Vespasiano. Parimenti \u00e8 guida e mentore per Catone, che in qualit\u00e0 di suo Optio, \u00e8 ormai non solo un fedelissimo allievo che aspira sempre pi\u00f9 ad imitarne le gesta ed il carattere, ma anche un sincero amico. Assieme a Catone riesce a sventare un tentativo di uccidere l'imperatore Claudio.\nNel terzo romanzo, \"La spada di Roma\", siamo nel 44 d.C., Macrone al seguito della Seconda Legione comincia le operazioni di conquista della parte meridionale della Britannia. Per il suo curriculum gi\u00e0 prestigioso viene scelto per una missione, al limite del suicidio, ad alto rischio per tentare di trovare e salvare i familiari del generale Aulo Plauzio, che sono stati fatti prigionieri dai druidi. Con l'immancabile supporto di Catone riesce quasi a completare la missione ma viene ferito gravemente da un druido e dovr\u00e0 rimanere in ospedale per molte settimane. Macrone vive anche una tormentata storia d'amore con la principessa degli Iceni Boudicca.\nNel quarto romanzo, \"Roma o morte\", siamo nel 44 d.C., Macrone \u00e8 in via di guarigione dopo essere rimasto nell'ospedale di Calleva assieme a Catone. Ripresosi gli viene affidato il compito di reclutare, addestrare e comandare due coorti di ausiliari atrebati. Lo scopo \u00e8 quello di creare un contingente che possa proteggere il re Verica ed al contempo essere utilizzato per sorvegliare le rotte di rifornimenti e collegamento che attraversano il territorio degli atrebati, congiungendo la Seconda Legione che si \u00e8 spinta nel meridione e le altre tre legioni che presidiano il nord dell'Inghilterra occupata dai romani. Grazie alla sua determinazione riesce a resistere all'assedio, portato dai durotrigi al villaggio di Calleva, il tempo necessario affinch\u00e9 Vespasiano lo raggiunga con i rinforzi. Per l'eroica resistenza viene per l'ennesima volta lodato, e nel finale del romanzo gli viene assegnato il comando di una centuria della terza coorte.\nNel quinto romanzo, \"La battaglia finale\", siamo nel 44 d.C., Macrone al comando della sua centuria partecipa alle operazioni per tendere un'imboscata all'esercito di Carataco. Per l'inadeguatezza del Centurione Massimo la missione si risolve in un disastro, con Macrone che con la sua centuria riesce a bloccare eroicamente l'esercito britannico, ma il tardivo soccorso da parte delle altre centurie guidate Massimo e gli errori tattici da lui attuati, portano alla fuga dell'esercito di Carataco con il fallimento dell'imboscata. Fedele all'amicizia fraterna per Catone, si espone per liberarlo ed evitargli la condanna a morte, visto che Catone ed altri legionari della terza coorte erano stati condannati a morte per decimazione. Alla fine del romanzo Macrone, insieme a Catone, torna a Roma per ricevere un nuovo incarico, in quanto nonostante Vespasiano abbia graziato entrambi, l'uno dalla condanna a morte e l'altro dal sospetto di aver partecipato all'assassinio del centurione Massimo, non \u00e8 pi\u00f9 conveniente per loro rimanere nella Seconda Legione.\nNel sesto romanzo, \"La profezia dell'aquila\", siamo nel 45 d.C., Macrone \u00e8 ormai rientrato a Roma dalla Britannia, congedato dalla Seconda Legione, e il segretario dell'imperatore, Narciso, gli assegna una nuova missione consistente nel recarsi a Ravenna ed in qualit\u00e0 di ufficiale della flotta deve recuperare delle preziose pergamene. A Ravenna Macrone incontra la madre Porzia, che non vedeva da circa venti anni. La missione si tramuta in una guerra contro i pirati che Macrone, con il sempre valido supporto di Catone, riesce a concludere sconfiggendo i nemici e recuperando le pergamene.\nNel settimo romanzo, \"L'aquila dell'impero\", siamo nel 46 d.C., Macrone, assieme a Catone, viene mandato da Narciso in missione segreta nella provincia Giudea per verificare le voci su di un tentativo di minare la stabilit\u00e0 della regione da parte del governatore Cassio Longino. Macrone si reca a Gerusalemme dove riscontra un clima incendiario con numerose sette antiromane. Quindi effettua un viaggio attraverso il deserto per giungere alla fortezza di Bashir, e durante il viaggio lui ed i suoi compagni vengono assaliti a pi\u00f9 riprese dai ribelli guidati da Banno, in una di queste occasioni deve abbandonare il suo bagaglio tra cui vi era il documento firmato da Narciso in cui lo si nominava Prefetto per assumere il comando della guarnigione di Bashir. Infatti giunto a destinazione non riesce a far valere la sua nomina proprio perch\u00e9 non creduto dal prefetto in carica Scrofa per l'assenza di un documento ufficiale. Dopo diverse peripezie riesce a prendere il comando della guarnigione ed assumere per la prima volta in vita sua il grado di prefetto. Contrasta abilmente sia i tentativi di mettere in difficolt\u00e0 la sua missione da parte del governatore Cassio Longino, e sia a sconfiggere e disperdere i ribelli guidati da Banno. Nel finale giunge per la prima volta nella citt\u00e0 di Petra, dove assieme a Catone riesce ad uccidere Banno.\nNell'ottavo romanzo, \"Il Centurione\", siamo nel 48 d.C., Macrone, assieme a Catone \u00e8 di stanza ad Antiochia per continuare a sorvegliare le attivit\u00e0 del governatore Cassio Longino. Quest'ultimo per tentare di eliminare i due amici li invia a sedare una rivolta a Palmira, sapendo che il percorso attraverso il deserto potrebbe risultare fatale. Macrone riesce a giungere a destinazione e con la solita abilit\u00e0 tattica riesce a sconfiggere il principe Artasse che ha chiesto anche il supporto dei parti. Al termine del romanzo riceve un comunicato dall'imperatore, che complimentandosi per gli obiettivi raggiunti, lo richiama a Roma.\nNel nono romanzo, \"Il gladiatore\", siamo nel 49 d.C., Macrone con Catone ed il senatore Sempronio sta rientrando a Roma, ma colto da una tempesta naufraga sulle spiagge di Creta che trova devastata da un terremoto. Scopre che il pirata che aveva affrontato nel romanzo \"La profezia dell'aquila\", da gladiatore \u00e8 divenuto schiavo di una ricca famiglia di Creta e che dopo il caos dovuto al terremoto \u00e8 riuscito a mettersi a capo degli schiavi dell'isola e sta creando un vero e proprio esercito di ribelli. Macrone affronta pi\u00f9 volte Aiace fino a quando vien da questi catturato e tenuto in una gabbia, fino a quando Catone lo riuscir\u00e0 a liberare.\nNel decimo romanzo, \"La legione\", siamo nel 49 d.C., Macrone \u00e8 giunto in Egitto per dare la caccia ad Aiace che gli sfugge in continuazione. Poich\u00e9 nel frattempo scoppia una rivolta con invasione da parte dei Nubiani, viene inviato nel sud dell'Egitto per dare una mano alla legione dislocata a Diospolis Magna. Scoprir\u00e0 che Aiace si \u00e8 alleato con i nubiani \u00e8 lo affronta e sconfigge pi\u00f9 volte ma sempre senza riuscire a catturarlo. Non riesce nell'intento di vendicarsi uccidendo personalmente l'ex gladiatore in quanto dopo lo scontro finale con Aiace ed i suoi seguaci, questi riesce a fuggire tuffandosi nel Nilo ma solo per essere divorato dai coccodrilli.\nNell'undicesimo romanzo, \"Il pretoriano\", siamo nel 51 d.C., Macrone \u00e8 rientrato a Roma dalla Siria e Narciso ha assegnato a lui ed a Catone una nuova missione. Questa volta saranno sotto copertura arruolati nella guardia pretoriana per tentare di scoprire chi dei \"Liberatores\" si nasconde tra i comandanti ed evitare che i tentativi di assassinare Claudio vadano in porto. Assieme a Catone, prima salva la vita all'imperatore ed ai suoi figli durante una sommossa al centro di Roma, poi riescono a salvare in extremis Claudio, da una sicura morte per affogamento, durante l'esondazione di uno dei canali preparati per la bonifica del lago del Fucino, quindi nel finale riescono a sventare un abile tentativo di assassinio di Claudio da parte degli ufficiali della Guardia Pretoriana Geta e Sinio. Lodato per l'ennesima volta dall'imperatore in persona, assieme a Catone, riceve una promozione a Centurione anziano a capo di una Coorte.\nNel dodicesimo romanzo, \"Il sangue dell'impero\", siamo nel 51 d.C., \u00e8 tornato in Britannia, e con la nuova carica viene inviato nella frontiera a ovest, dove prima deve affrontare l'ambiguo Centurione Querto e poi un tentativo di assedio da parte di Carataco. Riuscir\u00e0 a cavarsela grazie al sopraggiungere all'ultimo minuto dei rinforzi che Catone \u00e8 andato coraggiosamente a cercare.\nNel tredicesimo romanzo, \"Sotto un unico impero\", siamo nel 52 d.C., Macrone \u00e8 al seguito dell'esercito del generale Ostorio che sta portando avanti la campagna militare contro Carataco ed i suoi alleati. Durante un durissimo assedio ad una fortezza di collina dove si sono asserragliati i britanni, assieme a Catone riesce a capovolgere le sorti della battaglia non solo annientando i nemici ma facendo prigioniero lo stesso Carataco con tutta la sua famiglia. I momenti di gloria per la cattura del condottiero britanno durano poco in quanto, grazie ad un complice Carataco riesce a scappare dalla prigione. Venuti a sapere che Carataco si \u00e8 nascosto presso la corte della regina dei Briganti Cartimandua, Macrone e Catone vengono mandati in missione per tentare di farsi consegnare il fuggitivo. Riesce infine a catturare nuovamente Carataco dopo che questi ha messo a repentaglio la vita della regina essendosi messo a capo della fazione a lei contraria, ed avendo messo sotto assedio il palazzo reale.\nNel quattordicesimo romanzo, \"Per la gloria dell'impero\", siamo nel 52 d.C., Macrone ferito ad una gamba, durante un pattugliamento, non pu\u00f2 seguire Catone nella missione contro i Deceangli, voluta dal Legato Quintato, ma scoperto che un grosso esercito sta per prendere alle spalle Quintato e Catone, nonostante non sia ancora del tutto guarito, parte per tentare di avvisare i compagni e li riesce a raggiungere proprio mentre si stanno ritirando dopo non essere riusciti a sconfiggere i Deceangli. Macrone e Catone si prodigano per gestire al meglio la lunga ritirata attraverso il territorio nemico, e dopo numerosi scontri ed imboscate, ed al costo della perdita di quasi met\u00e0 del contingente iniziale, riesce a tornare alla fortezza di Mediolanum. \nNel quindicesimo romanzo, \"L'armata invincibile\", siamo nel 54 d.C., Macrone \u00e8 rientrato a Roma con Catone e riceve, assieme all'amico, grandi onori e ricompense, direttamente dall'imperatore Claudio, per la cattura di Carataco. Quindi viene inviato in Spagna, al seguito del Legato Vitellio per reprimere una rivolta e difendere una miniera di argento. La missione si rivela molto pi\u00f9 complicata del previsto e Macrone, assieme a Catone, riesce ad impedire che i ribelli si impossessino dell'argento dopo numerosi scontri ed abili strategie messe in atto per rallentare i nemici dieci volte superiori per numero. Completata la missione torna di nuovo a Roma.\nNel sedicesimo romanzo, \"La spada dell'impero\", siamo nel 54 d.C., giunto a Roma viene accolto dal nuovo imperatore Nerone al quale giura fedelt\u00e0. Si innamora della balia del figlio di Catone. Dopo diversi tentativi per far passare lui e Catone al servizio di chi sta congiurando contro Nerone, decide assieme all'amico di rimanere fedele al nuovo imperatore e si prodiga per sconfiggere la legione che sta entrando in Roma per compiere il colpo di stato. Messi in fuga i ribelli, tra cui vi \u00e8 anche Narciso, li insegue fino all'isola di Capri, dove sconfitti gli ultimi ribelli, arresta i senatori avversi a Nerone ed uccide Narciso gettandolo sugli scogli. Viene promosso a primo centurione, e per tutelare sia lui che Catone, Nerone decide di assegnarli ad una missione lontano da Roma, quindi si reca nuovamente in Siria.\nVisibilit\u00e0.\nAl momento Macrone \u00e8 protagonista di 21 romanzi di cui ancora solo 20 pubblicati anche in Italia.\nFanno tutti parte della serie \"Eagles of the Empire\" tranne \"Roma, sangue e arena\" che \u00e8 il compendio dei volumi della serie \"Arena\"."}
{"id": "4582471", "revid": "110157", "url": "https://it.wikipedia.org/wiki?curid=4582471", "title": "Az\u0259rbaycan Kuboku 2004-2005", "text": "La Az\u0259rbaycan Kuboku 2004-2005 \u00e8 stata la 13\u00aa edizione della coppa nazionale azera, disputata tra il 20 ottobre 2004 (con gli incontri del turno preliminare) e il 28 maggio 2005 e conclusa con la vittoria del FK Baku, al suo primo titolo.\nOttavi di finale.\nGli incontri di andata si disputarono il 24 novembre mentre quelli di ritorno il 1\u00ba dicembre 2004.\nQuarti di finale.\nGli incontri di andata si disputarono il 7 mentre quelli di ritorno il 15 marzo 2005.\nSemifinali.\nGli incontri di andata si disputarono il 16 mentre quelli di ritorno il 29 aprile 2005.\nFinale.\nLa finale venne disputata il 28 maggio 2005 a Baku. Il FK Baku vinse ai tempi supplementari dopo che l'incontro termin\u00f2 1-1."}
{"id": "4582472", "revid": "205197", "url": "https://it.wikipedia.org/wiki?curid=4582472", "title": "Coppa d'Azerbaigian 2004-2005", "text": ""}
{"id": "4582473", "revid": "599013", "url": "https://it.wikipedia.org/wiki?curid=4582473", "title": "Permesso", "text": ""}
{"id": "4582483", "revid": "677263", "url": "https://it.wikipedia.org/wiki?curid=4582483", "title": "Glory of the Roman Empire", "text": ""}
{"id": "4582485", "revid": "767487", "url": "https://it.wikipedia.org/wiki?curid=4582485", "title": "Off the Black - Gioco forzato", "text": "Off the Black - Gioco forzato (\"Off the Black\") \u00e8 un film del 2006 scritto e diretto da James Ponsoldt, con protagonisti Nick Nolte e Trevor Morgan.\nTrama.\nDopo la morte della madre, il giovane Dave a causa di molte incomprensioni vede logorarsi il rapporto con il padre. Una notte, Dave sfoga la sua rabbia compiendo atti vandalici nella casa del coach di baseball Ray Cook, uomo irascibile e alcolizzato. Il ragazzo viene successivamente rintracciato dall'allenatore, che pretende la riparazione dei danni, ma in realt\u00e0 il vero intento dell'uomo \u00e8 di chiedergli di accompagnarlo a una rimpatriata con vecchi compagni spacciandolo per suo figlio.\nDistribuzione.\nDopo la presentazione all'Orlando Film Festival avvenuta il 19 ottobre 2006, il film \u00e8 uscito nelle sale statunitensi l'8 dicembre dello stesso anno, mentre in Italia \u00e8 uscito direttamente in DVD."}
{"id": "4582487", "revid": "125651064", "url": "https://it.wikipedia.org/wiki?curid=4582487", "title": "Melih Mahmuto\u011flu", "text": ""}
{"id": "4582493", "revid": "1543377", "url": "https://it.wikipedia.org/wiki?curid=4582493", "title": "Roy Blunt", "text": "Biografia.\nNato e cresciuto nel Missouri, dopo gli studi Blunt entr\u00f2 in politica con il Partito Repubblicano e dopo aver svolto alcuni incarichi locali, nel 1980 si candid\u00f2 infruttuosamente alla carica di vicegovernatore.\nNel 1984 vinse le elezioni per la carica di \"Segretario di stato del Missouri\" e venne riconfermato per un secondo mandato nel 1988. Quattro anni dopo, Blunt si candid\u00f2 a governatore ma venne sconfitto nelle primarie repubblicane.\nNel 1996 Blunt si candid\u00f2 alla Camera dei Rappresentanti in un distretto molto conservatore e riusc\u00ec a farsi eleggere. Fu riconfermato per altri sei mandati, finch\u00e9 nel 2010 si candid\u00f2 al Senato e venne eletto.\nBlunt si \u00e8 sposato due volte: dalla prima moglie Roseann Ray ebbe tre figli fra cui Matt, che fu governatore del Missouri dal 2005 al 2009; dopo il divorzio da Roseann, nel 2006 Blunt si spos\u00f2 con Abigail Perlman, con la quale adott\u00f2 un bambino russo. La North American Religious Liberty Association (Narla) il 27 maggio 2014 ha premiato Roy Blunt per il suo impegno a favore della libert\u00e0 religiosa http://news.avventisti.it/narla-premia-senatore-usa-per-sua-attivita-in-favore-liberta-religiosa/ "}
{"id": "4582495", "revid": "287204", "url": "https://it.wikipedia.org/wiki?curid=4582495", "title": "Peoria Rivermen", "text": "I Peoria Rivermen sono stati una squadra di hockey su ghiaccio dell'American Hockey League con sede nella citt\u00e0 di Peoria, nello Stato dell'Illinois. Nati nel 2005 e sciolti nel 2013, nel corso degli anni sono stati affiliati alla franchigia dei St. Louis Blues.\nStoria.\nLa prima franchigia chiamata Peoria Rivermen nacque nel 1982 nella IHL, riuscendo a vincere nel 1985 la Turner Cup. Dalla stagione 1996-97 scesero di livello nella ECHL, giocando nove stagioni prima del trasferimento in American Hockey League. La franchigia tuttavia assunse la storia sportiva di un'altra formazione, quella dei Worcester IceCats.\nFin dal suo approdo in AHL la franchigia \u00e8 rimasta legata ai St. Louis Blues, formazione della National Hockey League. Per tre volte hanno conquistato l'accesso ai playoff, tuttavia non sono mai andati oltre al primo turno superati dagli Houston Aeros.\nIl 29 marzo 2013 i Rivermen furono acquistati dai Vancouver Canucks, con l'intenzione di trasferire altrove la squadra. Dopo che fu approvata dalla dirigenza della lega la vendita della squadra, nel mese di maggio i vertici dei Vancouver Canucks confermarono che la squadra avrebbe lasciato al termine della stagione il Peoria Civic Center chiudendo cos\u00ec i battenti dei Rivermen. La AHL annunci\u00f2 dalla stagione 2013-14 la nascita degli Utica Comets, mentre a Peoria nacque un'altra squadra chiamata Rivermen ma iscritta in SPHL.\nAffiliazioni.\nNel corso della loro storia i Peoria Rivermen sono stati affiliati alle seguenti franchigie della National Hockey League:"}
{"id": "4582499", "revid": "1305772", "url": "https://it.wikipedia.org/wiki?curid=4582499", "title": "Villa Sciarra", "text": ""}
{"id": "4582507", "revid": "1305772", "url": "https://it.wikipedia.org/wiki?curid=4582507", "title": "Peoria Rivermen (disambigua)", "text": "Con il nome Peoria Rivermen possono essere intese quattro differenti formazioni di hockey su ghiaccio:"}
{"id": "4582508", "revid": "181699", "url": "https://it.wikipedia.org/wiki?curid=4582508", "title": "Gens Aponia", "text": "La gens Aponia era una gens romana presente durante la tarda Repubblica e il primo secolo dell'Impero.\nI \"tria nomina\" usati dalla gens.\nI praenomina utilizzati dalla gens furono \"Quintus\" e \"Gaius\", mentre i cognomina utilizzati dalla gens furono \"Mutilus\" e \"Saturninus\"."}
{"id": "4582509", "revid": "21880", "url": "https://it.wikipedia.org/wiki?curid=4582509", "title": "Lepilemur ahmansoni", "text": ""}
{"id": "4582510", "revid": "73843", "url": "https://it.wikipedia.org/wiki?curid=4582510", "title": "Muhammad Ali Jinnah", "text": ""}
{"id": "4582514", "revid": "174925", "url": "https://it.wikipedia.org/wiki?curid=4582514", "title": "Gens Appia", "text": "La gens Appia era una gens plebea romana. Il nomen gentilizio, \"Appio\", \u00e8 un cognomen patronimico basato sul prenomen \"Appius\". "}
{"id": "4582516", "revid": "463686", "url": "https://it.wikipedia.org/wiki?curid=4582516", "title": "Gruppo editoriale Infomedia", "text": ""}
{"id": "4582524", "revid": "123738469", "url": "https://it.wikipedia.org/wiki?curid=4582524", "title": "A modo mio amo", "text": "A modo mio amo \u00e8 un singolo della cantante italiana Annalisa, pubblicato il 24 giugno 2013 come terzo estratto dal terzo album in studio \"Non so ballare\".\nDescrizione.\nIl singolo \u00e8 interamente composto da Roberto Casalino, gi\u00e0 autore in passato di altri singoli della cantante. Annalisa in merito alla canzone e all'uso delle sillabe esprime un concetto gi\u00e0 affrontato in passato e dichiara a tal proposito::\nSul considerare quasi sempre solo la coppia come il fulcro dell'amore, la cantante, rivela che si dovrebbe fare uno sforzo in pi\u00f9, rendendosi conto che l'amore, oltre che coinvolgere la coppia, muove qualsiasi cosa ed \u00e8 l'ingrediente alla base di qualsiasi scelta, nonch\u00e9 costante quotidiana. L'uso dell'arrangiamento pop rock \u00e8 stato scelto per rappresentare e rafforzare questo messaggio.\nIl brano \u00e8 stato presentato in anteprima, durante la V edizione del \"Premio Biagio Agnes\", svoltosi il 22 giugno e mandato in onda in seconda serata su Rai1 il successivo 29 giugno. Successivamente con lo stesso brano ha partecipato nella categoria \"Big\" del \"\".\nIl brano viene utilizzato nel marzo 2014 da Real Time per il promo della tredicesima edizione di Amici di Maria De Filippi.\nVideo musicale.\nIl 24 luglio 2013 \u00e8 stato pubblicato in anteprima sul sito di TGcom24 il videoclip del brano, mentre il giorno seguente \u00e8 stato caricato attraverso il canale YouTube della Warner Music Italy. Diretto da Gaetano Morbioli, il video \u00e8 l'insieme delle immagini di tutti i video musicali e relativi retroscena estratti dagli album in studio solisti di Annalisa; \u00e8 escluso quindi il video del singolo \"Pirati\", pubblicato in esclusiva per un film."}
{"id": "4582525", "revid": "767487", "url": "https://it.wikipedia.org/wiki?curid=4582525", "title": "Si alza il vento", "text": ", \u00e8 un film d'animazione del 2013 scritto e diretto da Hayao Miyazaki e prodotto dallo Studio Ghibli, con Nippon Television, Dentsu, Hakuhodo DY Media Partners, Walt Disney Japan, Mitsubishi, KDDI e Toho, che l'ha anche distribuito.\n\u00c8 la trasposizione cinematografica dell'omonimo manga dello stesso Miyazaki, a sua volta vagamente ispirato all'omonimo romanzo di Tatsuo Hori. Si tratta di un'opera semi-biografica che rielabora in maniera fittizia un periodo della vita di Jir\u014d Horikoshi (1903\u20131982), progettista e inventore del Mitsubishi A5M e del modello successivo Mitsubishi A6M Zero, gli aerei da caccia usati dalla Marina imperiale giapponese durante la seconda guerra mondiale.\nDurante una conferenza tenutasi il 6 settembre del 2013 a Musashino, Miyazaki lo defin\u00ec il suo ultimo lavoro prima del suo ritiro dalla carriera cinematografica. Tuttavia, nel 2017, egli decise di tornare sui suoi passi, rivelando di essere impegnato alla realizzazione di un nuovo lungometraggio, , ispirato dall'omonimo romanzo per ragazzi del 1937 di Yoshino Genzabur\u014d.\nUscito nelle sale giapponesi il 20 luglio 2013 e presentato in concorso alla 70\u00aa Mostra internazionale d'arte cinematografica di Venezia, \"Si alza il vento\" fu il pi\u00f9 grande successo del 2013 al botteghino giapponese e venne acclamato dalla critica cinematografica mondiale. Inoltre venne candidato a numerosi e prestigiosi riconoscimenti, come l'Oscar al miglior film d'animazione, il Golden Globe per il miglior film straniero e il premio della Japanese Academy nella categoria della Miglior animazione dell'anno.\nTrama.\nNel Giappone del 1918, Jir\u014d Horikoshi, un ragazzino di provincia, spera di diventare un pilota d'aereo, ma la sua miopia glielo impedisce. Ispirato da una rivista d'aviazione, Jir\u014d sogna il famoso progettista d'aerei Caproni, che gli fa capire quanto costruirli sia meglio che farli volare.\nCinque anni dopo, Jir\u014d prende un treno diretto a Tokyo per studiare ingegneria e a bordo incontra una ragazza di nome Nahoko che viaggia con la domestica. Durante il viaggio, un devastante terremoto costringe il treno a fermarsi e semina distruzione tutto intorno, la domestica si rompe una gamba e Jir\u014d corre in suo aiuto trasportandola in spalla vicino alla casa di famiglia di Nahoko; risolta l'emergenza, il ragazzo se ne va senza lasciar detto il suo nome.\nFiniti gli studi, Jir\u014d inizia a lavorare allo stabilimento della Mitsubishi e viene assegnato a un team di progettisti di aerei da caccia. Su mandato dell'azienda, si reca in Germania per acquisirne le tecniche di costruzione e per ottenere la licenza di produzione di uno Junkers G 38. Sogna ancora Caproni, che gli spiega quanto il mondo sia migliore grazie alla bellezza degli aerei, anche se gli esseri umani li usano come armi di distruzione.\nNel 1932 Jir\u014d viene promosso a ingegnere capo per la progettazione del Mitsubishi 1MF10, un caccia monoplano imbarcato per la marina militare, ma il progetto fallisce miseramente. Deluso, visita un luogo di villeggiatura estiva e qui incontra di nuovo Nahoko. I due si fidanzano, ma la ragazza, che ha la tubercolosi, si rifiuta di sposarlo fino a quando non sar\u00e0 guarita. Un turista tedesco, Hans Castorp, critico del regime nazista e della politica guerrafondaia giapponese, assiste alla storia d'amore dei due prima di scampare all'arresto da parte della polizia imperiale.\nLa malattia di Nahoko peggiora, provocandole un'emorragia ai polmoni. Jir\u014d oltre alla preoccupazione per la salute della sua amata, deve fare i conti con la polizia segreta, che lo cerca perch\u00e9 entrato in contatto con Castorp. Il ragazzo viene quindi tenuto nascosto in casa del suo supervisore Kurokawa, mentre lavora al nuovo progetto per la marina. Nahoko per recuperare le forze si reca in un sanatorio, ma non riuscendo a stare lontano dal fidanzato, ritorna da lui. Gli ospiti di Jir\u014d, per consentire ai due di vivere sotto lo stesso tetto, organizzano quindi un matrimonio tradizionale. Sebbene la salute di Nahoko non migliori, lei e il neo sposo passano dei bei momenti insieme.\nFinito il progetto, Jir\u014d deve partire per recarsi al collaudo di uno dei suoi prototipi: il Ka-14, che sarebbe diventato il Mitsubishi A5M. Nahoko, rimasta sola in casa, sempre pi\u00f9 debole a causa della malattia, decide di ritornare di nascosto al sanatorio per morirvi, lasciando delle lettere di addio al marito, ai familiari e agli amici. Al sito di collaudo, Jir\u014d viene distratto dal suo successo da una raffica di vento: non lo sa ancora, ma Nahoko non c'\u00e8 pi\u00f9.\nDurante il coinvolgimento del Giappone nella seconda guerra mondiale, Jir\u014d in uno dei suoi sogni fa di nuovo visita a Caproni a cui dice quanto rimpianga che i suoi aerei siano stati usati in guerra. Caproni lo conforta, rispondendogli che comunque il sogno di Jir\u014d di costruire un aereo bellissimo \u00e8 stato realizzato: un gruppo di Zero sfreccia davanti ai due. Nahoko compare nel sogno ed esorta il marito a vivere.\nProduzione.\nGenesi del progetto.\nDa sempre appassionato di aerei e aviazione, Hayao Miyazaki cominci\u00f2 a delineare una storia sulla vita di Jir\u014d Horikoshi nel 2008, dopo il completamento di \"Ponyo sulla scogliera\". Il frutto delle sue ricerche si concretizz\u00f2 in un breve manga, pubblicato a puntate sulla rivista mensile \"Model Graphix\" da aprile 2009 a gennaio 2010, per il cui titolo si rifece al romanzo di Tatsuo Hori, \"Kaze tachinu\", a sua volta ispirato ad un passo del poema \"Le Cimeti\u00e8re marin\" di Paul Val\u00e9ry, \"Le vent se l\u00e8ve\" (lett. \"Si alza il vento\").\nInteso come un semplice diletto personale, Miyazaki non prevedeva di dare seguito alla cosa, ma, dopo aver letto il suo lavoro, il produttore Toshio Suzuki gli sugger\u00ec di trarne il suo prossimo lungometraggio d'animazione. Inizialmente scettico all'idea che una storia che affrontava in maniera diretta un soggetto come la guerra fosse adatto ad un pubblico di bambini, per il quale avrebbe dovuto essere concepita l'animazione e target tradizionale delle opere dello Studio Ghibli, egli cedette infine all'insistenza del collega e, il 28 dicembre 2010, diede il via libera al progetto. Parlando all\"Asahi Shinbun\" nel 2013, afferm\u00f2: \nIn un'altra intervista del 2011, Miyazaki aveva inoltre rivelato di essere stato ispirato, durante la realizzazione dell'opera, dalla lettura di una frase di Horikoshi: \u00abTutto quello che volevo fare era creare qualcosa di bello\u00bb.\nRegia e sceneggiatura.\nCon l'anno nuovo Miyazaki inizi\u00f2 immediatamente a realizzare lo storyboard. Nella proposta di progetto avanzata allo Studio Ghibli, egli descrisse sommariamente le premesse del film e la trama generale: l'opera avrebbe descritto la societ\u00e0 giapponese degli anni Trenta, seguendo un periodo della vita di Jir\u014d, fino alla creazione del suo modello pi\u00f9 rappresentativo, lo Zero, ponendo attenzione anche alla sua vicenda d'amore con Nahoko, una ragazza malata di tubercolosi (come la protagonista appunto del romanzo \"Si alza il vento\" di Tatsuo Hori) e ad alcuni suoi sogni nei quali ci sarebbe stato Caproni, \u00abper aggiungere un po' di colore al racconto\u00bb. La relazione amorosa \u00e8 un elemento narrativo interamente fittizio (mentre la carriera di Horikoshi \u00e8 pi\u00f9 fedele alla realt\u00e0 storica) e fu appositamente concepita affinch\u00e9 il lungometraggio non fosse soltanto focalizzato sulla realizzazione di un aereo da guerra, ma anche sulle aspirazioni e sui sentimenti del protagonista e sul tentativo di vivere la vita pienamente in tempi sconvolti da grandi conflitti bellici. Il ricorso alla rappresentazione di scene oniriche permise inoltre a Miyazaki di superare la difficolt\u00e0 di raffigurare i sentimenti del vero ingegnere giapponese, viste le scarse fonti lasciate al riguardo nei suoi scritti personali.\nIl regista incontr\u00f2 subito difficolt\u00e0 con la sceneggiatura e lo storyboard ed il suo lavoro procedette molto lentamente. Era timoroso infatti che il film non avrebbe incontrato i gusti del pubblico e non intendeva ancora, in queste fasi iniziali, rinunciare all'interesse dei pi\u00f9 piccoli. Inoltre era la prima volta che si accostava alla creazione di una storia basata su un personaggio realmente esistito e con un arco narrativo che doveva coprire trent'anni di storia e che quindi era ben lontano dai soliti tre o quattro giorni in cui si esaurivano le vicende delle sue produzioni precedenti. Il soggetto, tra l'altro, era particolarmente delicato (la vita di un progettista di un aereo da combattimento per l'esercito imperiale) e suscit\u00f2 dissensi anche all'interno dello studio, tra chi non voleva passare per apologeta della guerra; anche Miyazaki era consapevole di questo problema, visto che da sempre la sua passione per gli aeroplani militari strideva con il suo pacifismo. Il terremoto dell'11 marzo 2011, avvenuto a lavori gi\u00e0 iniziati, pose il nuovo problema di quanto potesse essere indelicato, in quel momento, raffigurare nel film il sisma del Kant\u014d del 1923.\nAd ottobre 2012 il grosso dello storyboard era completato, ma l'autore era ancora incerto su come far finire la storia. Egli sentiva infatti che il decollo dell'aereo non doveva per forza essere una conclusione soddisfacente e non riusciva a trovare un modo per descrivere efficacemente la reazione di Jir\u014d nel vedere il suo sogno trasformato in strumento per uccidere. Questa sua indecisione si ripercosse sui disegni: aveva infatti chiesto agli animatori di disegnare l'ingegnere \u00abcon una faccia neutra e senza dargli troppi sentimenti\u00bb, scatenando delle diffuse lamentele tra i collaboratori, che avevano difficolt\u00e0 a seguire questa sua direttiva. La visita di un'esposizione sulla lebbra e sulle condizioni di vita dei contagiati, i quali, seppur osteggiati e ammassati in lazzaretti, cercavano di vivere la propria vita dignitosamente, gli fece comprendere il valore di un'esistenza vissuta al completo. Al di l\u00e0 delle circostanze storiche, cap\u00ec quindi che Jir\u014d doveva cercare di vivere anche nel suo tempo, dove la guerra non era una scelta per la gente, e riprese in mano una serie di tavole del primo progetto fallimentare del personaggio, accentuando il suo tratto e l'espressione per sottolineare la sua determinazione nell'andare avanti. Infine fece separare i due protagonisti, con il ritorno al sanatorio di Nahoko, decidendosi per il finale definitivo, che, dal suo punto di vista, non doveva essere triste.\nDesign e scenografia.\nPi\u00f9 realista dei precedenti film di Miyazaki, \"Si alza il vento\" tenta di ricostruire e di mostrare sullo schermo il Giappone degli anni Venti e Trenta, un'epoca in cui si portavano ancora gli abiti tradizionali, si avevano maniere molto cerimoniali anche tra i membri di una stessa famiglia, e che era contraddistinta da grande povert\u00e0 in un Paese ancora prevalentemente rurale e segnato dalle conseguenze della crisi economica del 1929. Se Miyazaki poteva contare sui propri ricordi per quella che era la generazione dei suoi genitori, gli animatori dello studio dovettero lavorare molto intensamente per la ricostruzione storica, in quanto la societ\u00e0 nipponica era molto cambiata e le tradizioni di quel periodo stavano andando rapidamente scomparendo. Venne ricercata ed assunta allora una donna che conoscesse ancora gli usi ed il modo appropriato di indossare un kimono, ripiegarlo e riporlo e questo lavoro di documentazione fu portato avanti anche grazie ad un gran numero di vecchie foto. Come fonti d'ispirazione per \u00able dure condizioni in cui la societ\u00e0 giapponese si \u00e8 evoluta prima della guerra\u00bb, il regista cit\u00f2 i film in bianco e nero di Yasujir\u014d Ozu, Tomu Uchida e Mikio Naruse. Tale stessa logica di realismo fu usata nella rappresentazione del tabagismo, altro tratto comune tra i giapponesi di quel decennio, soprattutto tra gli studenti.\nPer ricreare l'abitazione dove vivono Jir\u014d e Nahoko, Miyazaki si ispir\u00f2 alla casa della famiglia Maeda, a Tamana nella prefettura di Kumamoto, dove visse l'apprezzato scrittore S\u014dseki Natsume (1867-1916), che visit\u00f2 nel 2010, in occasione di un viaggio organizzato dallo Studio Ghibli per i suoi dipendenti. Tra gli altri luoghi rappresentati nel film si riconoscono: la citt\u00e0 di Tokyo, dove il giovane Jir\u014d frequenta la facolt\u00e0 di ingegneria aeronautica all'Universit\u00e0 Imperiale; Fujioka, la citt\u00e0 che gli ha dato i natali; la pianura del Kant\u014d, teatro nel 1923 di un devastante terremoto in concomitanza con il primo incontro tra lui e Nahoko durante un viaggio in treno; Karuizawa, la cittadina dove i due si ritrovano dopo dieci anni dal loro primo incontro; la citt\u00e0 tedesca di Dessau, presso cui si trovano gli stabilimenti Junkers, operanti nel settore aeronautico civile e militare; e Kakamigahara, presso la quale sorgono le fabbriche Mitsubishi nelle quali sono progettati e sviluppati gli aerei Mitsubishi A6M.\nGli aerei del film.\nIl film presenta una vasta gamma di aerei storici:\nAnimazione.\nIl processo di animazione vero e proprio cominci\u00f2 nel luglio 2011 e mobilit\u00f2 un team di duecento persone, concludendosi nel giugno del 2013. Il budget stanziato per il film venne stimato in 30 milioni di dollari e per due ore di filmato furono necessarie circa 160.000 tavole, controllate personalmente una per una da Hayao Miyazaki. A causa dell'et\u00e0 avanzata e della vista sempre pi\u00f9 debole tuttavia, non pot\u00e9 dedicare le sue solite 12-14 ore giornaliere al lavoro, limitandosi a circa sette. Grande cura fu riservata alle scene affollate, in modo che i personaggi della massa non fossero rappresentati come delle mere comparse di sottofondo, ma che si facesse intuire che dietro ognuno di loro ci fosse una vita; per questo una scena di pochi secondi richiese fino a un anno e tre mesi di tempo prima di vedere la luce.\nCome per gli altri film dello Studio Ghibli, il lungometraggio venne realizzato ricorrendo in gran parte all'animazione tradizionale; la computer grafica \u00e8 infatti presente in minima parte, unicamente per assemblare i disegni a mano o per corredarli. Si ricorse inoltre a pochi effetti digitali per fare la neve, il movimento delle nuvole, o per evidenziare la distorsione della vista dovuta alla miopia di Jir\u014d. In una sola sequenza invece si dovette ricorrere in modo pi\u00f9 massiccio alla CGI: nella scena in cui Jir\u014d e Nahoko camminano sotto la pioggia, che passa da intensa a pi\u00f9 lieve, fino a fermarsi del tutto. Infatti con il disegno tradizionale (con il quale per rappresentare la pioggia si devono effettuare dei tagli nei fogli di rodovetro) si poneva il problema di non poter dare intensit\u00e0 diverse di precipitazione e di non poter sempre riutilizzare le tavole. La tecnica del \"camera mapping\", ovvero di proiettare scenari prearrangiati su intelaiature 3D, permise infine di rendere in modo efficace e poco dispendioso il senso di movimento (e questo si nota nelle scene in cui Jir\u014d guarda il paesaggio dal treno o quando Kayo vede Nahoko andarsene attraverso i finestrini dell'autobus).\nDoppiaggio ed effetti sonori.\nLa scelta del doppiatore per il ruolo di Horikoshi pose non pochi problemi al team di produzione: se da un lato si era infatti d'accordo sulle caratteristiche della voce del personaggio (Jir\u014d \u00e8 un uomo riservato, che parla spesso in tono neutro), dall'altro non si riusciva a trovare una voce adatta al ruolo. Nel dicembre del 2012, dato che i tempi cominciavano a stringere, Suzuki propose a Miyazaki di fare un'audizione ad un regista di loro conoscenza, Hideaki Anno, perch\u00e9, anche se non aveva esperienza nel mondo del doppiaggio, il suo modo di parlare e la sua personalit\u00e0 sembravano appropriate per il protagonista. Noto per le serie anime \"Nadia - Il mistero della pietra azzurra\" e soprattutto \"Neon Genesis Evangelion\", egli era anche loro amico e vecchio animatore (fu uno degli animatori di \"Nausica\u00e4 della Valle del vento\"). Molto soddisfatto dalle prime audizioni, Miyazaki accett\u00f2 e Anno divenne la voce del protagonista:\nGli altri ruoli furono attribuiti pi\u00f9 facilmente: Nahoko fu doppiata da Miori Takimoto, che aveva cominciato la sua carriera come cantante di un gruppo j-pop, prima di diventare attrice, mentre i personaggi secondari furono assegnati a collaboratori di lunga data dello Studio Ghibli (Kayo, la sorella di Jir\u014d, fu doppiata da Mirai Shida, che aveva gi\u00e0 prestato la sua voce ad Arrietty in \"Arrietty - Il mondo segreto sotto il pavimento\", e Hans Castorp da Steve Alpert, membro del dipartimento internazionale, le cui fattezze hanno ispirato anche il design del personaggio).\nPer la prima volta in un lungometraggio Ghibli, molti effetti sonori (tra gli altri, i rumori creati per i motori degli aerei, il fischio di una locomotiva, il rombo di un'automobile e quello del terremoto del 1923) vennero realizzati manipolando dei suoni emessi con la bocca. Questa tecnica fu sperimentata da Miyazaki nel 2006 per il suo cortometraggio \"Yadosagashi\" destinato al Museo Ghibli. Miyazaki insistette che la registrazione audio fosse ripresa in mono anzich\u00e9 in stereo. La scelta, se da una parte limitava la possibilit\u00e0 di stratificare il sonoro (come dialoghi, effetti ambientali e musica), dall'altra permise al regista di far risaltare i suoni che reputava pi\u00f9 importanti per la storia.\nColonna sonora.\nJoe Hisaishi realizz\u00f2 la colonna sonora di \"Si alza il vento\", alla sua decima collaborazione con Hayao Miyazaki, ed eseguita dall'Orchestra Sinfonica Giapponese Yomiuri. La prima pubblicazione venne curata dalla Tokuma Japan Communications, facendola uscire su CD a met\u00e0 luglio 2013.\nLa canzone , posta ai titoli di coda, \u00e8 invece della cantautrice e pianista Yumi Arai, che la scrisse nel 1973, a sedici anni, dopo la morte prematura di una sua compagna di scuola.\nIl produttore Toshio Suzuki la sent\u00ec in \"With Love of Japan, and Yuming\", una raccolta celebrativa per i quarant'anni di carriera della cantante, e ne rimase talmente colpito che la consigli\u00f2 a Miyazaki nel dicembre 2012, in quanto avvertiva che il testo in qualche modo rispecchiasse la storia del suo film. E cos\u00ec, durante la presentazione dell'edizione in Blu-ray di \"Kiki - Consegne a domicilio\", venne chiesto direttamente alla compositrice di poterla usare. Lei accett\u00f2, proprio sul palco, e poco tempo dopo decise di ri-registrarla.\nSi intitola poi \"Das gibt's nur einmal\" (in italiano: \"Accade soltanto una volta\") la canzone tedesca eseguita al pianoforte da Hans Castorp, nell'Hotel Kusakaru. La musica fu composta da Werner Richard Heymann per il film \"Il congresso si diverte\" (\"Der Kongre\u00df tanzt\") del 1931, su testo di Robert Gilbert.\nDistribuzione.\n\"Si alza il vento\" \u00e8 uscito nelle sale giapponesi il 20 luglio 2013 e, secondo i programmi dello Studio Ghibli, avrebbe dovuto essere distribuito contemporaneamente a \"La storia della Principessa Splendente\", diretto da Isao Takahata, cos\u00ec come era avvenuto esattamente 25 anni prima con l'uscita contemporanea di \"Il mio vicino Totoro\" e \"Una tomba per le lucciole\", il 20 luglio 1988. Ritardi nella produzione per\u00f2 posticiparono l'uscita nelle sale del secondo lungometraggio, che fu infine presentato il 23 novembre. In seguito all'annuncio del ritiro dalle scene di Miyazaki, il film venne riproposto per due settimane, dal 22 febbraio al 7 marzo 2014, in sei sale giapponesi.\nLa Walt Disney Studios Motion Pictures conferm\u00f2 la distribuzione della pellicola negli Stati Uniti tramite la Touchstone Pictures. L'adattamento venne curato dal responsabile al doppiaggio Gary Rydstrom e, come consuetudine per le edizioni nordamericane delle opere dello studio, presenta un cast di attori noti nel mondo dello spettacolo: Joseph Gordon-Levitt (nei panni di Jir\u014d), Emily Blunt (come Nahoko), John Krasinski (nel ruolo di Honjo, collega e amico di Jir\u014d), Werner Herzog (come Castorp) e, tra gli altri, Martin Short, Stanley Tucci ed Elijah Wood. Intitolato \"The Wind Rises\", venne proiettato il 21 febbraio 2014 nelle sale di alcune citt\u00e0 selezionate ed il 28 febbraio in maniera pi\u00f9 diffusa in tutto il Paese. In Australia i diritti per la sua distribuzione furono acquistati da Madman Entertainment che lo fece uscire il 27 febbraio 2014, dopo due anteprime (una il 19 febbraio a Sydney e l'altra il giorno dopo a Melbourne).\nIn Europa infine il lungometraggio arriv\u00f2 sempre nel 2014 per merito di una collaborazione tra il distributore Wild Bunch e lo Studio Ghibli, tranne in Francia, dove venne distribuito il 22 gennaio dalla Disney. In Spagna la V\u00e9rtigo Films ne aveva annunciato l'uscita nel dicembre 2013 con il titolo di \"Se levanta el viento\", salvo cambiarne poi il nome in \"El viento se levanta\" nell'aprile successivo, prima dell'uscita cinematografica il 25 aprile 2014. Nel Regno Unito il film venne rilasciato da StudioCanal il 9 maggio. In Italia il lungometraggio si chiam\u00f2 \"Si alza il vento\" ed usc\u00ec al cinema il 13 settembre con una tenitura di soli quattro giorni, distribuito dalla Lucky Red.\nData di uscita.\nLe date di uscita cinematografiche internazionali furono:\nDivieti.\nLe commissioni di censura di alcuni Paesi stabilirono alcune limitazioni per la visione della pellicola:\nEdizione italiana.\nI diritti per l'adattamento italiano vennero acquisiti dalla Lucky Red, che aveva gi\u00e0 distribuito gran parte dei film prodotti dallo Studio Ghibli. L'opera usc\u00ec in anteprima nazionale alla 70\u00aa Mostra internazionale d'arte cinematografica di Venezia il 1\u00ba settembre 2013 in versione sottotitolata in inglese e italiano. Per l'edizione uscita nei cinema italiani il 13 settembre 2014, la traduzione dal giapponese fu eseguita da Elisa Sato Nardoni, mentre Gualtiero Cannarsi cur\u00f2 l'adattamento ai dialoghi ed diresse il doppiaggio. Questi spieg\u00f2, in un'intervista di Gabriele Niola per il webzine \"Badtaste\", che il testo si era presentato molto complesso da tradurre per via dei molti tecnicismi, soprattutto aeronautici, che lo connotavano. Per esempio \u00ab[...] una parola semplice come \u6841 (keta) non \u00e8 che significhi schiettamente \u201clongherone\u201d. Anzi, nessun dizionario n\u00e9 giapponese-italiano, n\u00e9 giapponese-inglese e neppure giapponese monolingua ne riporta quell'accezione: \u00e8 troppo tecnica. Normalmente, \u6841 (keta) significa: \u201ccolonna, raggio, misura, decina (colonna d\u2019ordine decimale), ordine di grandezza\u201d e altro ancora. Quindi, come si fa a capire che se parliamo di progettazione aeronautica si tratta specificamente di un \u201clongherone\u201d, termine che la persona comune (come me) non ha forse mai sentito? [...]\u00bb Si rese pertanto necessaria una ricerca a livello linguistico e semantico di numerosi termini, che inoltre variavano nella sfumatura di significato a seconda del registro linguistico del personaggio che li pronunciava.\nEdizioni home video.\nIn Giappone il film venne distribuito da Walt Disney Animation Japan il 18 giugno 2014 in DVD (due dischi) e Blu-Ray Disc (disco singolo). L'edizione in DVD contiene tracce audio e sottotitoli in giapponese e inglese, oltre ad alcuni extra come storyboard, trailer, un videoclip di \"Hikouki-gumo\" e video promozionali. Il Blu-ray presenta invece, in aggiunta, audio e sottotitoli in francese, russo, coreano, cantonese e mandarino, una registrazione audio della sceneggiatura e la conferenza stampa di addio alle scene del regista Miyazaki. Entrambe le versioni, alla prima tiratura, contenevano una cartolina in tema con l'opera ed un aeroplanino di carta. Il lungometraggio venne inserito nei cofanetti DVD e Blu-ray contenenti tutte le opere di Hayao Miyazaki e distribuiti in Giappone il 2 luglio 2014 da Walt Disney Studio Home Entertainment. Il 2 dicembre dello stesso anno la Warner Home Video, per conto della Lucky Red, lo pubblic\u00f2 in Italia, sempre nei due formati.\nSebbene i diritti di distribuzione in Nord America fossero scaduti a partire dal 2017, la Walt Disney Studios Home Entertainment continu\u00f2 ad occuparsi della distribuzione del film fino al 22 settembre 2020, quando GKIDS lo pubblic\u00f2 in DVD e Blu-ray attraverso Shout! Factory.\nAccoglienza.\nIncassi.\n\"Si alza il vento\" debutt\u00f2 in Giappone in 454 sale cinematografiche, attirando circa 750.000 spettatori e guadagnando circa un miliardo di yen nel weekend di apertura. Rimase in cima alle classifiche del botteghino per otto settimane consecutive. Con 12 miliardi di yen di ricavi, \u00e8 la produzione di maggior incasso in patria del 2013, surclassando altri blockbuster quali ', ' e \"Meitantei Conan - Zekkai no private eye\".\nAnche a livello internazionale ottenne un buon riscontro. Negli Stati Uniti, dopo un'apertura limitata a 21 sale, nel secondo fine settimana la trasmissione venne ampliata ad altre 496 in tutto il Paese, rimanendo in programmazione per tredici settimane e generando introiti per 5,2 milioni di dollari. Secondo i dati di Box Office Mojo, gli Stati in cui il film ha incassato di pi\u00f9 sono la Francia (), Hong Kong (), il Regno Unito () e l'Italia (). Il sito Cineblog.it inoltre riporta che durante i quattro giorni di programmazione, il film incass\u00f2 quasi un milione di euro.\nCritica.\nIl film venne accolto in modo molto positivo dai critici cinematografici. Infatti il sito aggregatore Rotten Tomatoes indica che l'88% delle 172 recensioni registrate sono positive, con un voto medio di 7.88/10 e con il seguente consenso: \u00ab\"Si alza il vento\" \u00e8 un canto del cigno giustamente agrodolce per il regista Hayao Miyazaki\u00bb; Metacritic lo valuta con un punteggio di 83/100 basato su 41 valutazioni, risultante in un' \"acclamazione universale\".\nDavid Ehrlich di \"IndieWire,\" conferendogli un voto di 9,7/10, lo defin\u00ec \u00abforse il miglior film di animazione mai realizzato\u00bb, aggiungendo: \u00abSebbene l'inizio del film sia discordante, le deviazioni non apologetiche di Miyazaki dalla realt\u00e0 dei fatti aiutano \"Si alza il vento\" a oltrepassare la linearit\u00e0 della sua struttura scontata, il film si rivela quindi essere meno biografico e piuttosto un irresistibile e sincero lamento per la corruzione della bellezza, e di come dev'essere inevitabilmente commovente la risposta umana a quella perdita. I film di Miyazaki sono spesso ossessionati dall'assenza, il valore delle cose che ci lasciamo indietro e di come i fantasmi di cose bellissime siano ricercati dentro i nostri ricordi come le ombre di un fallout nucleare, e \"Si alza il vento\" \"ricorda\" come solo un capolavoro finale pu\u00f2 fare\u00bb.\nIl \"Japan Times\" gli diede 3 stelle su 5, descrivendolo come \u00abuna sontuosa celebrazione visiva di un autentico Giappone prebellico\u00bb. In una recensione per l\"'Asia-Pacific Journal: Japan Focus\", Matthew Penney scrisse: \u00abQuel che Miyazaki offre \u00e8 uno sguardo stratificato di come la passione per il volo di Horikoshi sia stata resa prigioniera dal capitale e dal militarismo\u00bb, e \u00ab(il film) \u00e8 una delle visioni pi\u00f9 ambiziose e stimolanti di Miyazaki oltre ad essere uno dei suoi progetti visivi pi\u00f9 belli\u00bb.\nGabriele Niola su MYmovies.it gli confer\u00ec 4 stelle su 5, trovandolo \u00abun film il cui linguaggio e la cui grammatica audiovisiva ricordano pi\u00f9 la messa in scena dal vivo che quella animata\u00bb. Del regista ebbe a dire: \u00abMiyazaki torna a descrivere le emozioni pi\u00f9 elevate, a raccontare lo splendore di essere vivi in questo pianeta, unito all'esigenza di continuare a vivere nonostante tutto (...), utilizzando uno stile che rifiuta il tratto grosso e si ostina a dimostrare come si possano toccare le corde pi\u00f9 profonde e stimolare gli stordimenti emotivi pi\u00f9 vertiginosi attraverso lo stile pi\u00f9 delicato e sottile possibile\u00bb. Anche Federica Lippi di Fumettologica lo elogi\u00f2, scrivendo che \u00abil film \u00e8 calibrato perfettamente, come se il regolo calcolatore continuamente utilizzato dal protagonista misurasse le proporzioni non solo degli aerei che disegna ma anche della sua vita, e in qualche modo dell\u2019andamento del film stesso\u00bb. Infine Marco Lucio Papaleo, nella sua recensione per il webzine Everyeye.it, gli assegn\u00f2 9/10, definendolo \u00abil testamento spirituale e artistico di Hayao Miyazaki: uno spaccato storico e umano di rara profondit\u00e0.\u00bb.\nControversie.\nIl film usc\u00ec in Giappone in un contesto socio-politico che favor\u00ec alcune controversie riguardo l'interpretazione della figura di Jir\u014d Horikoshi, considerato anche il fatto che il personaggio nell'opera ha una visione pacifista. In quel momento il dibattito politico era infatti incentrato sulla proposta dei liberal democratici di Shinz\u014d Abe di rivedere l'articolo 9 della Costituzione, per permettere la rimilitarizzazione del Paese.\nI nazionalisti furono particolarmente irritati da un articolo scritto dallo stesso Miyazaki a ridosso dell'uscita del film, in cui criticava fortemente la riforma e la destra giapponese in generale. In un'intervista all\"Asahi Shinbun\", il regista afferm\u00f2 di avere \u00absentimenti molto complicati\u00bb riguardo alla seconda guerra mondiale, dato che, da pacifista, sentiva come il Giappone militarista avesse agito con \u00abinsensata arroganza\u00bb; tuttavia, disse anche che lo Zero \u00abrappresentava una delle poche cose di cui noi giapponesi possiamo andare fieri - (Gli zero) erano una presenza davvero straordinaria, cos\u00ec come i piloti che ci volavano\u00bb.\nInoltre, secondo un'organizzazione anti-tabacco nipponica il tabagismo dei personaggi appariva eccessivo e non essenziale ai fini della narrazione e parte del pubblico sudcoreano fece notare che tra gli operai che assemblavano gli aerei vi erano prigionieri di guerra provenienti dalla penisola coreana. Ciononostante, tali critiche non pregiudicarono il successo commerciale dell'opera.\nCitazioni letterarie.\nIl titolo \"Kaze tachinu\" \u00e8 un omaggio ai primi versi della poesia \"Le cimeti\u00e8re marin\" di Paul Val\u00e9ry, che hanno dato il titolo anche al romanzo di Tatsuo Hori. A causa di un errore di traduzione tuttavia vennero a suo tempo male interpretati dallo scrittore, che li intese in senso negativo: \u00abSi alza il vento!... e dovremmo forse cercare di vivere?\u00bb. Lo Studio Ghibli con il film di Miyazaki ha ripristinato il loro senso positivo originale.\nIn tre scene (nella sala riunioni della Mitsubishi, e per due volte nell'ingresso della casa del Signor Kurokawa, il diretto superiore di Jir\u014d) si legge bene in evidenza una sentenza scritta con la calligrafia del poeta e monaco Zen , che recita , letteralmente \u00abSopra il cielo il grande vento\u00bb, tradotta nei sottotitoli italiani con \u00abGrande vento nell'alto dei cieli\u00bb. Ry\u014dkan \u00e8 uno dei massimi poeti e maestri spirituali del Giappone; dal punto di vista letterario basti citarne l'elevata considerazione da parte di Yasunari Kawabata, che lo ringrazi\u00f2 nel suo discorso di accettazione del premio Nobel nel 1968. \nUn ulteriore tributo pu\u00f2 ritrovarsi nella scena finale del film, in cui Jir\u014d cammina tra i resti degli aerei distrutti (quasi personificati), in una sterminata pianura erbosa. In questo caso il rinvio \u00e8 agli ultimi versi dettati da Ry\u014dkan, in punto di morte, che recitano: \u00abCome rugiada / sui fili d'erba / di Musashino / cos\u00ec scompare / la nostra vita\u00bb.\nLa parte di storia del lungometraggio legata al rapporto tra i due protagonisti \u00e8 interamente basata sull'omonimo romanzo del 1936-37 scritto da Tatsuo Hori. Nel libro si parla di una donna senza nome che combatte la tubercolosi in un sanatorio di montagna (una forte componente autobiografica dato che Tatsuo Hori soffr\u00ec di tubercolosi). Il nome Nahoko \u00e8 un omaggio alla protagonista di un altro celebre scritto del medesimo autore, \"Nahoko\" (, 1941), narrato in prima persona da un uomo il cui nome non viene mai menzionato.\nMolti aspetti della parte centrale dell'anime inoltre, ambientata nell'albergo montano, richiamano il romanzo \"La montagna incantata\" di Thomas Mann: in primo luogo il personaggio di Hans Castorp ha lo stesso nome del protagonista del libro e lo stesso cita esplicitamente quest'ultimo in una battuta, notando e sottolineando le somiglianze tra l'albergo dove lui e Horikoshi soggiornano ed il Berghof dell'opera letteraria e come entrambi influenzino la vita di coloro che vi trascorrono le vacanze. Inoltre il sanatorio dove Nahoko si ricovera per guarire dalla tubercolosi assomiglia, oltre al gi\u00e0 citato Berghof, anche alla residenza descritta sempre da Mann nel romanzo breve \"Tristano\".\nInfluenza culturale.\n\"Si alza il vento\" descrive con precisione la societ\u00e0 giapponese degli anni Venti e Trenta: in una scena Jir\u014d offre a tre bambini affamati un dolce, chiamato \"Siberia\", formato da due fette di \"castella\" (, pan di Spagna fatto con uova, zucchero e farina) che racchiudono dello \"y\u014dkan\" (composto gelatinoso di pasta di fagioli rossi, agar agar e zucchero). Molto popolare prima della seconda guerra mondiale, and\u00f2 via via scomparendo a partire dagli anni Sessanta. Al momento dell'uscita del film in Giappone, infatti, non era pi\u00f9 in commercio. Per\u00f2, proprio questa sua apparizione nella pellicola risvegli\u00f2 la curiosit\u00e0 e la voglia nel pubblico e le poche panetterie che lo producevano videro un aumento esponenziale delle vendite, in particolare tra le donne anziane che lo avevano consumato all'epoca.\nL'anime suscit\u00f2 anche l'interesse per i luoghi raffigurati, come la fabbrica della birra Kabuto di Handa, nella prefettura di Aichi, costruita in mattoni rossi e considerata patrimonio culturale importante inaccessibile al pubblico: l'afflusso di visitatori, che avevano visto l'opera di Miyazaki, spinse le autorit\u00e0 locali a intraprendere dei lavori di restauro per poter consentire una migliore accoglienza all'area.\nAnche Villa Maeda, la casa che \u00e8 stata presa a modello per la dimora in cui abitano Nahoko e Jir\u014d, benefici\u00f2 del lungometraggio e vide aumentare considerevolmente l'afflusso di turisti.\n\"Merchandising\".\nCome per i suoi precedenti lavori, lo Studio Ghibli, all'uscita di \"Si alza il vento\", immise sul mercato diversi prodotti di \"merchandise\" ad esso legati: molte pubblicazioni in giapponese, che riportano la trama o parlano delle diverse tappe della creazione dell'opera, un manga in due volumi, edito nell'agosto del 2013 da Tokuma Shoten, che riprende le immagini e i dialoghi, un libro illustrato a copertina rigida, dello stesso editore, che racconta la storia utilizzando la sceneggiatura e fotogrammi di alcune sequenze, e cos\u00ec via. Nello stesso periodo del fumetto, venne edita dalla Kakokawa Shoten una \"Guida visuale\" al film, contenente, oltre alla trama, le interviste con il produttore Toshio Suzuki e l'attrice Miori Takimoto. \"The Art of The Wind Rises\" \u00e8 invece una raccolta di ricerche, schizzi, storyboard, dietro le quinte della produzione, interviste allo staff, foto e la sceneggiatura completa in giapponese; curato sempre da Tokuma Shoten, \u00e8 stato stampato su carta lucida ad alta qualit\u00e0 e messo sul mercato il 24 luglio 2013.\nTra i prodotti pi\u00f9 curiosi legati al film e in vendita al Museo Ghibli c'\u00e8 la perfetta riproduzione degli occhiali indossati dal protagonista, creati su richiesta dello studio da un'azienda di Sabae.\nDocumentari.\nDurante il periodo di produzione, una troupe della NHK film\u00f2 il lavoro del team allo Studio Ghibli e ne trasse un documentario di due ore sulla realizzazione di \"Si alza il vento\". Intitolato , venne mandato in onda come speciale dal canale televisivo il 26 agosto 2013 e distribuito in Blu-ray dal 27 giugno 2014. Nello stesso periodo, Mami Nusada realizz\u00f2 un altro docufilm, , che invece tratta delle ultime fasi lavorative del progetto. Uscito nelle sale giapponesi il 16 novembre 2013, fu presentato in anteprima mondiale in Francia nel giugno 2014 al Festival internazionale del film d'animazione di Annecy."}
{"id": "4582537", "revid": "2033069", "url": "https://it.wikipedia.org/wiki?curid=4582537", "title": "Intelligence (serie televisiva 2014)", "text": "Intelligence \u00e8 una serie televisiva statunitense creata da Michael Seitzman e basata sul romanzo di John Dixon \"Phoenix Island (Dissident \" \")\"\nLa serie \u00e8 stata trasmessa in prima visione assoluta sul canale televisivo statunitense CBS a partire dal 7 gennaio 2014; il 10 maggio successivo, l'emittente ha cancellato la serie. In Italia \u00e8 andata in onda su Rai 2 dal 9 marzo al 12 maggio 2014.\nTrama.\nGabriel Vaughn \u00e8 un agente operativo a cui \u00e8 stato impiantato nel cervello un microchip che gli permette di accedere a tutte le reti internazionali di informazioni, tra cui internet, Wi-Fi, telefoni e satelliti. A capo della nuova unit\u00e0 cibernetica che segue Gabriel c'\u00e8 la direttrice Lillian Strand e il team operativo composto da Riley Neal, agente dei servizi segreti con il compito di proteggere Gabriel, e dall'agente federale Chris Jameson.\nProduzione.\nLa produzione della serie inizi\u00f2 nel settembre del 2012, mese in cui la CBS acquist\u00f2 una sceneggiatura scritta da Michael Seitzman, basata sul romanzo inedito di John Dixon \"Dissident\". Il 4 febbraio 2013 la rete ordin\u00f2 la creazione di un episodio pilota della serie, che venne diretto da David Semel, e il successivo 27 febbraio Ren\u00e9 Echevarria venne assunto nel ruolo di produttore esecutivo e showrunner. Dopo aver visualizzato l'episodio pilota, il 10 maggio 2013 CBS ordin\u00f2 la creazione di una prima stagione della serie. Il successivo 10 luglio lo showrunner della serie Ren\u00e9 Echevarria decise di abbandonare il progetto.\nCasting.\nIl casting della serie inizi\u00f2 nel febbraio del 2013. Il primo attore ad essere ingaggiato fu Josh Holloway che l'11 febbraio ottenne il ruolo del protagonista Gabriel Vaughn. Sempre nel mese di febbraio si un\u00ec al cast l'attore Michael Rady nel ruolo di Chris Jameson e il 1\u00ba marzo vennero aggiunti al cast anche gli attori Marg Helgenberger e James Martinez rispettivamente nei ruoli della direttrice Lillian Strand e di Gonzalo \"Gonzo\" Rodriguez. Il successivo 11 marzo vennero aggiunti al cast gli attori Meghan Ory e P. J. Byrne rispettivamente nei ruoli di Riley Neil e Nelson Cassidy, e il giorno dopo venne ingaggiato anche John Billingsley nel ruolo del dottor William Crispin successivamente ribattezzato Shenendoah Cassidy."}
{"id": "4582541", "revid": "21880", "url": "https://it.wikipedia.org/wiki?curid=4582541", "title": "Lepilemur grewcocki", "text": ""}
{"id": "4582544", "revid": "1506077", "url": "https://it.wikipedia.org/wiki?curid=4582544", "title": "Lezayre", "text": "Lezayre \u00e8 una parrocchia dell'Isola di Man situata nello sheading di Ayre con 1.282 abitanti (censimento 2011).\nIl territorio della parrocchia \u00e8 prevalentemente montagnoso e al suo interno \u00e8 ubicato lo Snaefell che con i suoi 620 metri \u00e8 la montagna pi\u00f9 alta dell'isola di Man. "}
{"id": "4582546", "revid": "1305772", "url": "https://it.wikipedia.org/wiki?curid=4582546", "title": "Frode Larsen", "text": ""}
{"id": "4582548", "revid": "31886", "url": "https://it.wikipedia.org/wiki?curid=4582548", "title": "Diacereina", "text": "Diacereina conosciuta anche come diacetilreina \u00e8 una molecola che per le sue propriet\u00e0 viene utilizzata nel trattamento dell'osteoartrite. \nIl farmaco agisce attraverso l'inibizione dell'interleuchina 1. In Italia viene venduta dalla societ\u00e0 farmaceutica Abiogen Pharma S.p.A. con il nome commerciale di \"Fisiodar\" nella forma farmacologica di capsule rigide contenenti 50\u00a0mg di principio attivo.\nUna review della Cochrane del 2005 ha indicato in diacereina un trattamento lievemente, ma significativamente, pi\u00f9 efficace del placebo nel ridurre il dolore e rallentare la progressione dell'osteoartrite dell'anca.\nFarmacodinamica.\nIl meccanismo d'azione di diacereina non \u00e8 stato pienamente compreso. In vitro, la diacereina inibisce la fagocitosi e la migrazione dei macrofagi, inibisce la produzione dell'interleuchina 1 e determina una riduzione dell'attivit\u00e0 di alcuni enzimi proteolitici e collagenolitici che agiscono sui proteoglicani della cartilagine artrosica.\nIl composto inoltre inibisce sia il rilascio che l'attivit\u00e0 degli enzimi lisosomiali e la produzione di ione superossido e radicali liberi.\nFarmacocinetica.\nA seguito di somministrazione per via orale diacereina viene ben assorbita dal tratto gastrointestinale. Il legame con le proteine plasmatiche \u00e8 del 99%. L'emivita farmacologica \u00e8 pari a 4-5 ore. Nell'organismo la molecola viene deacetilata dal fegato nella forma biologicamente attiva, la reina, e successivamente coniugata dando luogo a derivati glucuronati e solfati. L'eliminazione avviene da parte dell'emuntorio renale (30% circa).\nTossicologia.\nLa DL50 nel topo e nel ratto per via orale \u00e8 risultata superiore rispettivamente a 1950 e 7750\u00a0mg/kg. Somministrata per via intraperitoneale la DL50 nei due animali \u00e8 risultata pari a 338 (topo) e 200\u00a0mg/kg (ratto).\nUsi clinici.\nDiacereina trova indicazione nel trattamento dei soggetti affetti da affezioni articolari di tipo degenerativo e da osteoartrosi, in particolare dell'anca e del ginocchio.\nEffetti collaterali ed indesiderati.\nGli effetti avversi pi\u00f9 comuni dati dall'assunzione del farmaco sono a livello gastrointestinale, come nausea e diarrea. Pu\u00f2 cambiare il colore dell'urina.\nIn rari casi \u00e8 stata segnalata l'insorgenza di epatite acuta.\nControindicazioni.\nDiacereina \u00e8 controindicata nei soggetti che presentano ipersensibilit\u00e0 nota al principio attivo oppure ad uno qualsiasi degli eccipienti utilizzati nella formulazione farmacologica. Controindicata anche in caso di malattia infiammatoria cronica intestinale (colite ulcerosa, malattia di Crohn), insufficienza epatica grave, sindrome occlusiva o subocclusiva intestinale.\nGravidanza e allattamento.\nAllo stato attuale non sono disponibili dati clinici adeguati e significativi sull'esposizione in donne in stato di gravidanza. Studi sperimentali eseguiti sugli animali hanno dimostrato una ritardata ossificazione nel feto quando il farmaco viene somministrato a dosaggi elevati.\nLa somministrazione del composto in donne che allattano al seno \u00e8 sconsigliata. In letteratura medica \u00e8 stato evidenziato il passaggio di piccole quantit\u00e0 di derivati antrachinonici nel latte materno."}
{"id": "4582549", "revid": "767487", "url": "https://it.wikipedia.org/wiki?curid=4582549", "title": "Lonan", "text": "Lonan \u00e8 una parrocchia dell'Isola di Man situata nello sheading di Garff con 1.533 abitanti (censimento 2011).\n\u00c8 ubicata nella parte orientale dell'isola con un territorio e la costiera prevalentemente montagnosa. Il punto pi\u00f9 elevato della parrocchia \u00e8 il Mullagh Ouyr alto 491 metri."}
{"id": "4582551", "revid": "180559", "url": "https://it.wikipedia.org/wiki?curid=4582551", "title": "Marco Durante", "text": "Biografia.\nInizia a praticare il golf nel 1969 sotto la guida del maestro Franco Zanini a Garlenda (SV).\nVince il primo titolo italiano affermandosi nel Campionato Nazionale di seconda categoria nel 1976.\nEsordisce in Nazionale Dilettanti agli Europei Juniores di Oslo nel 1977 e ne fa parte sino alla fine del 1987, partecipando a 9 campionati europei, ai mondiali di Pinehurst (USA, 1980) e ai Mondiali Universitari di Is Molas (ITA), in cui ottiene la vittoria nelle classifiche a squadre e il quarto posto individuale. \nNella carriera dilettantistica il successo pi\u00f9 importante \u00e8 rappresentato dalla vittoria nell'Orange Bowl a Miami (USA, 1979), primo non statunitense ad affermarsi in tale competizione, nel cui albo d'oro figurano, fra gli altri, Mark Calcavecchia, Tiger Woods e Camilo Villegas; notevoli anche l'affermazione nell'Aer Lingus Trophy a Dublino (1981), con il record del percorso del Royal Dublin G.C. (65, -8); la vittoria nel Campionato Internazionale di Svizzera dopo il play off contro il francese Fran\u00e7ois Illouz (Cologny, 1987) e sette titoli italiani, fra cui il Campionato Nazionale Medal con il record del campo nell'ultimo giro sul percorso del G.C. Le Betulle di Biella (70, -3)(1981) e gli Internazionali d'Italia, dopo play off contro l'inglese Craig Francis (Pevero G.C., 1981). \nViene chiamato sei volte a far parte della rappresentativa continentale per il match GB &amp; Ireland v. Continent of Europe (J. Leglise Trophy - Boys, 1977, 78, 79 e 80; Juniores, 1980; St. Andrews' Trophy - Amateur, 1980); nel 1977 fa parte della prima squadra continentale che sconfigge le Isole britanniche sul loro percorso (Dundee, 1977); successo ripetuto nel 1980 dalla squadra juniores a Lund in Svezia.\nAlla fine del 1987 passa al professionismo, entrando a far parte della Squadra Nazionale fino al 1999.\nCome professionista ha vinto l'Open Tricomfort (Challenge Tour; Francia 1989), il Trofeo Citt\u00e0 di Fiuggi (1990), ha rappresentato l'Italia nella Dunhill Cup a Taiwan (1993), \u00e8 giunto secondo nel Campionato Omnium (1990), nel Campionato Match-play (1990) e nel Campionato PGAI (1991). In coppia con Andrea Canessa ha vinto il Campionato di Doppio della PGA Italiana (1998).\nTerminata l'attivit\u00e0 agonistica si \u00e8 dedicato alla dirigenza sportiva:\nconsigliere della Federazione Italiana Golf dal 2001 (riconfermato ancora per il quadriennio 2016 - 20), responsabile del Settore Tecnico Professionistico dal 2002 e referente Commissione Affari Legali;\nConsigliere della PGA Italiana (dal 1988 al marzo 2013);\nConsigliere Nazionale del CONI dal 2005 al 2016; vice Presidente della Commissione Nazionale Atleti nel quadriennio 2009 - 2012; Presidente della Commissione Nazionale Atleti del CONI per il quadriennio 2013 - 16. \nCommissario Straordinario Federazione Italiana Twirling (aprile - giugno 2013)\nTedoforo alle Olimpiadi Invernali a Torino 2006.\nHa ottenuto la Medaglia di bronzo al valore atletico (1981) e la Stella d'oro al merito sportivo (2005).\nNel 2015, nella carica di Presidente della CNA CONI promuove la realizzazione della Walk of Fame al Foro Italico. Intanto \u00e8 designato dalla Federazione Italiana Golf come Coordinator of the Italian Bid che port\u00f2 all'assegnazione della Ryder Cup 2022 a Roma (Golf Club Marco Simone), annunciata nella conferenza stampa del 16 dicembre 2015 nel Salone d'Onore del CONI.\nPresidente dell'Alps Tour Golf dal 2017."}
{"id": "4582552", "revid": "599013", "url": "https://it.wikipedia.org/wiki?curid=4582552", "title": "Helder Maur\u00edlio da Silva Ferreira", "text": ""}
{"id": "4582553", "revid": "47767", "url": "https://it.wikipedia.org/wiki?curid=4582553", "title": "Acquafredda (disambigua)", "text": ""}
{"id": "4582554", "revid": "196390", "url": "https://it.wikipedia.org/wiki?curid=4582554", "title": "The Wind Rises", "text": ""}
{"id": "4582555", "revid": "562499", "url": "https://it.wikipedia.org/wiki?curid=4582555", "title": "Pallacanestro Don Bosco Livorno", "text": "La Pallacanestro Don Bosco Livorno \u00e8 una squadra italiana di pallacanestro. Milita nella Serie C Gold Toscana, quarto livello del campionato di pallacanestro italiano. Rappresenta assieme alla Pallacanestro Livorno e la Libertas la terza squadra ufficiale di pallacanestro della citt\u00e0 di Livorno.\nIl campo di gioco \u00e8 il PalaMacchia in via S. Allende.\nStoria.\nLa societ\u00e0 viene fondata nel 2005 a seguito della scissione dal Basket Livorno, prendendo il nome della societ\u00e0 satellite del Don Bosco Basket Livorno nata nel 1996 per organizzare e gestire i ragazzi del settore giovanili.\nIl 22 aprile 2011 la Pallacanestro Don Bosco Livorno, ufficializza la presentazione della richiesta per la wild card per partecipare al campionato di sviluppo 2011-2012.. Andata a vuoto questo tentativo la Pallacanestro Don Bosco Livorno \u00e8 stata ammessa al campionato 2011-2012 di Divisione Nazionale B. Nelle stagioni 2011-2012 e 2012-2013 ha raggiunto ottimi risultati pur avendo un roster composti perlopi\u00f9 da giovani livornesi: nella stagione 2014-2015 dopo essersi piazzata seconda nel girone arriva sino alle semifinali play-off promozione.\nNella stagione 2015-2016 arriva la retrocessione in Serie C regionale dopo essersi classificata quattordicesima in classifica.\nNella stagione 2017-2018, arrivando tredicesima nel girone, sfiora la retrocessione in Serie C Silver ma vince lo scontro play-out. "}
{"id": "4582556", "revid": "69794", "url": "https://it.wikipedia.org/wiki?curid=4582556", "title": "Sosthenes Jos\u00e9 Santos Salles", "text": ""}
{"id": "4582559", "revid": "767487", "url": "https://it.wikipedia.org/wiki?curid=4582559", "title": "Malew", "text": "Malew \u00e8 una parrocchia dell'Isola di Man situata nello sheading di Rushen con 2.385 abitanti (censimento 2011).\n\u00c8 ubicata nella parte sudorientale dell'isola e nel suo territorio \u00e8 situato l'aeroporto dell'Isola di Man.\nI maggiori centri sono Ballasalla, St Mark's e Derbyhaven."}
{"id": "4582571", "revid": "767487", "url": "https://it.wikipedia.org/wiki?curid=4582571", "title": "Marown", "text": "Marown \u00e8 una parrocchia dell'Isola di Man situata nello sheading di Middle con 2.311 abitanti (censimento 2011).\n\u00c8 ubicata nella parte centro orientale dell'isola ed \u00e8 l'unica a non avere sbocchi al mare.\nL'economia della parrocchia si basa prevalentemente sull'agricoltura.\nI centri principali sono Glen Vine e Crosby."}
{"id": "4582573", "revid": "677263", "url": "https://it.wikipedia.org/wiki?curid=4582573", "title": "Imperium Romanum 2", "text": ""}
{"id": "4582582", "revid": "181699", "url": "https://it.wikipedia.org/wiki?curid=4582582", "title": "Gens Rabiria", "text": "La gens Rabiria era una gens romana presente durante la Repubblica e nei primi secoli dell'Impero.\nI \"tria nomina\" usati dalla gens.\nIl solo praenomen utilizzato dalla gens fu \"Gaius\" mentre l'unico cognomen fu \"Postumus\"."}
{"id": "4582583", "revid": "1543377", "url": "https://it.wikipedia.org/wiki?curid=4582583", "title": "O3b", "text": "La Costellazione Satellitare O3b \u00e8 una costellazione satellitare progettata per le telecomunicazioni e il trasferimento di dati da localit\u00e0 remote. Il lancio dei primi quattro satelliti della nuova costellazione era previsto per il 24 giugno 2013, ma \u00e8 stato rinviato per forti venti ed \u00e8 poi iniziato il giorno successivo. Altri otto satelliti sono stati lanciati, in due lanci, nel 2014; altri quattro nel 2018 e infine la costellazione ha raggiunto la dotazione inizialmente prevista di venti satelliti nell'aprile del 2019.\nLa costellazione \u00e8 di propriet\u00e0 della O3b Networks, che ne ha cominciato a offrire i servizi nel marzo 2014.\nSatelliti.\nI satelliti O3b sono stati immessi in orbita circolare intorno all'equatore a un'altitudine di 8063\u00a0km (orbita terrestre media) a una velocit\u00e0 di circa , con ciascuno che compie cinque orbite al giorno. La costellazione attualmente ha 12 satelliti in orbita, ma, a causa di un problema con i primi quattro, due di questi sono posti in stand-by per gli altri due, cos\u00ec dieci satelliti sono sempre operativi.\nOgni satellite \u00e8 equipaggiato con 12 antenne di banda Ka completamente orientabili (2 per i gateways, 10 per le connessioni remote) che utilizzeranno uno spettro di 4.3\u00a0GHz (2\u00d7216\u00a0MHz per trave) con un rendimento previsto di 1.2 Gbit/s per trave (600 MBit/s per direzione), per una capacit\u00e0 totale di 12 GBit/s per satellite.\nI satelliti sono dotati di pannelli solari all'arseniuro di gallio e di batterie agli ioni di litio e pesano circa ciascuno.\nI satelliti sono costruiti da Thales Alenia Space, una divisione di Thales. Il primo satellite (PFM) \u00e8 stato costruito presso il Cannes Mandelieu Space Center, mentre il resto della costellazione viene assemblato, integrato e testato a Roma, presso il Centro di Integrazione Satelliti della Thales Alenia Space Italia."}
{"id": "4582597", "revid": "198277", "url": "https://it.wikipedia.org/wiki?curid=4582597", "title": "Coppa Italia Semiprofessionisti 1978-1979", "text": "La Coppa Italia Semiprofessionisti 1978-1979 fu la dodicesima edizione del trofeo riservato alle squadre partecipanti alla Serie C1 e alla C2.\nL'edizione fu vinta per la prima volta dal , che super\u00f2 in finale la . Fu la prima edizione vinta da una squadra partecipante alla Serie C2, varata peraltro in quella stessa stagione.\nRisultati.\nFase eliminatoria a gironi.\nAlla prima fase presero parte 96 squadre di Serie C1 e Serie C2, con l'esclusione delle squadre ripescate dalla Serie D 1977-1978 per allargamento dei quadri; queste furono divise in 32 gironi all'italiana da tre squadre. Le prime classificate di ogni girone furono ammesse direttamente alla fase finale.\nGironi.\nLe gare furono disputate tra il 27 agosto e il 24 settembre 1978.\nFase finale.\nSedicesimi di finale.\nLe gare si disputarono il 4 ed il 25 ottobre 1978.\nOttavi di finale.\nLe gare si disputarono il 15 novembre 1978 e il 7 febbraio 1979.\nQuarti di finale.\nLe gare si disputarono il 28 febbraio ed il 28 marzo 1979.\nSemifinali.\nLe gare si disputarono il 18 aprile ed il 2 maggio 1979."}
{"id": "4582598", "revid": "486946", "url": "https://it.wikipedia.org/wiki?curid=4582598", "title": "Aba (fiume)", "text": ""}
{"id": "4582600", "revid": "363629", "url": "https://it.wikipedia.org/wiki?curid=4582600", "title": "Unti e bisunti", "text": "Unti e bisunti \u00e8 un programma televisivo italiano \"on the road\" presentato dal cuoco Chef Rubio, alias di Gabriele Rubini, e trasmesso su DMAX e dal 2017 in replica su NOVE. L'ideazione del formato \u00e8 della casa di produzione Pesci Combattenti. Nella prima stagione sono stati trasmessi 12 episodi da 23 minuti. Nella seconda e terza stagione sono stati trasmessi 10 episodi pi\u00f9 due speciali da 44 minuti. \u00c8 stato trasmesso anche nei canali DMAX di Spagna (con il nome \"El Chef Rubio\") e Germania (\"So isst Mann in Italien\") e anche in canali di 80 paesi. Il programma \u00e8 stato declinato in un film, \"Unto e bisunto - La vera storia di Chef Rubio\", trasmesso il 20 dicembre 2016.\nTrama.\nIn ogni puntata Chef Rubio gira il Bel Paese per cercare i piatti della tradizione pi\u00f9 \"unti e bisunti\", per poi sfidare un cuoco del cibo da strada tipico del luogo.\nL'arduo compito di sancire il vincitore viene affidato ad una giuria composta da persone comuni, solitamente da una rappresentativa sportiva del posto.\nLa seconda stagione ha visto alcune modifiche al format: inizialmente Rubio trova dei piatti, poi decide chi sfidare, e (solo in questa stagione) chi perde si sottopone a una penitenza; inoltre si sono viste ricette estere.\nNella terza invece c'\u00e8 una trama: un uomo misterioso ha fatto saltare la cucina di Rubio, e lo porta a girare luoghi d'Italia meno conosciuti, e anche all'estero; pu\u00f2 capitare che siano i cuochi locali a lanciare la sfida, i cui aspetti sono pi\u00f9 sfumati rispetto alle prime due stagioni. Inoltre, la prima puntata \u00e8 stata trasmessa in simulcast anche su Real Time e Deejay TV.\nPuntate.\n\u00a0\u00a0\u00a0\u00a0 Vittoria\u00a0\u00a0\u00a0\u00a0 Pareggio\u00a0\u00a0\u00a0\u00a0 Sconfitta\nPrima stagione.\nRisultato finale della prima stagione: 4 vittorie, 4 pareggi e 4 sconfitte.\nSeconda stagione.\nRisultato finale della seconda stagione: 4 vittorie e 6 sconfitte.\nIl 30 giugno e il 7 luglio 2014 sono state trasmesse due puntate speciali con un riassunto della seconda stagione e gli errori dietro le quinte.\nTerza stagione.\nRisultato finale della terza stagione: 5 vittorie e 5 sconfitte.\nAlla fine si scopre che in realt\u00e0 quel personaggio oscuro era se stesso, che la sfida pi\u00f9 difficile non \u00e8 quella con gli altri, ma quella con se stessi. Infine, Rubio si congeda rompendo la quarta parete: \"Reg\u00e0, nun so quando e se se rivedremo, ma ricordateve 'na cosa: l'importante \u00e8 nun fermasse, mai!\"\nIl 10 e il 17 novembre 2015 sono andati in onda i \"best of\" con il backstage, gli errori e le scene inedite della terza stagione.\nIl 26 dicembre 2015 \u00e8 andata in onda una maratona di tutti gli episodi della terza stagione, denominata \"Santi e bisanti\".\n\"Unto e bisunto - La vera storia di Chef Rubio\".\nCome spin-off del programma fu fatto un film per la televisione dal nome \"Unto e bisunto - La vera storia di Chef Rubio\" in cui Gabriele Rubini ha il suo primo ruolo come protagonista di un film.\nL'opera \u00e8 un \u201cbiopic\u201d in cui Rubio veste i panni di se stesso.\nTrama.\nIntorno al 2050 Rubio \u00e8 un anziano che vive in una capanna sulla spiaggia. Cosa \u00e8 accaduto? Cosa gli \u00e8 capitato?\nIl film ripercorre la sua storia da quando \u00e8 venuto al mondo (nella cucina di un ristorante) alla sua prima parola (che non fu \u00abmamma\u00bb ma \u00abmagna\u00bb) alla scoperta del suo incredibile superpotere, \u00abil palato assoluto\u00bb, un dono che fin da bambino gli ha permesso di riconoscere ingredienti e sapori di ogni pietanza e lo ha nel tempo reso uno chef famoso e idolatrato, protagonista di programmi televisivi. Finch\u00e9, un brutto giorno, Rubio perder\u00e0 questo \u201csuperpotere\u201d. Improvvisamente non sente pi\u00f9 i sapori e non riesce a distinguere pi\u00f9 il dolce dal salato o l'aspro dal piccante. Sar\u00e0 questa la sua fine?\nAccoglienza.\nNella sua prima messa in onda, il 20 dicembre 2016 in prima serata, il film ha ottenuto 659.000 telespettatori pari al 2,5% di share con 600.000 spettatori che seguirono la diretta live su Facebook. Fu lo share pi\u00f9 alto dell'anno per il canale DMAX."}
{"id": "4582604", "revid": "339392", "url": "https://it.wikipedia.org/wiki?curid=4582604", "title": "London Borough of Enfield", "text": ""}
{"id": "4582606", "revid": "1610933", "url": "https://it.wikipedia.org/wiki?curid=4582606", "title": "Pivieressa", "text": ""}
{"id": "4582607", "revid": "339392", "url": "https://it.wikipedia.org/wiki?curid=4582607", "title": "London Borough of Haringey", "text": ""}
{"id": "4582609", "revid": "92723", "url": "https://it.wikipedia.org/wiki?curid=4582609", "title": "Cattedrale di Ciudad Rodrigo", "text": "La cattedrale di Santa Maria (in spagnolo: \"catedral de Santa Mar\u00eda\") \u00e8 il principale luogo di culto del comune di Ciudad Rodrigo, in Spagna, sede vescovile dell'omonima diocesi.\nStoria.\nLa costruzione del tempio inizi\u00f2 nel 1168, durante il regno di Ferdinando II di Le\u00f3n, e lo stile utilizzato fu quello dell'epoca, cio\u00e8 il romanico. I lavori terminarono due secoli dopo e, nel frattempo, lo stile cambi\u00f2 e divenne gotico.\nLa cattedrale \u00e8 stata dichiarata monumento nazionale spagnolo nel 1889.\nArte.\nLa pianta presenta croce latina con tre absidi e tre navate. Nel coro sono ubicati due organi."}
{"id": "4582618", "revid": "174925", "url": "https://it.wikipedia.org/wiki?curid=4582618", "title": "Al-Badr al-Jamali", "text": "Al-Badr al-Jam\u0101l\u012b (o Badr al-D\u012bn al-Jam\u0101l\u012b - noto anche per il suo \"laqab\" di \"Am\u012br al-juy\u016bsh\" (, ossia \"Comandante degli eserciti\"), cui aggiunse anche l'epiteto onorifico di \"Bad\u012b al-Du\u02bf\u0101t\" (, \"Capo dei propagandisti\") - fu l'\"uomo forte\" al servizio della declinante dinastia fatimide, all'epoca dell'Imam al-Mustan\u1e63ir bi-ll\u0101h, da lui nominato vizir militare.\nFu anche padre di al-Af\u1e0dal Sh\u0101hansh\u0101h, che gli succedette nel vizirato.\nBiografia.\nArmeno di estrazione, fu acquistato da un Emiro siriano, Jam\u0101l al-Dawla b. \u02bfAmm\u0101r, per un prezzo relativamente basso e si convert\u00ec all'Islam. Pi\u00f9 tardi entr\u00f2 a far parte del corpo dei mamelucchi che faceva parte del dispositivo militare fatimide e, in seguito ai suoi meriti, fu poi nominato \"wali\" di Acri.\nLa drammatica crisi economica, e perfino alimentare, dell'Imamato ne acceler\u00f2 le fortune.\nCarestia ed epidemie provocarono gravissime turbolenze nell'esercito fatimide, fino ad allora valido strumento di potere nelle mani della dinastia. L'elemento turco delle forze armate si spinse con incredibile iattanza a depredare nel 1068 la stessa capitale, pur di vedersi pagato il soldo arretrato. A essere razziata fu la \"Khiz\u0101nat al-kutub\" della \"D\u0101r al-\u1e24ikma\" e centomila libri in essa contenuti furono depredati a favore delle botteghe degli antiquari librai, o \nFu giocoforza per l'Imam al-Mustan\u1e63ir chiedere nel 1073 l'intervento dell'armeno al-Badr al-Jam\u0101l\u012b, che per\u00f2 pretese di avere mano libera per rivoluzionare l'esercito, dal quale allontan\u00f2 i pi\u00f9 ribelli e indisciplinati, sostituendo Berberi e Turchi con gli Armeni.\nAl-Badr al-Jam\u0101l\u012b tass\u00f2 poi i mercanti pi\u00f9 ricchi per ottenere i capitali necessari ai suoi piani di riassetto economico del Paese, conseguendo presto che il prodotto interno lordo lievitasse del 25% rispetto agli anni precedenti il suo arrivo.\nFu nominato \"Am\u012br al-Juy\u016bsh\" nel 1074 e rimase al potere fino al 1094, anno della sua morte. La sua autorit\u00e0 per tutto questo periodo fu pressoch\u00e9 assoluta e incontestata. e fu grazie al suo polso e alla sua intelligenza che il Paese pot\u00e9 riprendersi, dando nuovo impulso all'urbanistica con la realizzazione di importanti opere pubbliche e con il restauro di quelle danneggiate dai moti di piazza e dall'incuria dei governanti precedenti al suo arrivo, \nUn motivo di ribellione fra gli Ismailiti (l'anima ideologica dell'Imamato fatimide) si ebbe per\u00f2 in seguito a una disputa su quale Imam fosse destinato a diventare il 19\u00ba califfo fatimide dopo la morte di al-Mustan\u1e63ir bi-ll\u0101h. Mentre fu inizialmente designato come erede al trono Nizar, il giovane fratello di costui Musta\u02bfl\u012b fu con un colpo di mano elevato alla suprema dignit\u00e0 con l'aiuto del figlio di al-Badr al-Jam\u0101l\u012b, il vizir al-Afdal Shahanshah, la cui figlia era andata sposa a Musta\u02bfl\u012b. Al-Af\u1e0dal b. Badr al-Jam\u0101l\u012b afferm\u00f2 che l'Imam al-Mustan\u1e63ir aveva cambiato idea sul letto di morte, privilegiando Musta\u02bfl\u012b.\nMorte.\nMor\u00ec di morte naturale nel 1094. L'Imam al-Mustan\u1e63ir, che aveva regnato per quasi 60 anni (un record per i sovrani musulmani, non solo fatimidi), mor\u00ec anch'egli pochi mesi pi\u00f9 tardi.\nMonumenti commissionati da al-Badr al-Jam\u0101l\u012b.\nAl-Badr al-Jam\u0101l\u012b fece costruire numerosi monumenti, tra cui:"}
{"id": "4582619", "revid": "1573940", "url": "https://it.wikipedia.org/wiki?curid=4582619", "title": "Petauroidea", "text": "I Petauroidei (Petauroidea ) sono una delle due superfamiglie in cui viene suddiviso il sottordine dei Falangeriformi. Comprende in tutto 32 specie, suddivise in quattro famiglie, gli Pseudocheiridi, i Petauridi, i Tarsipedidi e gli Acrobatidae."}
{"id": "4582623", "revid": "59648712", "url": "https://it.wikipedia.org/wiki?curid=4582623", "title": "IV Municipio di Roma", "text": ""}
{"id": "4582624", "revid": "339392", "url": "https://it.wikipedia.org/wiki?curid=4582624", "title": "R.B. of Kingston upon Thames", "text": ""}
{"id": "4582631", "revid": "22475", "url": "https://it.wikipedia.org/wiki?curid=4582631", "title": "Lewisham", "text": "Lewisham \u00e8 un quartiere di Londra situato nel borgo omonimo, a 9,5\u00a0chilometri a sud-est di Charing Cross.\nIl quartiere \u00e8 stato classificato come uno dei 35 \"centri maggiori\" (\"major centres\") nel \"Piano di Londra\", ma, tuttavia, il Consiglio del borgo di Lewisham ha indetto un piano che, migliorando il centro del quartiere, mira a trasformarlo in un \"centro metropolitano\" (\"metropolitan centre\"), rivaleggiando, cos\u00ec con i quartieri Bromley, Croydon e Kingston upon Thames.\nStoria.\nPer un millennio Lewisham fu una parrocchia del Kent nella diocesi di Rochester. Parte della centena di Blackheath, fu solo con la costituzione del Metropolitan Board of Works che venne coinvolta nelle vicende della capitale, e in questo quadro fu elevata a capo di un distretto comprendente anche Sydenham e Penge. Con la riforma amministrativa del 1900 della Contea di Londra, creata undici anni prima, a Lewisham fu aggregata Lee andando a formare il borgo metropolitano di Lewisham, che a sua volta nel 1965 incorpor\u00f2 Deptford trovando la sua attuale collocazione nel borgo londinese di Lewisham."}
{"id": "4582637", "revid": "767487", "url": "https://it.wikipedia.org/wiki?curid=4582637", "title": "Herluf Winge", "text": "Biografia.\nGi\u00e0 da quando era uno studente, Winge era attratto dai piccoli mammiferi, in particolare da talpe, toporagni e insettivori. Effettu\u00f2 studi sulla dentatura dei mammiferi e lavor\u00f2 presso il Museo Zoologico dell'Universit\u00e0 di Copenaghen.\nAlcuni autori sostengono che avesse idee lamarckiste."}
{"id": "4582640", "revid": "547992", "url": "https://it.wikipedia.org/wiki?curid=4582640", "title": "Renato Pinciroli", "text": "Biografia.\n\u00c8 stato un attore caratterista. Pur cominciando la carriera d'attore in et\u00e0 non pi\u00f9 giovanile, riusc\u00ec comunque a imporre il suo viso e le sue capacit\u00e0 recitative al pubblico del grande schermo. L'attore piemontese si destreggi\u00f2 dalle piccole comparsate fino ad ottenere ruoli da comprimario e talvolta da antagonista; tale successo per\u00f2 arriv\u00f2 solo intorno alla prima met\u00e0 degli anni settanta, quando lavor\u00f2 pi\u00f9 volte in film del filone della commedia all'italiana.\nIl successo di Pinciroli \u00e8 dovuto alla versatilit\u00e0 dell'attore nel sapersi calare in ruoli differenti e ben lontani dalle sue tradizioni: da citare il ruolo del padre di Michele Fiore in \"Bella, ricca, lieve difetto fisico, cerca anima gemella\" in cui immedesima alla perfezione il personaggio di un anziano napoletano affetto da una fobia sessuale (pur essendo doppiato in modo proverbiale da Gigi Reder, che gli confer\u00ec un tono e un accento decisamente adatto al ruolo). Un altro ruolo degno di nota \u00e8 quello del padre di Augusto in \"Oh, Serafina!\", film in cui l'attore veste i panni dell'anziano padre di Renato Pozzetto, che muore suicida dopo pochi minuti dall'inizio della pellicola.\nNel 1968 e dal 1972 al 1975, l'attore fu anche interprete di alcuni caroselli; probabilmente gi\u00e0 sofferente o malato (nelle pellicole girate a partire dal 1975 era visibilmente dimagrito), muore il 2 settembre del 1976 all'et\u00e0 di 71 anni, proprio il primo giorno di distribuzione della pellicola \"Per amore di Cesarina\", uno dei film ai quale aveva preso parte, interpretando l'anziano e premuroso pap\u00e0 di Walter Chiari."}
{"id": "4582644", "revid": "11959", "url": "https://it.wikipedia.org/wiki?curid=4582644", "title": "Al-Mustan\u1e63ir Bi-ll\u0101h", "text": ""}
{"id": "4582645", "revid": "104485", "url": "https://it.wikipedia.org/wiki?curid=4582645", "title": "Croydon", "text": "Croydon \u00e8 una citt\u00e0 nella zona sud di Londra, in Inghilterra, nel borgo londinese di Croydon, situato a a sud di Charing Cross. \u00c8 identificato nel piano di Londra come uno degli 11 centri metropolitani della Grande Londra.\nStoria.\nStoricamente parte della contea del Surrey, al tempo della conquista normanna dell'Inghilterra, a Croydon vi erano una chiesa, un mulino e circa 365 abitanti, come registrato nel Domesday Book del 1086. Croydon \u00e8 stata ampliata nel Medioevo diventando citt\u00e0 di mercato, un centro per la produzione di carbone, conciaria e della birra. \nLa \"Surrey Iron Railway\" da Croydon a Wandsworth, inaugurata nel 1803, \u00e8 stata la prima ferrovia pubblica del mondo. La costruzione delle ferrovie alla fine del XIX secolo ha facilitato lo sviluppo di Croydon come citt\u00e0 dormitorio di Londra (compresa la Citt\u00e0 di Londra). All'inizio del XX secolo, Croydon \u00e8 diventata un'importante area industriale, conosciuta per la produzione automobilistica, la lavorazione dei metalli e per il suo aeroporto. \nVerso la met\u00e0 del XX secolo questi settori sono stati sostituiti dal commercio al dettaglio e dall'economia dei servizi, in conseguenza di una massiccia riqualificazione che ha comportato la costruzione di edifici adibiti a uffici e del \"Whitgift Centre,\" per molti decenni, fino al 2008, il pi\u00f9 grande centro commerciale di Londra.\nGeografia.\nCroydon si trova sull'asse di comunicazione tra il centro di Londra e la costa meridionale dell'Inghilterra, in quanto sono presenti la A23, che presso Croydon assume il nome di \"Purley Road\" e \"Brighton Road\", la A22 che connette Purley e la parte meridionale di Croydon con la M25 e la linea ferroviaria Londra-Brighton.\nTuttavia, ad oggi, il traffico stradale \u00e8 stato deviato dal centro storico in gran parte pedonalizzato, e la sua stazione ferroviaria principale, East Croydon, \u00e8 un importante centro del sistema di trasporto ferroviario nazionale.\nIl piano di rigenerazione urbana \"Croydon 2020\" prevede la riqualificazione di cinque zone del borgo di Croydon, tra cui il centro; il programma mira a influenzare la pianificazione urbana e promuovere Croydon come centro di servizi, vendita al dettaglio, della cultura e del commercio del sud di Londra e del Sud Est dell'Inghilterra.\nTrasporti.\nCroydon \u00e8 servita da tre stazioni ferroviarie principali: East Croydon, South Croydon e West Croydon, dalle quali si possono prendere treni sulla linea fra London Bridge e Brighton nonch\u00e9 della London Overground.\nInoltre, Croydon si trova al centro del Tramlink, l'unico sistema di tram di Londra."}
{"id": "4582649", "revid": "1543377", "url": "https://it.wikipedia.org/wiki?curid=4582649", "title": "Quadrato segnali", "text": "Il quadrato segnali, in inglese \"signal area\" o \"signal square\", \u00e8 un'area all'interno di un aerodromo sulla quale vengono disposti dei segnali per fornire specifiche informazioni agli aeromobili in volo nel circuito di traffico aeroportuale o nelle sue vicinanze.\nI segnali rappresentano simbolicamente delle informazioni di particolare utilit\u00e0 e sono adagiati sul terreno del quadrato in modo da essere ben visibili dall'alto.\nCaratteristiche.\nIl quadrato segnali secondo la normativa internazionale dovrebbe avere le seguenti caratteristiche:\nObbligatoriet\u00e0.\nLa normativa internazionale prevede che il quadrato segnali debba essere installato solo qualora si ritenga di dover utilizzare alcuni tabelloni segnaletici per comunicare con gli aeromobili in volo. Tali segnali debbono essere disponibili quando sull'aerodromo non \u00e8 fornito n\u00e9 il servizio di controllo del traffico aereo da una torre di controllo n\u00e9 il Servizio Informazioni Volo Aeroportuale da un ente informazioni volo aeroportuale (\"AFIS unit\") oppure quando sull'aerodromo sono consentite operazioni da parte di aeromobili sprovvisti di radio.\nIn ogni caso il quadrato con i relativi segnali posizionati all'interno possono risultare un utile ausilio ad aeromobili in caso di radio avaria. \nSegnali standard.\nNel quadrato segnali possono essere posizionati solamente tabelloni segnaletici e segnali standard che sono scelti tra quelli elencati e illustrati nella seguente tabella."}
{"id": "4582651", "revid": "2146082", "url": "https://it.wikipedia.org/wiki?curid=4582651", "title": "Serge N'Gal", "text": "Carriera.\nNazionale.\nGioca con la Nazionale camerunese le Olimpiadi di , dove scende 4 volte in campo senza segnare."}
{"id": "4582652", "revid": "709565", "url": "https://it.wikipedia.org/wiki?curid=4582652", "title": "Lambeth", "text": "Lambeth (IPA: ) \u00e8 un quartiere del borgo londinese omonimo di abitanti, nella zona centrale di Londra. Si trova a a sud-est di Charing Cross.\nStoria.\nToponimo.\nIl toponimo del quartiere fu registrato per la prima volta nel 1062 come \"Lambehitha\", che significa \"luogo di approdo per agnelli\", e successivamente, nel 1255, come \"Lambeth\". Il nome si riferisce ad un porto per gli agnelli spediti verso l'estero o in arrivo per l'Inghilterra. Il toponimo \u00e8 formato dai due termini in inglese arcaico \"lamb\" e \"hythe\".\nIl toponimo South Lambeth venne registrato come \"Sutlamehethe\" nel 1241 mentre North Lambeth nel 1319 come \"North Lamhuth\".\nL'area paludosa della zona, conosciuta come \"Lambeth Marshe\", venne prosciugata nel XVIII secolo, e, ad oggi, \u00e8 ricordato nel nome della via, \"Lower Marsh\".\nA seguito dell'apertura della stazione ferroviaria di Waterloo, nel 1848, la localit\u00e0 intorno alla stazione e Lower Marsh divenne nota come \"Waterloo\".\nAmministrazione locale.\nLa maggior parte dell'attuale borgo di Lambeth faceva parte della antica parrocchia di Lambeth St. Mary, nella centena di Brixton della contea del Surrey. Questa parrocchia si estendeva da nord a sud per un paio di miglia ed era bagnata dal Tamigi a ovest: la parte settentrionale si trovava di fronte alle citt\u00e0 di Londra e di Westminster, mentre a sud si estendeva fino agli attuali quartieri di Brixton, West Dulwich e West Norwood, raggiungendo quasi Crystal Palace.\nLambeth divenne parte del distretto di polizia metropolitana nel 1829. La parrocchia di Lambeth St. Mary ha continuato a esistere a seguito dell'introduzione del \"Poor Law Amendment Act\" del 1834, mentre dopo l'introduzione del \"Metropolitan Board of Works\", nel 1855, \u00e8 divenuta una singola parrocchia governata da una sacrestia.\nNel 1889, divenne parte della contea di Londra e sia la parrocchia sia la sacrestia sono stati riformati nel 1900 per diventare il borgo metropolitano di Lambeth, governato dal \"Lambeth Borough Council\".\nNella riforma del governo locale del 1965 le aree di Streatham e Clapham, che erano state parte del borgo metropolitano di Wandsworth sono stati aggregati a Lambeth per formare il borgo londinese di Lambeth.\nSviluppo urbano.\nIl palazzo di Lambeth \u00e8 localizzato di fronte al Palazzo di Westminster, sulla riva opposta del Tamigi; i due palazzi erano collegati da un traghetto attraverso il Tamigi.\nFino alla met\u00e0 del XVIII secolo la parte settentrionale di Lambeth era un terreno paludoso, attraversata da una serie di strade sollevate contro le inondazioni. Con l'apertura del ponte di Westminster nel 1750, seguito dal ponte di Blackfriars e di Vauxhall, una serie di importanti arterie sono state sviluppate attraverso Lambeth, come la \"Westminster Bridge Road\", \"Kennington Road\" e \"Camberwell New Road\".\nCultura.\nNel poema \"\" di William Blake si narra che il poeta John Milton abbia lasciato il Paradiso, sotto forma di una cometa caduta, per recarsi a Lambeth ed entrare in contatto con Blake. Questo permette Blake di trattare il mondo ordinario, come percepito dai cinque sensi come un sandalo formata da \"pietre preziose e oro\", che ora pu\u00f2 indossare. Blake lega il sandalo e, guidati da Los, cammina con esso nella Citt\u00e0 d'Arte, ispirato dallo spirito di creativit\u00e0 poetica. La poesia \u00e8 stata scritta tra il 1804 e il 1810.\n\"Lambeth Walk\", il nome di una via del quartiere, divenuto il titolo di una danza e canzone popolare negli anni 1930, del musicale \"Me and My Girl\".\nNel quartiere si trova il \"Cinema Museum\"."}
{"id": "4582653", "revid": "984922", "url": "https://it.wikipedia.org/wiki?curid=4582653", "title": "NGC 5364", "text": "NGC 5364 \u00e8 una galassia a spirale della costellazione della Vergine."}
{"id": "4582654", "revid": "767487", "url": "https://it.wikipedia.org/wiki?curid=4582654", "title": "Karim Izrailov", "text": ""}
{"id": "4582659", "revid": "1573940", "url": "https://it.wikipedia.org/wiki?curid=4582659", "title": "Hemibelideinae", "text": "Gli Emibelideini (Hemibelideinae ) sono una delle tre sottofamiglie in cui viene suddivisa la famiglia degli Pseudocheiridi. Comprende solamente due specie, suddivise in due generi.\nDescrizione.\nIl coda ad anello lemuroide (\"Hemibelideus lemuroides\") si discosta maggiormente dalle altre specie di Pseudocheiridi; simile a un lemure, ha la coda ricoperta di folto pelo e presenta prime tracce di membrana per volare ai lati del corpo. Il petauro maggiore (\"Petauroides volans\") ha una lunghezza testa-corpo di 30-48 cm, una coda di 45-47 cm e pesa 1-1,5 kg. Ha orecchie grandi e arrotondate, coperte di folto pelo lanoso, e una membrana anch'essa pelosa, allungata fra il gomito e il ginocchio. Il manto \u00e8 lungo e lanoso; la coda \u00e8 coperta di folto pelo tranne che nella parte terminale inferiore. Il colore \u00e8 molto vario; si nutre soltanto di foglie e gemme di \"Eucalyptus\"."}
{"id": "4582660", "revid": "599013", "url": "https://it.wikipedia.org/wiki?curid=4582660", "title": "Murat Jumakeyev", "text": ""}
{"id": "4582668", "revid": "729019", "url": "https://it.wikipedia.org/wiki?curid=4582668", "title": "Dotto vitellino", "text": "Il dotto vitellino, noto anche come dotto onfalomesenterico, \u00e8, nell'embrione umano, un canale di collegamento tra il sacco vitellino e il lume dell'intestino. \u00c8 presente a partire dalla 4\u00aa settimana, quando il sacco vitellino appare come una piccola vescica a forma di pera.\nFunzione.\nObliterazione.\nIl dotto generalmente si oblitera, si restringe e scompare durante la 9\u00aa settimana gestazionale. Pu\u00f2 tuttavia rimanere parzialmente pervio generando una cosiddetta fistola vitellina, che porta all'espulsione di meconio attraverso l'ombelico.\nPatologia.\nIl diverticolo di Meckel.\nll diverticolo di Meckel \u00e8 un'anomalia congenita dovuta alla presenza di un residuo del dotto vitellino, che restringe in un diverticolo patologico, un sacco a fondo cieco a livello ileale. Questi diverticoli sono due volte pi\u00f9 comuni nei maschi rispetto alle femmine, il numero di diverticoli sintomatici \u00e8 del 4%."}
{"id": "4582670", "revid": "767487", "url": "https://it.wikipedia.org/wiki?curid=4582670", "title": "...unico indizio, un anello di fumo", "text": "...unico indizio, un anello di fumo (\"The Disappearance\") \u00e8 un film del 1977 diretto da Stuart Cooper.\nTrama.\nJay Mallory, killer di professione, scopre che la moglie lo ha lasciato. Nel contempo, l'organizzazione criminale per cui lavora gli commissiona una nuova missione. Jay \u00e8 ancora indeciso se accettare o meno, perch\u00e9 convinto che la scomparsa di sua moglie abbia a che fare col nuovo incarico. Alla fine decide di sovrintendere alla nuova missione che lo porter\u00e0 in Inghilterra.\nLe nuove istruzioni assegnategli indicano che l'uomo che dovr\u00e0 assassinare altri non \u00e8 che Roland Deverell, l'amante di sua moglie. Dopo aver eseguito l'omicidio, Jay ritorna a casa e vi trova sua moglie che gli rivela di essere stata lei stessa a delegare l'uccisione del proprio amante.\nJay \u00e8 felice di aver ritrovato la sua amata, ma nella scena finale lui stesso viene assassinato da un omicida che resta sconosciuto."}
{"id": "4582672", "revid": "599013", "url": "https://it.wikipedia.org/wiki?curid=4582672", "title": "Sergey Kalyubin", "text": ""}
{"id": "4582677", "revid": "1573940", "url": "https://it.wikipedia.org/wiki?curid=4582677", "title": "Elephas maximus sondaicus", "text": "L'elefante giavanese (Elephas maximus sondaicus ) \u00e8 un'antica sottospecie di elefante asiatico vissuta nell'isola di Giava ed ora estinta. La sottospecie \u00e8 stata classificata nel 1950 dopo le supposizioni del paleontologo e zoologo singalese Paul E. P. Deraniyagala, che ne indic\u00f2 a modello gli elefanti rappresentati nei bassorilievi dell'VIII-IX secolo del tempio buddhista indonesiano di Borobudur. Daranyagala sottoline\u00f2 le particolarit\u00e0 che distinguevano tali bassorilievi dalle altre sottospecie sino ad allora conosciute di elefante asiatico, e descrisse l'animale come un essere zannuto di dimensioni normali.\nElefante del Borneo.\nNel 2003, le prove di comparazione e le analisi del DNA compiute su alcuni elefanti del Borneo, portarono a riconoscere tali pachidermi come una sottospecie autoctona dell'isola, che fu chiamata \"Elephas maximus borneensis\", detti anche elefanti pigmei del Borneo per le loro dimensioni ridotte. Il testo che pubblic\u00f2 questa scoperta sostiene che sono i discendenti degli elefanti di Giava, trasferitisi in Borneo circa 300.000 anni fa e soggetti a mutamenti nel corso dei secoli. Quello stesso anno, lo studioso malese Phyau Soon Shim avanz\u00f2 l'ipotesi che gli elefanti del Borneo fossero effettivamente discendenti di quelli di Giava, ma che vi fossero stati introdotti dal sultano di Sulu nel XVIII secolo, per essere in seguito liberati nella giungla.\nRitrovamenti archeologici a Giava.\nRitrovamenti archeologici nell'isola testimoniano l'esistenza di elefanti autoctoni a Giava nello stesso periodo in cui il sultano di Sulu trasportava gli elefanti in Borneo. Si ritiene quindi che l'ipotesi fatta da Shim possa essere considerata reale. Un esemplare risalente a circa 20.000 anni fa \u00e8 stato rinvenuto a Giava nel 2009."}
{"id": "4582679", "revid": "1573940", "url": "https://it.wikipedia.org/wiki?curid=4582679", "title": "Taczanowskia sextuberculata", "text": "Taczanowskia sextuberculata \u00e8 un ragno appartenente alla famiglia Araneidae.\nCaratteristiche.\nL'olotipo originale ha dimensioni: cefalotorace lungo 1,9\u00a0mm, nella parte centrale largo 2\u00a0mm; opistosoma lungo 3,3\u00a0mm, largo 4,5\u00a0mm.\nDistribuzione.\nLa specie \u00e8 stata reperita in Colombia e Brasile: l'olotipo \u00e8 stato rinvenuto nei pressi di Taquara, cittadina brasiliana dello Stato di Rio Grande do Sul, dal dr. Ihering\nTassonomia.\nAl 2012 non sono note sottospecie e dal 1996 non sono stati esaminati nuovi esemplari."}
{"id": "4582680", "revid": "287204", "url": "https://it.wikipedia.org/wiki?curid=4582680", "title": "Libertas Trogylos Basket 1994-1995", "text": "La stagione 1994-1995 della Libertas Trogylos Basket \u00e8 stata la nona consecutiva disputata in Serie A1 femminile.\nSponsorizzata dall'Isab Energy, la societ\u00e0 siracusana si \u00e8 classificata al nono posto nella massima serie."}
{"id": "4582682", "revid": "599013", "url": "https://it.wikipedia.org/wiki?curid=4582682", "title": "Blendi Nallbani", "text": "Carriera.\nNazionale.\nEsordisce in Nazionale a 17 anni nella partita contro l'Inghilterra del 26 aprile 1989, risultando il pi\u00f9 giovane esordiente della Nazionale."}
{"id": "4582686", "revid": "18379", "url": "https://it.wikipedia.org/wiki?curid=4582686", "title": "Ultima cena (Lamberti)", "text": "L'Ultima cena \u00e8 una scultura lignea di Stefano Lamberti, databile al 1509 e conservata nella chiesa di San Giovanni Evangelista a Brescia, all'altare della cappella del Santissimo Sacramento.\nLa composizione fa da predella al dipinto superiore, la \"Deposizione di Cristo\" di Bernardo Zenale, ed \u00e8 stata concepita e realizzata assieme alla restante cornice lignea intagliata e dorata.\nStoria.\nL'origine della scultura \u00e8 subordinata alla commissione del dipinto allo Zenale da parte dei confratelli della scuola del Santissimo Sacramento attiva nella chiesa, che da pochi anni aveva avviato l'ammodernamento della propria cappella.\nL'esecuzione del dipinto \u00e8 registrata al 1509 e contemporaneo dovette essere l'assemblaggio della cornice lignea, molto preziosa, intagliata e dorata e accompagnata da una \"Ultima cena\" policromata nella fascia inferiore, come predella.\nSia la tavola sia la cornice escono indenni prima dalle spoliazioni ottocentesche degli edifici religiosi e, in seguito, al riordino dei dipinti e degli arredi della cappella eseguito su progetto di Rodolfo Vantini alla fine del secolo.\nDescrizione e stile.\nL'opera viene scolpita dal Lamberti allora ventisettenne e gi\u00e0 artefice di opere simili realizzate per commissioni d'alto livello. Si ricorda, in particolare, la gigantesca ancona lignea per la \"Pala di San Francesco\" nella chiesa di San Francesco d'Assisi sempre a Brescia, risalente al 1502 e anche in questo caso accompagnata da dettagli figurati, ossia due \"Santi Vescovi\" e una \"Deposizione\" nel tondo della cimasa.\nIn entrambi i casi, ma comunque nella maggior parte delle sue opere, il Lamberti d\u00e0 sfoggio di un sapiente gusto compositivo e decorativo mutuato direttamente dalle lezioni dei grandi cantieri locali a lui contemporanei, la facciata della chiesa di Santa Maria dei Miracoli e la decorazione esterna del Palazzo della Loggia, quest'ultima per mano soprattutto di Gasparo Cairano. Sempre riconducibili alla lezione del Cairano sono le figurine che affollano questa \"Ultima cena\", anche se \u00e8 gi\u00e0 riconoscibile lo stile che diverr\u00e0 poi tipico e peculiare del Lamberti.\nIl decorativismo dominante nel resto della cornice \u00e8 qui ricercato nella fine policromia e nell'abbondanza dei panneggi sulle vesti delle figure che, una volta dorati, si traducono in un susseguirsi di riflessi lucenti e zone d'ombra, che a loro volta risaltano sullo sfondo rosso.\nSi fa notare come nella composizione manchi il tavolo, dietro al quale, nelle raffigurazioni canoniche, presenziano Ges\u00f9 e gli apostoli. Di fatto, questo dettaglio \u00e8 omesso in quanto interpretato direttamente come l'altare davanti al dipinto e alla sua cornice, sul quale il sacerdote officiava la liturgia celebrando il sacramento dell'eucaristia. Viene definito in questo modo un rapporto spirituale tra la scultura e l'altare, e da questo ai fedeli presenti, che ricollega poi alla sovrastante \"Deposizione\". Questo legame, oggi, non \u00e8 pi\u00f9 cos\u00ec evidente come doveva esserlo un tempo, in quanto l'altare originale fu sostituito nel XVIII secolo con un grande apparato barocco, il cui tabernacolo centrale, date le dimensioni, finisce per oscurare parzialmente l'intaglio del Lamberti, oltre a frapporsi tra esso e la mensa dell'altare, offuscando cos\u00ec il rapporto che si era ricercato."}
{"id": "4582695", "revid": "767487", "url": "https://it.wikipedia.org/wiki?curid=4582695", "title": "Arkady Dokhoyan", "text": "Carriera.\nFratello del calciatore Karen Dokhoyan, esordisce in Nazionale a 23 anni nella partita contro l' del 12 febbraio 2001.\nSi \u00e8 ritirato prematuramente a causa di un grave infortunio."}
{"id": "4582696", "revid": "287204", "url": "https://it.wikipedia.org/wiki?curid=4582696", "title": "Michel Theato", "text": ""}
{"id": "4582698", "revid": "288300", "url": "https://it.wikipedia.org/wiki?curid=4582698", "title": "Makhir Shukurov", "text": ""}
{"id": "4582699", "revid": "1805885", "url": "https://it.wikipedia.org/wiki?curid=4582699", "title": "Peter Fellin", "text": "Biografia.\nPeter Fellin era l'ultimo di 16 figli. All'et\u00e0 di 3 anni perse la madre e poco tempo dopo anche il padre. Rimasto orfano, venne adottato dallo zio Jacob Fellin che viveva a Graz, in Austria, dove faceva il bibliotecario. Frequent\u00f2 la scuola d'arte di Graz e, successivamente, la Scuola di Arti Applicate a Schwaz e l'Accademia di belle arti di Vienna. Durante questo periodo, grazie ad artisti come Alfred Wickenburgvenne, Rudolf Syszkowitz e Fritz Silberbauerin entr\u00f2 in contatto con le correnti artistiche tedesche dell'epoca, soprattutto con l'espressionismo tedesco. Durante la Seconda guerra mondiale tent\u00f2 senza successo di sfuggire all'arruolamento. Ferito nel Caucaso nel 1942 e nuovamente sugli Appennini nel 1944, venne fatto prigioniero dagli americani a Napoli.\nDopo la guerra si trasfer\u00ec a Merano dove progett\u00f2 ma non realizz\u00f2 un affresco per la chiesa di Naturno. Sposata la moglie Herta Huber, dalla quale ebbe 5 figli, lavor\u00f2 a Merano come artista fino alla morte.\nEspressione artistica.\nIn giovent\u00f9 Fellin si dedic\u00f2 all'autoritratto, per poi passare a espressioni pi\u00f9 astratte, ma sempre motivate dall'esigenza di esprimere uno stato d'animo interiore. Successivamente, negli anni passati all'Accademia di belle arti di Vienna, cre\u00f2 opere dal tema religioso e raffiguranti icone sacre.\nNel corso degli anni 50 l'autore abbandona l'indagine su se stesso per la ricerca di sbocchi internazionali. Inizi\u00f2 cos\u00ec la produzione dei \"Creatori\" (\"Sch\u00f6pfer\") e degli \"Scriventi\" (\"Schreiber\") e delle poesie visive, nelle quali si trova l'interazione tra le diverse arti figurative, il segno grafico e la musica. Le opere di questi anni riflettono il confronto con esperienze internazionali, che gli valsero per\u00f2 difficolt\u00e0 di comprensione nell'ambiente sudtirolese.\nDopo il 1957 il passaggio dalla figurazione all'astrazione divenne definitivo, e nelle sue opere i riferimenti alla musica e alla scrittura grafico assunsero un ruolo importante. Fellin rifiut\u00f2 sempre tuttavia di essere definito \"informale\"."}
{"id": "4582700", "revid": "288300", "url": "https://it.wikipedia.org/wiki?curid=4582700", "title": "Leanid Kovel", "text": ""}
{"id": "4582702", "revid": "886997", "url": "https://it.wikipedia.org/wiki?curid=4582702", "title": "Nicholas Eppeheimer", "text": ""}
{"id": "4582709", "revid": "287204", "url": "https://it.wikipedia.org/wiki?curid=4582709", "title": "Sime Vrsaljko", "text": ""}
{"id": "4582718", "revid": "547992", "url": "https://it.wikipedia.org/wiki?curid=4582718", "title": "Enrico Marciani", "text": "Biografia.\nAttore caratterista, ebbe dei piccoli ruoli in alcuni film del duo Franco Franchi e Ciccio Ingrassia.\nAttivo per circa quindici anni sui set, Enrico Marciani veniva spesso richiesto per interpretare uomini integerrimi o autorevoli, adatti alla sua figura come politici, imprenditori, commissari, questori o direttori. \nDopo essere apparso per l'ultima volta sul grande schermo nella pellicola d'esordio della scrittrice ungherese Edith Bruck \"Improvviso\" del 1979, dell'attore si perdono le tracce."}
{"id": "4582726", "revid": "119695145", "url": "https://it.wikipedia.org/wiki?curid=4582726", "title": "Le pi\u00f9 belle canzoni dei Ricchi e Poveri", "text": "Le pi\u00f9 belle canzoni dei Ricchi e Poveri \u00e8 una raccolta dell'omonimo gruppo vocale, pubblicata nel 2006 dalla Warner Bros. Records.\nIl disco presenta 13 brani in versione originale facenti parte del repertorio della band nel periodo 1972 - 1978, anni in cui i membri erano quattro. Tra queste canzoni compaiono le sanremesi \"Un diadema di ciliegie\" del 1972 e \"Dolce frutto\" del 1973; la sigla di chiusura del programma Rischiatutto del 1972 dal titolo \"Una musica\"; le sigle finali dello show Tante scuse, \"Non pensarci pi\u00f9\" del 1974 e \"Coriandoli su di noi\" del 1975; \"Pomeriggio d'estate\" e \"Povera bimba\", brani che i Ricchi e Poveri portano a Un disco per l'estate rispettivamente nel 1972 e nel 1974; \"Penso sorrido e canto\", seconda classificata a Canzonissima nel 1973; e \"Questo amore\", che il gruppo presenta all'Eurovision Song Contest nel 1978.\nI brani \"Non pensarci pi\u00f9\", \"Coriandoli su di noi\" e \"Povera bimba\" non erano mai stati incisi su un long-playing in precedenza."}
{"id": "4582728", "revid": "2121138", "url": "https://it.wikipedia.org/wiki?curid=4582728", "title": "Atomo di Rydberg", "text": "Un Atomo di Rydberg \u00e8 un atomo eccitato con uno o pi\u00f9 elettroni che hanno un numero quantico principale molto alto. Questi atomi hanno un certo numero di propriet\u00e0 peculiari tra cui una forte risposta ai campi magnetici ed elettrici. Periodi di decadimento lunghi e funzioni d'onda degli elettroni che si approssimano, sotto alcune condizioni, \norbite classiche intorno ai nuclei.\nL'esistenza della Serie di Rydberg fu dimostrata per la prima volta nel 1885 quando Johann Balmer scopr\u00ec una semplice formula empirica per le lunghezze d'onda della luce associata con la transizione nell'idrogeno atomico. Tre anni pi\u00f9 tardi il fisico svedese Johannes Rydberg present\u00f2 e generalizz\u00f2 una versione pi\u00f9 intuitiva della formula di Balmer, che venne quindi chiamata successivamente formula di Rydberg.\nQuesta formula indica che l'esistenza di una serie infinita di livelli di energia sempre pi\u00f9 ravvicinati discrete convergenti su un limite finito.\nQuesta serie fu qualitativamente spiegata nel 1913 da Niels Bohr con un modello semiclassico dell'atomo di idrogeno i quali valori quantizzati del momento angolare conducono a livelli di energia discreti osservati.\nApplicazioni.\nL'azienda francesce Pasqal, nata nel 2019, nel 2021 presenta il suo computer quantistico da 196 qubit creato usando Atomi di Rydberg anzich\u00e9 ioni o circuiti superconduttori ."}
{"id": "4582731", "revid": "124123", "url": "https://it.wikipedia.org/wiki?curid=4582731", "title": "Thomas Arundel", "text": "Biografia.\nNacque probabilmente ad Etchingham, nel Sussex, da Richard FitzAlan, X conte di Arundel ed Eleanor di Lancaster.\nTramite sua madre era quindi imparentato con la dinastia reale dei Plantageneti.\nEssendo terzo figlio maschio, alla morte del padre nel 1376 la contea and\u00f2 a suo fratello maggiore Richard mentre l'altro fratello John divenne barone Arundel.\nNon avendo quindi possibilit\u00e0 di ottenere titoli e potere per via ereditaria, inizi\u00f2 ad intraprendere la carriera ecclesiastica.\nDapprima studente ad Oxford, in seguito abbandon\u00f2 gli studi per divenire vescovo di Ely il 13 agosto 1373. L'incarico arriv\u00f2 grazie all'influenza e al potere di suo padre esercitati durante gli ultimi anni di regno di Edoardo III d'Inghilterra.\nIn un momento di grave crisi interna, che port\u00f2 alla guerra civile tra 1386 ed il 1388, Arundel si trov\u00f2 suo malgrado dalla parte dei cospiratori, dei quali faceva parte suo fratello Richard, contro i consiglieri di Riccardo II d'Inghilterra.\nIl 3 aprile 1388 venne elevato arcivescovo di York nel periodo in cui il re era stato di fatto rimosso dal proprio potere. La nuova posizione, assai prestigiosa e remunerativa, data ad Arundel consentiva ai ribelli un maggiore controllo nel nord del regno.\nA prescindere dalla forte instabilit\u00e0 di governo che caratterizz\u00f2 il regno di Riccardo II, Arundel ricopr\u00ec l'incarico di Lord cancelliere per due volte: dal 1386 al 1389 ed ancora dal 1391 al 1396.\nIl 25 settembre 1396 venne fatto arcivescovo di Canterbury ma venne successivamente esiliato dal re.\nSi rec\u00f2 in esilio a Firenze dove nel 1398 gli giunse da parte del pontefice romano Bonifacio IX la nomina a vescovo di St Andrews, in Scozia. Non pot\u00e9 tuttavia accettare l'incarico in quanto durante il Grande Scisma la Scozia riconobbe il papa di Avignone, che aveva gi\u00e0 nominato altri per l'incarico.\nNon molto tempo, dopo Arundel si un\u00ec all'esule Henry Bolingbroke ed insieme invasero l'Inghilterra rovesciando definitivamente Riccardo II. Sotto il regno del nuovo re, Arundel riacquist\u00f2 il primato perso occupando il ruolo di Lord cancelliere nel 1399 a dal 1407 al 1410. \nDurante la malattia di Enrico nel 1405, Arundel dovette affrontare anche la crisi con il papa provocata dalla decisione del re di condannare a morte l'arcivescovo di York Richard le Scrope, reo di aver partecipato alla ribellione di Percy.\nL'influenza di Arundel fin\u00ec con il regno del successore e figlio di Enrico IV, Enrico V.\nOpposizione ai Lollardi.\nThomas Arundel fu un feroce oppositore dei Lollardi, movimento nato dalle idee di John Wycliffe che nel 1379 con la sua opera \"De Eucharistia\" mise in dubbio il dogma della Transustanziazione.\nNel 1401 Enrico IV, probabilmente influenzato da Arundel, approvo lo statuto \"De Heretico Comburendo\" diretto contro la nuova setta e che istigava i vescovi ad arrestarne i seguaci.\nNel 1407 Arundel presiedette un sinodo a Oxford, che approv\u00f3 diverse costituzioni per regolare la predicazione, la traduzione e l'uso delle Sacre Scritture, e l'educazione teologica nelle scuole e nell'universita.\nFu cos\u00ec che nel 1410 un corpo di censori di Oxford condann\u00f3 267 affermazioni legate agli scritti di Wycliffe. Le persecuzioni e condanne a morte nei confronti del movimento proseguirono fino al regno dei Tudor.\nNel 1414 Arundel venne colpito da un malore che lo lasci\u00f3 incapace di parlare e venne sostituito da Enrico V con Henry Chichele. Mor\u00ec il 19 febbraio del 1414.\nBibliografia.\nFryde, E. B.; Greenway, D. E.; Porter, S.; Roy, I. (1996). Handbook of British Chronology (Third revised ed.). Cambridge: Cambridge University Press. ISBN 0-521-56350-X."}
{"id": "4582734", "revid": "6923", "url": "https://it.wikipedia.org/wiki?curid=4582734", "title": "SGL Carbon", "text": "SGL Carbon \u00e8 una delle pi\u00f9 grandi aziende produttrici mondiali di prodotti derivati dal carbone. Spazia dal carbone a materiali in grafite, a fibre di carbonio e compositi. Possiede 38 siti di produzione per il mondo, di cui 20 in Europa, 12 in America del Nord e 6 in Asia, e con una rete di servizio in oltre 100 paesi. La sede dell'azienda \u00e8 Wiesbaden, in Germania. SGL Carbon AG nacque nel 1992 dalla fusione tra SIGRI GmbH (Germania) e Great Lakes Carbon (USA).\nIl 1\u00ba febbraio 2007 la societ\u00e0 \u00e8 cambiata la struttura dell'organizzazione \u00e8 stata riallineata al e razionalizzato da quello che era tre segmenti di business a due. Tre unit\u00e0 di business a livello globale allineate operano all'interno di questi segmenti.\nLa quota di SGL \u00e8 stata inclusa nell'indice tedesco MDAX dal 1995. Nel 2007, su un fatturato di \u20ac 1,373.0 milioni di euro, la societ\u00e0 ha generato un utile netto di \u20ac 130.900.000. Per la fine dell'anno fiscale 2007, l'azienda contava 5.249 dipendenti nel mondo."}
{"id": "4582736", "revid": "287204", "url": "https://it.wikipedia.org/wiki?curid=4582736", "title": "Hartford Capitols", "text": "Gli Hartford Capitols sono stati una franchigia di pallacanestro della EPBL e della EBA, con sede ad Hartford, nel Connecticut, attivi tra il 1966 e il 1974.\nNacquero come Baltimore Bullets nel 1958, vincendo un titolo nel 1961. L'anno dopo si divennero Camden Bullets e a Camden vinsero il titolo nel 1964. Nel 1966 si spostarono nuovamente, stavolta ad Hartford e rinominandosi Capitols. Scomparvero nel 1974, dopo aver vinto il titolo."}
{"id": "4582737", "revid": "1543377", "url": "https://it.wikipedia.org/wiki?curid=4582737", "title": "Corsa allo spazio asiatica", "text": "Molti paesi asiatici possiedono un programma spaziale e sono in competizione tra loro per ottenere avanzamenti tecnologici e scientifici nello spazio esterno; i media spesso si riferiscono a questa competizione chiamandola \"corsa allo spazio asiatica\", in riferimento alla corsa allo spazio avvenuta tra Stati Uniti d'America e Unione Sovietica. Come accadde tra queste due potenze, anche la corsa asiatica include tra gli obiettivi la sicurezza nazionale, che spinge molte nazioni ad inviare satelliti e astronauti nell'orbita terrestre e anche oltre. Diversi paesi asiatici si contendono il posto come potenza preminente nello spazio.\nPotenze spaziali asiatiche.\nDei dieci paesi che autonomamente sono riusciti a lanciare in orbita un satellite, sei sono asiatici: Cina, India, Iran, Israele, Giappone e Corea del Nord.\nIl Kazakistan non possiede una propria tecnologia missilistica; tuttavia possiede una base di lancio, il cosmodromo di Bajkonur, usato dai russi al costo di 150 milioni di dollari all'anno. L'Iraq svilupp\u00f2 e test\u00f2 il veicolo da lancio spaziale Tammouz, senza satellite, il 5 dicembre 1989. Secondo un comunicato stampa dell'Iraqi News Agency, il missile complet\u00f2 sei orbite ma ci\u00f2 non venne confermato dagli osservatori internazionali. La Corea del Nord afferm\u00f2 di aver lanciato con successo un satellite per ben due volte, il 31 agosto 1998 e il 5 aprile 2009; secondo gli osservatori internazionali, i razzi caddero nel nord dell'oceano Pacifico senza uscire dall'orbita. La Corea del Sud pianific\u00f2 di cominciare i lanci nel 2009 mentre anche Indonesia, Taiwan, Pakistan, Malaysia e Turchia affermano di avere dei programmi spaziali propri.\nLa Cina fu il primo paese asiatico a riuscire ad inviare nello spazio un loro equipaggio, nell'ottobre 2003.\nL'India ha in programma di inviare degli esseri umani nello spazio entro il 2021, con un vettore denominato \"Gaganyaan\", che sar\u00e0 portato in orbita dal razzo indiano GSLV Mk III. Simili dichiarazioni da parte di Iran e Giappone non hanno avuto seguito.\nNonostante i traguardi raggiunti dai protagonisti asiatici (Cina, India e Giappone) siano poco in confronto alle pietre miliari raggiunte da Stati Uniti e dall'ex-Unione Sovietica, alcuni esperti credono che presto i paesi asiatici guideranno il mondo nell'esplorazione spaziale. La Cina \u00e8 stata il leader della corsa sin dall'inizio del XXI secolo. Il primo volo cinese del 2003 marca l'inizio della nuova corsa spaziale. Nel contempo, l'esistenza stessa di una corsa \u00e8 argomento di dibattito, infatti la Cina stessa nega l'esistenza di questa 'gara'.\nNel gennaio del 2007, la Cina divenne la prima potenza militare asiatica a inviare in orbita un missile Anti-satellite per distruggere un satellite meteorologico cinese in orbita polare. L'esplosione che ne consegu\u00ec sparse una ondata di detriti per lo spazio ad una velocit\u00e0 di pi\u00f9 di 10\u00a0km/s. Un mese dopo, la JAXA, Agenzia Spaziale Giapponese, lanci\u00f2 in orbita un satellite per le comunicazioni sperimentale, ideato per trasmettere dati a velocit\u00e0 molto elevate in aree remote. Dopo aver raggiunto con successo la tecnologia geostazionaria, l'India diede il via alla prima missione lunare, Chandrayaan-1, che scopr\u00ec acqua sul nostro satellite naturale. Il 21 febbraio 2008, la United States Navy distrusse un satellite spia americano in disuso, l'USA 193, negando che ci\u00f2 fosse una risposta al test anti-satellite portato a termine dai cinesi un anno prima. Il primo astronauta coreano, Yi So-yeon, visse undici giorni nella Stazione Spaziale Internazionale nell'aprile del 2008.\nOltre all'orgoglio nazionale, le nazioni sono motivate a raggiungere lo spazio anche per motivi economici. Satelliti commerciali sono stati lanciati per le comunicazioni, per il meteo e per le ricerche atmosferiche. In base ad un rapporto della Space Frontier Foundation, rilasciato nel 2006, l'\"economia spaziale\" \u00e8 stimata al peggio in 180 miliardi di dollari, con pi\u00f9 del 60% delle attivit\u00e0 economiche spaziali provenienti da beni e servizi commerciali. La Cina e l'India proposero un'iniziativa di lanci a fini commerciali.\nCina.\nLa Cina possiede un programma spaziale provvisto di moduli per equipaggi. A questo scopo venne sviluppata una famiglia di razzi di grosse dimensioni, come il gruppo dei missili Long March. I cinesi inviarono due missili in orbita lunare, il Chang'e 1 e il Chang'e 2 e hanno inoltre intenzione di far allunare in rover per prelevare dei campioni. Nel 2011, la Cina inizi\u00f2 un programma per realizzare una stazione spaziale, iniziando con il lancio del Tiangong 1. Tent\u00f2 inoltre di inviare una sonda verso Marte, la Yinguo 1, in collaborazione con la Russia ma la missione fall\u00ec. I cinesi stanno collaborando con la Russia, l'Agenzia Spaziale Europea e il Brasile, lanciando inoltre satelliti commerciali per altri paesi. Alcuni esperti suggeriscono che il programma spaziale cinese \u00e8 collegato con i tentativi nazionali di sviluppare tecnologie militari avanzate.\nL'avanzamento tecnologico della Cina fu il risultato dell'integrazione di diverse esperienze. I primi satelliti cinesi, come per esempio i vari Fanhui Shi Weixing, avevano effettuato diversi test di rientro atmosferico. Negli anni novanta, la Cina port\u00f2 a termine diversi lanci commerciali, acquistando esperienza e aumentando il numero di successi rispetto al totale dei tentativi. La Cina si prefigge di intraprendere sviluppi scientifici nei campi di studio come l'esplorazione del sistema solare. L'equipaggio del veicolo spaziale Shenzhou 7 port\u00f2 a termine la prima attivit\u00e0 extraveicolare cinese nel settembre 2008 mentre lo Shenzhou 9 port\u00f2 a termine il primo loro aggancio spaziale. In pi\u00f9, la sonda Chang'e 2 fu il primo oggetto terrestre a raggiungere il punto di Lagrange tra il Sole e la Terra, nell'agosto 2011. Il 13 dicembre 2012, lo stesso raggiunse con successo l'asteroide 4179 Toutatis, divenendo la prima sonda terrestre ad orbitare attorno alla Luna, raggiungere il punto di Lagrange Sole-Terra e giungere infine ad una distanza di 3,2\u00a0km da un asteroide.\nGiappone.\nIl Giappone \u00e8 stato impegnato con gli Stati Uniti nella difesa missilistica fin dal 1999 infatti i programmi militari cinese e nordcoreano sono un argomento molto discusso nelle relazioni estere nipponiche.\nIl lavoro giapponese riguarda tecnologie spaziali militari e civili, sistemi di difesa missilistici, satelliti spia militari di nuova generazione e la realizzazione di una stazione con personale sulla Luna.\nIl Giappone cominci\u00f2 a costruire satelliti spia dopo il test nordcoreano con un missile Taepodong, nel 1998, che sorvol\u00f2 il Giappone stesso. Il governo nordcoreano afferm\u00f2 che il missile semplicemente portava in orbita un satellite e accus\u00f2 i giapponesi di aver causato una corsa alle armi. La Costituzione adottata dai giapponesi dopo la seconda guerra mondiale limitava l'attivit\u00e0 militare alle sole operazioni difensive. Nel maggio 2007, il Primo Ministro Shinz\u014d Abe richiese una revisione della Costituzione stessa per concedere al paese di avere un pi\u00f9 ampio ruolo nella sicurezza globale e ravvivare cos\u00ec anche l'orgoglio nazionale. Fino ad allora, il Giappone non aveva ancora creato un veicolo spaziale provvisto d'equipaggio e non aveva nemmeno in programma di svilupparne uno. Venne cos\u00ec ideato lo Space Shuttle giapponese, l'HOPE-X, che sarebbe stato lanciato nello spazio con un razzo H-II, ma il progetto fu ritardato e infine cancellato. In seguito, la capsula mono-equipaggio Fuji venne proposta ma non venne infine approvata. Progetti pionieristici come l'orbitazione a stadio singolo, il veicolo da lancio riutilizzabile, il Kankoh-maru a decollo e atterraggio verticale vennero sviluppati ma non approvati. Tuttavia, un progetto meno innovativo di veicolo spaziale con equipaggio verr\u00e0 portato a termine entro il 2025, come parte del piano giapponese di inviare uomini sulla Luna. Alcuni per\u00f2 hanno sollevato dubbi riguardo a questo progetto e sospettano che sia in realt\u00e0 una collaborazione al programma Constellation della NASA. Infine, l'Agenzia Spaziale Giapponese ha in piano di inviare un robot umanoide, come ASIMO, sulla Luna.\nIl primo lancio orbitale giapponese venne effettuato da un istituto universitario e non da un'agenzia nazionale. La maggior parte dei primi satelliti giapponesi furono lanciati con il proposito dell'esplorazione scientifica, scopo che venne peraltro raggiunto. Poich\u00e9 l'agenzia spaziale giapponese dovette recuperare rispetto all'universit\u00e0, diverse tecnologie spaziali americane, inclusi i satelliti geosincroni, meteorologici e per le comunicazioni vennero ben presto acquistate. A causa di ci\u00f2, i lanci a scopo commerciale portarono il Giappone ad una perdita economica. Si ebbe cos\u00ec una scarsa quantit\u00e0 di lancio, una minore esperienza spaziale e di conseguenza una minor percentuale di successi. La maggior parte dei lanci giapponesi, effettuati autonomamente, furono esperimenti tecnologici e lanci di satelliti scientifici, il cui scopo era di ottenere innovazioni su scala internazionale.\nIndia.\nL'interesse indiano per i viaggi spaziali cominci\u00f2 nei primi anni sessanta, quando gli scienziati lanciarono un piccolo razzo sopra il Kerala. Sotto la guida di Vikram Sarabhai, il programma si focalizz\u00f2 sull'uso pratico dello spazio per aumentare gli standard di vita in India. Satelliti di telerilevamento e per le comunicazioni furono cos\u00ec lanciati in orbita. Nel 2003, pochi giorni dopo che la Cina ebbe affermato di voler inviare uomini nello spazio, il Primo Ministro Atal Behari Vajpayee spinse pubblicamente gli scienziati indiani a pianificare una missione per portare un uomo sulla Luna. L'India quindi realizz\u00f2 il proprio veicolo spaziale, lanci\u00f2 diversi satelliti, invi\u00f2 la sonda Chandrayaan-1 verso la Luna nell'ottobre 2008 e realizz\u00f2 con successo una tecnologia di rientro. L'Indian Space Research Organisation ha pianificato di portare a termine la seconda missione esplorativa verso la Luna, il Chandrayaan-2, per il 2013. Gli indiani si aspettano di poter inviare un uomo sulla Luna dopo il 2016, e nel frattempo stanno pianificando una missione verso Marte.\nL'India ha ottenuto finora un'esperienza significativa nelle tecnologie spaziali e ha condotto con successo molti lanci commerciali. Nel 2008, vi erano dieci satelliti indiani in orbita simultaneamente. La prima sonda asiatica progettata per allunare venne completata lo stesso anno.\nIran.\nL'Iran svilupp\u00f2 il proprio veicolo da lancio satellitare, chiamato SLV Safir, partendo dal missile balistico a raggio intermedio Shahab. Il 2 febbraio 2009, la televisione statale iraniana comunic\u00f2 che il primo satellite iraniano, l'Omid, venne lanciato con successo nell'orbita terrestre bassa, dallo Safir-2. Il lancio coincise con il 30\u00ba anniversario della rivoluzione iraniana. L'Iran sta lavorando alla realizzazione di altri satelliti e le universit\u00e0 nazionali hanno un ruolo di primo piano nello sviluppo della scienza e dell'industria spaziale. Il Rasad-1, il primo nano-satellite ideato da un gruppo di studenti, venne lanciato con successo il 15 giugno 2011. L'Agenzia spaziale iraniana ha gi\u00e0 cominciato a pianificare l'invio di un equipaggio nello spazio per il 2021; il programma \u00e8 in fase di preparazione e si sta edificando di una base di lancio.\nIsraele.\nIsraele fu l'ottavo paese al mondo a costruire un proprio satellite e lanciarlo dal proprio territorio nazionale il 19 settembre 1988. Il satellite si chiamava Ofek-1 e venne portato in orbita da un veicolo di lancio Shavit, a tre stadi. Il lancio fu l'apice di un processo che ebbe inizio nel 1983, con la nascita dell'Agenzia spaziale israeliana, su pressione del Ministro della Scienza. La ricerca spaziale, con base universitaria, cominci\u00f2 gi\u00e0 negli anni sessanta, fornendo ben presto un pool di esperti in grado di portare Israele nello spazio. Da allora, le universit\u00e0 locali, gli istituti di ricerca e le industrie private fecero molti progressi nelle tecnologie spaziali. Il ruolo dell'Agenzia \u00e8 di dare supporto ai \"progetti spaziali accademici e privati, coordinare i loro sforzi, dare il via e sviluppare progetti e collaborazioni internazionali, essere a capo di progetti che investono differenti parti operanti e diffondere nell'opinione pubblica l'importanza per lo sviluppo spaziale.\"\nPakistan.\nIl Pakistan d\u00e0 vita alla propria agenzia spaziale, la Space and Upper Atmosphere Research Commission (SUPARCO) il 16 settembre 1961. Il 7 giugno, sotto la guida del generale W\u0142adys\u0142aw J\u00f3zef Marian Turowicz, un razzo a due stadi, il Rehbar-I, venne lanciato dal Sonmiani Flight Test Center. Il Pakistan fu cos\u00ec il terzo paese asiatico e il decimo nel mondo ad effettuare un lancio simile; in orbita vi sono molti satelliti e si pianifica di lanciarne ancora; venne lanciato inoltre il satellite multifunzione PAKSAT-IR. Venne costruita infine la SUPARCO Satellite Ground Station, un osservatorio e centro di controllo per i satelliti di telerilevamento.\nAltre nazioni.\nL'Indonesia fu una delle prime nazioni asiatiche a rendere operativi i loro satelliti di comunicazione lanciati all'estero e intende ora unirsi alle potenze asiatiche sviluppando un proprio veicolo di lancio, il Pengorbitan (RPS-420).\nLa Corea del Nord possiede molti anni di esperienza con le tecnologie missilistiche, pi\u00f9 del Pakistan e di altri paesi. Il 12 marzo 2009, la Corea del Nord firm\u00f2 il trattato sullo spazio extra-atmosferico e la convenzione sul lancio nello spazio extra-atmosferico, dopo una precedente dichiarazione per notificare il lancio del Kwangmyongsong-2. Per due volte i coreani annunciarono di aver lanciato in orbita un satellite: il Kwangmy\u014fngs\u014fng-1, il 31 agosto 1998, e il Kwangmy\u014fngs\u014fng-2, il 5 aprile 2009. Nessuno dei due lanci venne confermato dal resto del mondo ma gli Stati Uniti e la Corea del Sud credono che questi siano stati dei test per missili balistici militari. L'agenzia spaziale nordcoreana \u00e8 il Comitato Coreano per la Tecnologia Spaziale, che opera nella Musudan-ri e il Centro Spaziale Tongch'ang-dong e che ha sviluppato il missili Baekdusan-1 e 2 e i satelliti del programma Kwangmy\u014fngs\u014fng. Nel 2009, la Corea del Nord annunci\u00f2 diversi programmi spaziali futuri e lo sviluppo di un veicolo da lancio, con equipaggio, parzialmente riutilizzabile.\nLa Corea del Sud gioca un ruolo abbastanza recente nella corsa allo spazio asiatica. Nell'agosto del 2006, la Corea del Sud lanciarono il primo satellite militare di comunicazione, il Mungunghwa-5. Il satellite \u00e8 posizionato in un'orbita geosincrona e sorveglia costantemente la Corea del Nord. Il governo sudcoreano spende centinaia di milioni di dollari nelle tecnologie spaziali; nel 2008, i sudcoreani effettuarono il primo veicolo spaziale, il Korea Space Launch Vehicle. Il governo della Corea del Sud giustific\u00f2 il costo con i benefici commerciali a lungo termine e per l'orgoglio nazionale. La Corea del Sud ha sempre identificato il raggio d'azione dei missili nordcoreani come una seria minaccia alla propria sicurezza nazionale. Il primo loro passo nella corsa spaziale venne fatto quando Lee So-yeon divenne il primo sudcoreano ad andare nello spazio. I coreani hanno inoltre portato a termine la costruzione del Cosmodromo di Naro e quando sar\u00e0 operativo potranno costruire missili e satelliti autonomamente. Il programma della Corea del Sud \u00e8 di poter difendere la sua penisola e contemporaneamente diminuire la dipendenza dagli Stati Uniti.\nAnche la Malaysia e la Turchia hanno annunciato di avere un programma spaziale, nel 2006 e nel 2007. Nel futuro prossimo intendono infatti sviluppare i propri satelliti e lanciarli in orbita, realizzando veicoli con equipaggio lungo la strada. Nel 2012 la Turchia ha annunciato che \u00e8 in sviluppo un satellite militare, il satellite G\u00f6kt\u00fcrk che sar\u00e0 lanciato in orbita nel 2013. Il satellite sar\u00e0 in grado di catturare immagini della Terra dallo spazio con una risoluzione di pi\u00f9 di due metri a pixel, rendendo la Turchia il secondo paese al mondo, dopo gli Stati Uniti, ad avere una tecnologia simile. Il Primo ministro turco Recep Tayyip Erdo\u011fan, nella campagna elettorale del 2011 promise di inviare un equipaggio nello spazio prima del 29 ottobre 2023, centesimo anniversario della nascita della Repubblica di Turchia.\nTaiwan riusc\u00ec in diversi lanci nello spazio e anche la Thailandia e il Vietnam hanno lanciato in orbita dei satelliti.\nNel 2009, il Bangladesh annunci\u00f2 il suo piano di lanciare il primo satellite in orbite entro due anni. Al prezzo di 150\u00a0milioni di dollari, questo satellite per le comunicazioni \u00e8 parte di una pi\u00f9 estesa pianificazione per sviluppare il settore delle telecomunicazioni nazionale.\nConfronto delle tecnologie chiave.\nPrimi risultati (o piani futuri) di ciascun paese sono elencati cronologicamente, se non indicato altrimenti.\n? : la data \u00e8 solo presunta\n\"Solo i progetti in sviluppo sono stati elencati\"\nEsplorazione del sistema solare.\nL'esplorazione del sistema solare e i voli spaziali con equipaggio rappresentano un simbolo di avanzate tecnologie spaziali per il dominio pubblico. Con il Sakigake, la prima sonda interplanetaria asiatica, lanciata nel 1985, il Giappone complet\u00f2 la maggior esplorazione planetaria, record che presto altre nazioni raggiungeranno.\nCorsa alla Luna.\nSi ritiene che la Luna sia ricca di Elio-3 che un giorno potrebbe essere usato negli impianti per la fusione nucleare, i quali sarebbero in grado di compensare la futura richiesta di energia asiatica. Tutte e tre le principali potenze asiatiche pianificano di inviare uomini e sonde sulla Luna.\nSonde sulla Luna.\nIl Giappone \u00e8 stato il primo paese asiatico a lanciare una sonda lunare. Il velivolo spaziale Hiten (in italiano \"angelo volante\"), costruito nell'Istituto delle Scienze Spaziali e Astronautiche del Giappone, venne lanciato il 24 gennaio 1990. Per diverse cause, la missione non prosegu\u00ec come pianificato. SELENE, il secondo velivolo giapponese per l'orbita lunare, venne lanciato il 14 settembre 2007.\nLa Cina lanci\u00f2 la sua prima sonda lunare, la Chang'e-1, il 24 ottobre 2007 che giunse in orbita lunare il 5 novembre 2007.\nL'India lanci\u00f2 la sua, la Chandrayaan-1, il 22 ottobre 2008 e anch'essa entr\u00f2 in orbita il 2 novembre 2008. La missione non and\u00f2 per\u00f2 come previsto e il segnale del satellite fu perso a met\u00e0 strada. Tuttavia, la sonda port\u00f2 a termine il 95% degli obiettivi prefissati, rendendo la missione quasi un successo. La sonda trov\u00f2 tracce di acqua sulla superficie lunare.\nAllunaggio.\nIl primo allunaggio asiatico confermato avvenne durante la missione Hiten, nel 1993. Un brusco allunaggio intenzionale permise di scattare delle foto della superficie lunare prima dell'impatto.\nHiten non era stata progettata per allunare e perci\u00f2 possedeva pochi strumenti scientifici per esplorare la superficie. Il successivo programma di allunaggio giapponese, il LUNAR-A, venne sviluppato nel 1992. Anche se LUNAR-A venne poi cancellato, i suoi impattatori furono integrati nel programma russo Luna-Glob, prevedendo ancora un duro allunaggio.\nLa prima sonda asiatica ad essere parte di un programma di atterraggio sulla Luna fu l'indiana Moon Impact Probe (MIP), rilasciata dal Chandrayaan-1 nel 2008.\nIl MIP \u00e8 un impattatore progettato per muovere il suolo sottostante per scopi di ricerca. I suoi strumenti permettono l'osservazione lunare nei 25\u00a0minuti precedenti l'impatto. I test d'allunaggio permetteranno un futuro allunaggio mordo per Chandrayaan-2, pianificata per il 2016.\nLa cinese Chang'e-1 prevedeva un allunaggio duro alla fine della sua missione, nel 2009, quando la Cina fu la sesta nazione a raggiungere la superficie lunare. Un obiettivo del lander era proprio effettuare un test per permettere un futuro allunaggio morbido, previsto con la Chang'e-3.\nAsiatici sulla Luna.\nNei quattro decenni dopo che Neil Armstrong divenne il primo uomo a camminare sulla Luna, le maggiori potenze asiatiche ambirono di inviare il primo asiatico sul nostro satellite. Cina Giappone ed India, che han gi\u00e0 inviato delle sonde, hanno tutti e tre piani per inviare un equipaggio sulla Luna dopo il 2020.\nEsplorazione dei principali pianeti.\nLe sonde interplanetarie giapponesi si sono limitate ad osservare corpi minori come comete ed asteroidi. La sonda Nozomi venne lanciata nel 1998 ma il contatto fu perso per un guasto elettrico prima di raggiungere Marte. La seconda sonda giapponese, la Akatsuki, venne lanciata nel 2010 ma anche questa missione fall\u00ec.\nGli scienziati cinesi si aspettano di poter inviare sonde indipendenti in 20\u00a0anni. Il programma di esplorazione con equipaggio su Marte \u00e8 stato programmato dall'Accademia delle scienze cinese circa per il 2050.\nLa prima sonda planetaria studentesca fu progettata in Asia. La sonda PLANET-C fu costruita per portare il velivolo spaziale UNITEC-1 su Venere. Sfortunatamente, l'UNITEC-1 perse il contatto dopo il lancio e fall\u00ec l'obiettivo."}
{"id": "4582742", "revid": "287204", "url": "https://it.wikipedia.org/wiki?curid=4582742", "title": "Enar Jaager", "text": ""}
{"id": "4582744", "revid": "729019", "url": "https://it.wikipedia.org/wiki?curid=4582744", "title": "Hanwha Total", "text": "Hanwha Total Petrochemicals Co., Ltd. \u00e8 una joint venture tra Hanwha e Total S.A., le quali entrambe hanno una partecipazione al 50%. L'azienda, prima conosciuta come Samsung Total Petrochemicals Co., Ltd., ha assunto l'attuale nome dopo che Samsung ha venduto tutte le attivit\u00e0 del settore petrolchimico ad Hanwha.\nHanwha Total Petrochemicals ha sede a Seul, in Corea del Sud, ma opera come complesso petrolchimico con 13 impianti, a Daesan, nella provincia Chungnam in Corea del Sud.\nAd aprile 2015 l'azienda aveva 1 530 dipendenti."}
{"id": "4582748", "revid": "767487", "url": "https://it.wikipedia.org/wiki?curid=4582748", "title": "Ingi H\u00f8jsted", "text": "Carriera.\nEsordisce in Nazionale a 25 anni nella partita contro il Kazakistan del 29 aprile 2003."}
{"id": "4582751", "revid": "300067", "url": "https://it.wikipedia.org/wiki?curid=4582751", "title": "Camden Bullets (1961-1966)", "text": ""}
{"id": "4582752", "revid": "834", "url": "https://it.wikipedia.org/wiki?curid=4582752", "title": "Baltimore Bullets (1958-1961)", "text": ""}
{"id": "4582753", "revid": "300067", "url": "https://it.wikipedia.org/wiki?curid=4582753", "title": "Baltimore Bullets (EPBL)", "text": ""}
{"id": "4582755", "revid": "287204", "url": "https://it.wikipedia.org/wiki?curid=4582755", "title": "Ingi Hojsted", "text": ""}
{"id": "4582756", "revid": "1573940", "url": "https://it.wikipedia.org/wiki?curid=4582756", "title": "Mantella betsileo", "text": "Mantella betsileo () \u00e8 una rana della famiglia Mantellidae, endemica del Madagascar.\nDistribuzione e habitat.\n\"Mantella betsileo\" \u00e8 ampiamente distribuita nel Madagascar occidentale e sud-occidentale ed \u00e8 stata recentemente segnalata anche nella regione degli altipiani centrali, nell'Isalo e nei pressi di Antsirabe. Ha un range altitudinale che va dal livello del mare sino a 900 m di altitudine.\nSi trova in una variet\u00e0 di habitat, dalla foresta decidua secca alla savana, includendo aree relativamente degradate.\nConservazione.\n\u00c8 una specie abbastanza comune, che si trova all'interno di molte aree naturali protette in Madagascar.\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "4582764", "revid": "599013", "url": "https://it.wikipedia.org/wiki?curid=4582764", "title": "Milton Palacios", "text": "Anche i suoi fratelli Jerry, Johnny e Wilson sono calciatori."}
{"id": "4582767", "revid": "228587", "url": "https://it.wikipedia.org/wiki?curid=4582767", "title": "Campiglione", "text": ""}
{"id": "4582771", "revid": "59650819", "url": "https://it.wikipedia.org/wiki?curid=4582771", "title": "Fenile (Campiglione-Fenile)", "text": ""}
{"id": "4582774", "revid": "59650869", "url": "https://it.wikipedia.org/wiki?curid=4582774", "title": "San Giovanni Pellice", "text": ""}
{"id": "4582779", "revid": "716642", "url": "https://it.wikipedia.org/wiki?curid=4582779", "title": "Maykel Reyes", "text": "Carriera.\nClub.\nInizia la carriera nel campionato cubano; il 15 gennaio 2016 si trasferisce al Cruz Azul, formazione della massima serie messicana. Nel 2021 si trasferisce alla , club della prima divisione dell'Honduras.\nNazionale.\nNel 2011 ha giocato in una partita di qualificazione ai Mondiali con la nazionale maggiore.\nIl 21 giugno 2013 gioca da titolare nella partita inaugurale dei Mondiali Under-20 del 2013, persa dalla sua nazionale per 2-1 contro i pari et\u00e0 della Corea del Sud; nella stessa partita al 7' segna il gol del momentaneo 1-0, che di conseguenza \u00e8 la prima rete messa a segno in tutto il torneo. Gioca da titolare anche nella seconda partita della competizione.\nNel 2015 prende parte alla CONCACAF Gold Cup con la nazionale cubana. Durante la manifestazione, segna la rete che consente ai caraibici non solo di battere il Guatemala ma anche di approdare ai quarti di finale, dove per\u00f2 saranno sconfitti dagli statunitensi per 6-0."}
{"id": "4582781", "revid": "1573940", "url": "https://it.wikipedia.org/wiki?curid=4582781", "title": "Hemibelideus lemuroides", "text": "Il coda ad anello lemuroide (Hemibelideus lemuroides ) \u00e8 un marsupiale arboricolo della famiglia degli Pseudocheiridi. \u00c8 l'unica specie del genere Hemibelideus .\nDescrizione.\nIl coda ad anello lemuroide ha una lunghezza testa-corpo di 31,3\u201352\u00a0cm e una coda di 33,5\u201373\u00a0cm; pesa 810-1270 g. Presenta generalmente un manto di colore marrone-cioccolato, tinto di giallo sulle regioni inferiori e di rosso sulla testa. Ha zampe di colore marrone scuro, piedi neri e due anelli chiari attorno agli occhi. La pelliccia \u00e8 soffice e lanosa, ed \u00e8 piuttosto folta sulla coda, a eccezione di una chiazza glabra sulla parte inferiore, vicino all'estremit\u00e0. Questa particolarit\u00e0 aiuta l'animale ad arrampicarsi sugli alberi e gli consente di afferrare i rami con la lunga coda prensile. Le orecchie sono quasi completamente nascoste dal pelo e il muso \u00e8 breve.\nIl coda ad anello lemuroide possiede inoltre piccole frange di pelle ai lati del corpo che vengono aperte quando l'animale salta da un ramo all'altro, consentendogli di planare per distanze molto brevi. Questa insolita caratteristica ha portato alcuni scienziati a ipotizzare che la specie costituisca una sorta di anello di transizione tra gli altri Pseudocheiridi e i Petauridi.\nIn una zona isolata della foresta del Daintree \u00e8 presente una rara forma bianca di coda ad anello lemuroide, interamente di colore bianco-crema con riflessi arancio.\nBiologia.\nComportamento.\nIl coda ad anello lemuroide ha abitudini rigorosamente arboricole e notturne; durante la notte conduce vita attiva, effettuando anche salti di due o tre metri da un ramo all'altro. Quando salta, distende le zampe e appiattisce il corpo, utilizzando la coda come un timone. Va spesso in cerca di cibo in piccole unit\u00e0 familiari composte da un maschio, una femmina e un unico piccolo, ma talvolta su un solo albero sono state avvistate aggregazioni anche di otto esemplari. Durante il giorno riposa in cavit\u00e0 degli alberi imbottite di fogliame.\nAlimentazione.\nIl coda ad anelli lemuroide \u00e8 folivoro, e si nutre quasi interamente di foglie. Predilige le giovani foglioline di acero del Queensland (\"Flindersia brayleyana\") e di quandong bruno (\"Elaeocarpus coorangooloo\"), ma mangia anche boccioli di fiori e la polpa che ricopre alcuni semi.\nRiproduzione.\nLa stagione degli amori va da agosto a novembre, ma le femmine partoriscono generalmente il loro unico piccolo agli inizi di agosto. Il piccolo rimane nel marsupio materno per sei o sette settimane, nutrendosi del latte della madre. Dopo aver lasciato il marsupio, viene trasportato in giro sul dorso della madre per circa sei mesi, da novembre ad aprile, e raggiunge la piena indipendenza a circa nove mesi di et\u00e0.\nDistribuzione e habitat.\nIl coda ad anello lemuroide \u00e8 presente solamente in due localit\u00e0 distinte del Queensland settentrionale: una compresa tra Ingham e Cairns, a circa 450 m di quota, e l'altra, pi\u00f9 piccola, sul tavolato del monte Carbine, a ovest di Mossman, a circa 1100 m di quota. Abita le fredde e umide foreste pluviali, prediligendo le aree interne a quelle marginali.\nConservazione.\nLa specie \u00e8 minacciata soprattutto dal riscaldamento climatico globale. Infatti l'esposizione prolungata a pi\u00f9 di 30\u00a0\u00b0C provoca in questi animali la perdita del controllo della termoregolazione, causandone la morte. La specie \u00e8 particolarmente vulnerabile anche perch\u00e9, vivendo gi\u00e0 sulle cime dei monti, non pu\u00f2 trovare rifugio dal calore spostandosi verso quote pi\u00f9 elevate.\nUn'altra minaccia \u00e8 costituita dalla deforestazione e dalla distruzione dell'habitat. Avendo abitudini arboricole, non pu\u00f2 spostarsi da una chiazza di foresta all'altra, e nelle zone dove il suo habitat \u00e8 stato danneggiato la popolazione \u00e8 diminuita del 97%. La IUCN classifica \"H. lemuroides\" tra le specie prossime alla minaccia (\"Near Threatened\")."}
{"id": "4582782", "revid": "300067", "url": "https://it.wikipedia.org/wiki?curid=4582782", "title": "Camden Bullets", "text": "I Camden Bullets furono due diverse franchigie di pallacanestro."}
{"id": "4582783", "revid": "879070", "url": "https://it.wikipedia.org/wiki?curid=4582783", "title": "Hemibelideus", "text": ""}
{"id": "4582788", "revid": "59650996", "url": "https://it.wikipedia.org/wiki?curid=4582788", "title": "Villar Bobbio", "text": ""}
{"id": "4582804", "revid": "599013", "url": "https://it.wikipedia.org/wiki?curid=4582804", "title": "Kuyangana Makukula", "text": "Anche suo figlio Ariza Makukula e suo nipote Arnold Nkufo Issoko sono calciatori.\nCarriera.\nHa giocato nella massima serie portoghese con Leix\u00f5es, Vit\u00f3ria Set\u00fabal e Desportivo Chaves."}
{"id": "4582809", "revid": "297270", "url": "https://it.wikipedia.org/wiki?curid=4582809", "title": "Stazione di Gozzano", "text": "La stazione di Gozzano \u00e8 una stazione ferroviaria posta lungo la ferrovia Domodossola-Novara a servizio dell'omonimo comune.\nStoria.\nAgli inizi del terzo millennio Rete Ferroviaria Italiana decise di deviare il tracciato ferroviario passante all'interno dell'abitato di Gozzano, la cui urbanistica si era sviluppata nei decenni precedenti inglobando nel paese gran parte del percorso. Gli scopi principali furono quelli di eliminare i sette passaggi a livello posti lungo alcune delle principali vie dell\u2019abitato e aumentare la capacit\u00e0 della linea, interessata da un notevole traffico merci internazionale. Ci\u00f2 fu possibile mediante il raddoppio del binario e la dismissione dell'originario scalo ferroviario, costruito nel 1864, che aveva ormai perso la propria originale funzione di diramazione ed era poco funzionale alle esigenze dell'utenza, essendo piuttosto distante dal centro storico.\nI lavori per la realizzazione delle nuove infrastrutture iniziarono nel primo semestre del 2009. Questi compresero la costruzione di un tratto ferroviario quasi in rettilineo di circa 2.7 km, per la maggior parte a doppio binario, l'area e le strutture relative alla nuova stazione e tre sottopassi stradali, due dei quali sono posti nelle immediate adiacenze della stazione, il terzo \u00e8 posizionato nella parte terminale della variante, verso nord. L'ampia curva, comunemente nota con il soprannome \"gobba\", che faceva il periplo di Gozzano, venne quindi disarmata e sostituita da un lungo rettilineo passante, posto ad oriente del centro abitato. La nuova stazione, ricavata tra la chiesa di San Lorenzo e quella di Santa Maria del Boggio, insieme al nuovo tracciato, furono inaugurati il 5 dicembre 2011.\nStrutture e impianti.\nLa gestione degli impianti \u00e8 affidata a Rete Ferroviaria Italiana. La stazione \u00e8 impresenziata sin dalla sua apertura, in quanto telecomandata a distanza mediante il sistema CTC. Quest'ultimo fa capo al Dirigente Centrale Operativo ubicato presso Torino Lingotto.\nIn considerazione del modesto traffico viaggiatori che interessa sia la conca di Gozzano che in generale l'intera linea, impiegata maggiormente nell'ambito del traffico merci internazionale, nella costruzione della nuova stazione \u00e8 prevalsa l'idea di creare un impianto semplice ed essenziale, non ritenendo quindi necessaria la costruzione di un fabbricato viaggiatori. L'unico stabile presente \u00e8 un magazzino di servizio in uso a RFI costituito da un edificio a pianta rettangolare, in cemento armato e che presenta una facciata a capanna con tetto a spioventi, integralmente recintato e dunque inaccessibile all'utenza. All'interno dello stesso sono collocate le apparecchiature tecniche per la gestione del traffico sulla linea e la sua sicurezza e un deposito per gli addetti alla manutenzione della linea. Sulla parete che si rivolge verso il fascio binari sono posti due cartelli recanti la progressiva chilometrica della tratta e due campanelle Leopolder di tipo elettronico, che trillano per annunciare gli eventuali incroci e il transito di treni che non effettuano fermata in stazione.\nLa stazione dispone di un piazzale binari elettrificato a 3000 Volt in corrente continua, che \u00e8 costituito da due binari. Il binario 1 \u00e8 di corretto tracciato, ed \u00e8 quello usualmente utilizzato sia per il servizio viaggiatori che per i transiti, mentre il binario 2, a tracciato deviato, \u00e8 utilizzato solo per gli eventuali incroci e per le precedenze. Entrambi sono serviti da una propria banchina che risulta rialzata a 55 cm dal suolo, secondo gli standard europei, onde coincidere con la soglia dei vagoni. Esse sono quasi interamente coperte da tettoie in lamiera metallica con struttura portante a traliccio, poggianti su pilastri in cemento di forma cilindrica. A collegarle vi \u00e8 un sottopassaggio che dispone, oltre alla scala per i pedoni, anche di due rampe, che lo rendono accessibile ai portatori di handicap.\nL'informazione riguardante il servizio viaggiatori \u00e8 garantita mediante due display elettronici a LED collocati all'ingresso della stazione e all'uscita del sottopasso sulla seconda banchina, oltre che mediante gli orari cartacei apposti in apposite bacheche ubicate lungo le banchine. Nei pressi dell'ingresso principale, sui pilastri adiacenti all'imbocco del sottopasso, sono inoltre presenti due obliteratrici.\nMovimento.\nLa stazione \u00e8 servita dai treni regionali svolti da Trenitalia in base al contratto di servizio stipulato con Regione Piemonte.\nTutti i treni passeggeri che percorrono la linea effettuano fermata presso la stazione, per un totale di diciotto nei giorni feriali e dieci nei festivi.\nServizi.\nLa stazione \u00e8 classificata da RFI nella categoria \"Bronze\".\nInterscambi.\nNel piazzale esterno della stazione, presso la medesima banchina a servizio del binario 1, sono attuati i seguenti interscambi:"}
{"id": "4582817", "revid": "154893", "url": "https://it.wikipedia.org/wiki?curid=4582817", "title": "SS. Crocifisso", "text": ""}
{"id": "4582819", "revid": "154893", "url": "https://it.wikipedia.org/wiki?curid=4582819", "title": "Santa Maria Assunta in Cielo", "text": ""}
{"id": "4582820", "revid": "672105", "url": "https://it.wikipedia.org/wiki?curid=4582820", "title": "Myrcidris", "text": ""}
{"id": "4582836", "revid": "36426", "url": "https://it.wikipedia.org/wiki?curid=4582836", "title": "Metodo di Karvonen", "text": "La formula di Karvonen, o frequenza cardiaca di riserva (FC), \u00e8 un procedimento empirico utilizzato nel campo della medicina dello sport per misurare il parametro di intensit\u00e0 nell'esercizio cardiovascolare e per pianificare l'allenamento sportivo sulla base della frequenza cardiaca (ritmo cardiaco). La formula di Karvonen risulta un metodo pi\u00f9 accurato per misurare la percentuale della frequenza cardiaca massima individuale rispetto ad altre formule approssimative, come quella di Astrand o di Cooper, perch\u00e9 nello stabilirne i valori tiene conto di parametri soggettivi. I dati individuali necessari per poter ricavare l'intensit\u00e0 relativa con la formula di Karvonen sono la frequenza cardiaca a riposo e la frequenza cardiaca massima (questa spesso ottenuta con la formula di Astrand). La formula prende il nome dal fisiologo finlandese Martti Karvonen, a cui se ne deve l'elaborazione e la diffusione negli anni cinquanta.\nAspetti generali.\nIl metodo prende in considerazione diversi parametri: \nFrequenza cardiaca massima (FC o HR).\nLa frequenza cardiaca massima \u00e8 il ritmo cardiaco massimale al quale pu\u00f2 battere il cuore e si misura direttamente sul terreno, o in laboratorio, attraverso diversi test sportivi. Essa pu\u00f2 essere stimata anche con formule come quella di Astrand, di Cooper, Tanaka o altri:\nFormula di Astrand:\nL'equazione di Astrand fornisce un calcolo approssimativo della frequenza cardiaca massimale. Poich\u00e9 il risultato di tale formula dipende unicamente dall'et\u00e0, essa presenta delle limitazioni, in quanto non tiene conto della variabilit\u00e0 individuale. Per avere una determinazione pi\u00f9 corretta, \u00e8 preferibile una misurazione della FC direttamente sul campo utilizzando un cardiofrequenzimetro, oppure in laboratorio.\nFormula di Cooper:\nLa formula di Cooper utilizza lo stesso calcolo della formula di Astrand, ma spesso non fa distinzione tra i sessi, ritenendo che l'equazione 220 - et\u00e0 si valida per tutti. Da questo coefficiente, la formula di Cooper ricava la percentuale della frequenza cardiaca massima a cui equivale l'intensit\u00e0 relativa ricercata. Per un soggetto di 20 anni, la FC sar\u00e0 di 200 bpm, e se questo intende allenarsi al 65% della FC, a questa intensit\u00e0, si moltiplicher\u00e0 200 x 0,65 risultando in una frequenza cardiaca di 130 bpm.\nFormula di Tanaka:\nLa formula di Tanaka \u00e8 oggi considerata fra le pi\u00f9 precise, tuttavia queste equazioni non tengono conto dei fattori individuali che hanno un'influenza sull'attivit\u00e0 cardiaca, ricavando dei dati approssimativi validi per tutti solo in base all'et\u00e0, e in alcuni casi al sesso, del soggetto.\nFormula di Karvonen.\nPer risolvere il problema della formula di Cooper, negli anni cinquanta il professor Martti Karvonen, partendo sempre dal calcolo di Astrand, introdusse la sua formula, che prevedeva la cosiddetta \"frequenza cardiaca di riserva\" (HR reserve). Come detto, tale metodo prende in considerazione la frequenza cardiaca a riposo della persona, e risulta quindi molto pi\u00f9 personalizzata sulle capacit\u00e0 cardiache di un singolo soggetto. Al contrario della formula di Cooper, quella di Karvonen pu\u00f2 trovare inoltre un corrispettivo valore del VO2.\nFrequenza cardiaca a riposo\nLa frequenza cardiaca a riposo \u00e8 un dato che non viene considerato nelle formule sopra esposte, ma permette di valutare il numero minimo di pulsazioni cardiache del soggetto e, nel complesso, fornire dei risultati pi\u00f9 specifici e individualizzati. Tali constatazioni sono importanti considerando che la frequenza cardiaca a riposo pu\u00f2 variare largamente da soggetto a soggetto; ad esempio il battito a riposo di una persona media pu\u00f2 aggirarsi attorno ai 70-80 bpm, ma un atleta professionista pu\u00f2 presentare valori molti diversi, anche attorno ai 40 bpm. Valutando le differenze potenzialmente molto marcate tra i soggetti, appare evidente che considerare la frequenza cardiaca a riposo sia un aspetto fondamentale per ricavare l'intensit\u00e0 in maniera individualizzata, e ci\u00f2 viene rispettato solo con la formula di Karvonen. \u00c8 importante considerare che la frequenza a riposo debba essere misurata con cardiofrequenzimetro al risveglio mattutino, prima di intraprendere qualsiasi sforzo fisico e in condizioni di assoluto rilassamento: questo si realizza il mattino, possibilmente prima di alzarsi dal letto, dopo che il soggetto ha trascorso una notte di sonno tranquilla.\nFrequenza cardiaca di riserva (FC)\nLa Frequenza cardiaca di riserva (FC) rappresenta la differenza tra la frequenza cardiaca massima (FC) e la frequenza cardiaca a riposo. Potrebbe essere riconosciuta come la frequenza cardiaca media durante l'attivit\u00e0 quotidiana (camminare, salire le scale, ecc.)\nCalcolo dell'intensit\u00e0 relativa con la formula di Karvonen.\nLa Frequenza cardiaca di riserva \u00e8 definita dalla seguente formula:\nEsempio:\nIn questo esempio, se il soggetto ha 20 anni e la sua frequenza cardiaca a riposo \u00e8 di 60 battiti al minuto (bpm), allora la frequenza cardiaca massima sar\u00e0 200 (cio\u00e8 220 - 20) e quella di riserva sar\u00e0 140 (cio\u00e8 200 \u2013 60).\nA questo punto, per poter individuare le zone specifiche e la percentuale dell'intensit\u00e0 massima da applicare durante l'allenamento, \u00e8 necessario moltiplicare la FC di riserva per la sua percentuale, a cui fa riferimento l'intensit\u00e0 specifica che si desidera raggiungere. A questo risultato si addiziona la FC a riposo. Se un soggetto vuole allenarsi al 65% dell'intensit\u00e0 massima, allora \u00e8 necessario moltiplicare la FC per 0,65, ottenendo 91 battiti al minuto. Poi si addiziona la frequenza cardiaca a riposo (in questo caso 60) per ottenere il numero di battiti al minuto a cui equivale il 65% dell'intensit\u00e0 massima o della FC, cio\u00e8 151 bpm."}
{"id": "4582845", "revid": "113757", "url": "https://it.wikipedia.org/wiki?curid=4582845", "title": "Filipa Moniz", "text": ""}
{"id": "4582854", "revid": "1870933", "url": "https://it.wikipedia.org/wiki?curid=4582854", "title": "Soleil Football Club", "text": "Il Soleil Football Club \u00e8 una societ\u00e0 calcistica con sede a Cotonou in Benin.\nIl club milita nel campionato beninese di calcio e gioca le gare casalinghe allo stadio Stade Ren\u00e9 Pleven d'Akpakpa.\nI colori sociali del club sono il giallo e il nero."}
{"id": "4582856", "revid": "774857", "url": "https://it.wikipedia.org/wiki?curid=4582856", "title": "Soleil FC", "text": ""}
{"id": "4582857", "revid": "729019", "url": "https://it.wikipedia.org/wiki?curid=4582857", "title": "North Rona", "text": "North Rona (nella Lingua gaelica scozzese R\u00f2naigh) \u00e8 una remota e disabitata isola scozzese nell'Oceano Atlantico settentrionale.\nRona \u00e8 spesso citata come \"North Rona\" per distinguerla da South Rona un'altra piccola isola sita nelle Ebridi Interne.\nL'isola occupa un'area di 109 ettari (pari a 270 acri) e l'altezza massina \u00e8 di 108 metri sul livello del mare (354 piedi).\nL'isola si trova a 71 chilometri (44 miglia) nord-nordest dal Butt of Lewis ed a 18 chilometri (11 miglia) ad est dall'isola di Sula Sgeir.\nPi\u00f9 isolata di Saint Kilda Rona \u00e8 l'isola pi\u00f9 remota tra le isole dell'Arcipelago britannico ad essere disabitata.\nRona \u00e8 anche il punto pi\u00f9 vicino alle isole F\u00e6r \u00d8er e, a causa della sua posizione e della sua dimensione, \u00e8 spesso omessa nelle mappe del Regno Unito."}
{"id": "4582859", "revid": "298055", "url": "https://it.wikipedia.org/wiki?curid=4582859", "title": "Alisa Castellhoff", "text": ""}
{"id": "4582860", "revid": "1543377", "url": "https://it.wikipedia.org/wiki?curid=4582860", "title": "Decomposizione in fratti semplici", "text": "In algebra, la decomposizione in fratti semplici di una funzione razionale, anche detta decomposizione in frazioni semplici o espansione in fratti semplici, \u00e8 la scrittura della frazione tramite un polinomio (che pu\u00f2 essere nullo) sommato ad una o pi\u00f9 frazioni con un denominatore pi\u00f9 semplice. Tale metodo fornisce un algoritmo che consente di valutare le primitive di una funzione razionale.\nPer illustrare l'idea del procedimento, sia data una funzione razionale formula_1, in cui formula_2 e formula_3 sono polinomi, e si consideri la fattorizzazione formula_4 del denominatore. Per ogni fattore che ha la forma formula_5 si considerano le frazioni formula_6, mentre per ogni fattore che ha la forma formula_7 si considerano le frazioni:\nSi ottiene cos\u00ec la scrittura:\ne calcolando i coefficienti formula_10 e formula_11 si trova una decomposizione che consente, analizzandone ogni singolo termine, di integrare la frazione di partenza. Essa conduce quindi formula_12 ad un'espressione del tipo:\ndove formula_14 e formula_15 sono polinomi di grado inferiore rispetto a formula_2 e formula_3.\nSe si applica la decomposizione fin dove \u00e8 possibile si ottiene che il denominatore di ogni termine \u00e8 una potenza di un polinomio non fattorizzabile e il numeratore \u00e8 un polinomio di grado inferiore di quello del polinomio non fattorizzabile.\nDescrizione.\nSi consideri una funzione razionale formula_18 nella variabile formula_19 il cui denominatore si pu\u00f2 fattorizzare come:\nsul campo formula_21, che pu\u00f2 essere ad esempio formula_22 o formula_23. Se formula_24 e formula_25 non hanno nessun fattore comune, allora formula_12 si pu\u00f2 scrivere come:\nper qualche coppia di polinomi formula_28 e formula_29 su formula_21. L'esistenza di tale decomposizione \u00e8 una conseguenza del fatto che l'anello dei polinomi su formula_21 \u00e8 un dominio ad ideali principali, sicch\u00e9:\nper qualche coppia di polinomi formula_33 e formula_34 (si veda l'identit\u00e0 di B\u00e9zout).\nCon tale approccio si pu\u00f2 induttivamente scrivere formula_35 come una somma di frazioni i cui denominatori sono potenze di polinomi irriducibili.\nIn modo pi\u00f9 rigoroso, siano formula_2 e formula_3 polinomi non nulli su formula_21. Si scriva formula_3 come prodotto di potenze di polinomi non fattorizzabili:\nAllora esistono unici i polinomi formula_41 e formula_42, di cui formula_42 hanno grado inferiore a quello di formula_44, tali che:\ne se il grado di formula_2 \u00e8 minore di quello di formula_3 allora formula_48.\nSi pu\u00f2 verificare tale teorema scrivendo formula_49 come una somma in cui i denominatori sono potenze di formula_50 ed i numeratori sono polinomi di grado inferiore a quello di formula_50, pi\u00f9 un eventuale polinomio aggiuntivo. Per fare ci\u00f2 si pu\u00f2 utilizzare l'algoritmo di Euclide applicato ai polinomi.\nSe formula_21 \u00e8 il campo dei numeri complessi formula_23 allora per il teorema fondamentale dell'algebra si pu\u00f2 assumere che ogni formula_44 ha grado 1.\nCalcolo di primitive.\nSiano formula_2 e formula_3 polinomi non nulli sul campo formula_21. Si scriva formula_3 come prodotto di potenze di polinomi vicendevolmente primi che non hanno radici multiple in un campo algebricamente chiuso:\nAllora esistono unici i polinomi formula_41 e formula_61, di cui formula_61 hanno grado inferiore a quello di formula_44, tali che:\ndove l'apice denota la derivata. Questo risultato consente di ridurre il calcolo della primitiva di una funzione razionale all'integrazione della somma al secondo membro, detta \"parte logaritmica\" a causa del fatto che la sua primitiva \u00e8 una combinazione lineare di logaritmi. Infatti, si ha:\nVi sono diversi metodi per calcolare tale decomposizione, il pi\u00f9 semplice dei quali \u00e8 il metodo di Hermite: si basa sul fatto che formula_61 ha grado inferiore a quello di formula_44, e che il grado di formula_68 \u00e8 la differenza (positiva) tra i gradi di formula_2 e formula_3: questo consente di scrivere tali polinomi incogniti come polinomi noti con coefficienti ignoti. Riducendo i due termini della formula precedente in un'unica frazione si ottiene un sistema di equazioni lineari che consente di trovare tali coefficienti.\nEsempio.\nSi vuole decomporre l'espressione:\novvero scriverla nella forma:\nin cui i parametri formula_73, formula_74 e formula_75 sono ignoti. Moltiplicando queste due espressioni per formula_76 ed uguagliandole si ottiene:\nRaccogliendo i termini che moltiplicano le potenze di formula_19 si ha:\nIl polinomio al secondo membro ha solo il coefficiente di grado zero non nullo, e si possono uguagliare i coefficienti che moltiplicano le potenze di formula_19 di entrambi i membri. In questo modo si ottiene il sistema di equazioni lineari:\nche fornisce:"}
{"id": "4582861", "revid": "838137", "url": "https://it.wikipedia.org/wiki?curid=4582861", "title": "Settimio Borsari", "text": "Biografia.\nMentre svolgeva il proprio ministero a Casale, nel 1592 fu al centro di un episodio che vide protagonista Rodolfo Gonzaga, fratello di san Luigi, marchese di Castiglione e di Castel Goffredo. Costui si impossess\u00f2 con la forza del feudo dopo aver fatto eliminare lo zio Alfonso Gonzaga, marchese di Castel Goffredo, per motivi ereditari e tenne prigioniere nel proprio palazzo Ippolita Maggi e Caterina Gonzaga, moglie e figlia del defunto.\nIl vescovo Borsari venne inviato da papa Clemente VIII a Castiglione per convincere Rodolfo a consegnare senza condizioni le due dame al duca di Mantova Vincenzo Gonzaga, che aveva mire sul feudo.\nGenealogia episcopale.\nLa genealogia episcopale \u00e8:"}
{"id": "4582862", "revid": "767487", "url": "https://it.wikipedia.org/wiki?curid=4582862", "title": "Philip Haglund", "text": "Carriera.\nHaglund \u00e8 cresciuto nel Brommapojkarna, formazione con sede a Bromma, nella periferia di Stoccolma. Le prime apparizioni in prima squadra risalgono al 2006, annata in cui i rossoneri furono promossi dalla Superettan alla Allsvenskan, il massimo campionato svedese.\nDopo 4 stagioni in cui si \u00e8 ritagliato progressivamente un minutaggio sempre maggiore, nel gennaio 2010 \u00e8 stato ceduto a titolo definitivo agli olandesi dell'Heerenveen con un contratto valido fino al giugno 2014. Tuttavia la parentesi nei Paesi Bassi \u00e8 durata una stagione \u00e8 mezzo, poich\u00e9 nel giugno 2011 il centrocampista svedese ha fatto ritorno in patria, passando questa volta all'IFK G\u00f6teborg.\nNel 2015 Haglund ha fatto ritorno a Stoccolma, sponda Hammarby, formazione neopromossa in Allsvenskan dopo cinque anni di assenza. Nonostante la sua volont\u00e0 di rimanere in biancoverde, al termine della stagione 2016 non ha ottenuto un rinnovo contrattuale, pertanto \u00e8 rimasto svincolato.\nNel gennaio 2017 il ventinovenne Haglund ha firmato un biennale con un'altra squadra che si apprestava a disputare la Allsvenskan da neopromossa: il Sirius. La squadra ha conquistato la salvezza sia nel 2017 che nel 2018. Proprio durante l'Allsvenskan 2018, Haglund ha avuto la sua migliore annata dal punto di vista realizzativo, avendo segnato 10 gol in 27 partite senza ricorrere a calci di rigore. Sul finire della stagione, ha rinnovato il contratto di un ulteriore anno. Si \u00e8 confermato miglior marcatore stagionale del Sirius anche nel 2019, con le sue 7 reti in 29 presenze in campionato.\nDopo un inverno in cui non aveva escluso il ritiro dal calcio giocato nonostante non avesse ancora compiuto 33 anni, nel marzo 2020 si \u00e8 accordato con il Brommapojkarna, sua vecchia squadra che nel frattempo era scesa nella terza serie nazionale. Haglund tuttavia si era operato al piede nel corso di quello stesso inverno, per cui la societ\u00e0 ha specificato che il giocatore sarebbe riuscito a scendere in campo entro la fine dell'anno solo nel caso in cui la riabilitazione fosse andata secondo i piani. Nell'arco di quella stagione \u00e8 riuscito a disputare 17 partite di campionato segnando 8 gol, pi\u00f9 le due presenze nel doppio spareggio contro il Trelleborg in cui il Brommapojkarna non \u00e8 riuscito a centrare la promozione."}
{"id": "4582863", "revid": "124101353", "url": "https://it.wikipedia.org/wiki?curid=4582863", "title": "Kenny de Schepper", "text": "Ha raggiunto il suo \"best ranking\" ATP il 7 aprile 2014, classificandosi 62\u00ba. Nel doppio si \u00e8 classificato 152\u00ba il 27 febbraio 2012.\nIl suo miglior risultato in un torneo del Grande Slam \u00e8 il raggiungimento degli ottavi di finale a Wimbledon 2013. Negli altri Slam, nel 2014 ha per la prima volta superato un turno nel 2014 agli Australian Open e al Roland Garros"}
{"id": "4582871", "revid": "110157", "url": "https://it.wikipedia.org/wiki?curid=4582871", "title": "La bellezza d'Ippolita", "text": "La bellezza d'Ippolita \u00e8 un romanzo del 1955 dello scrittore friulano Elio Bartolini.\nDal romanzo fu tratto un film omonimo nel 1962.\nTrama.\nIppolita \u00e8 una bella ragazza che, insoddisfatta dalla vita nel paese natale nella bassa friulana, e disprezzata dal padre, va a Trieste a fare la domestica; ma anche l\u00ec non trova soluzione alla sua inquietudine.\nDurante un ritorno al paese conosce Luca, un giovane meccanico spaesato, che si innamora di lei, ma Ippolita se ne va senza nemmeno essere al corrente del sentimento di Luca.\nDa Trieste va a Milano a fare \"la vita\", cio\u00e8 la prostituta. Ritorna al paese dopo qualche anno, incinta. Luca, pur messo al corrente della situazione imbarazzante, le propone il matrimonio. Ippolita accetta la proposta ma poi perde il bambino.\nInsieme a Luca realizza e gestisce un distributore di benzina sulla statale vicino al ponte sul Tagliamento. Nemmeno la vita matrimoniale per\u00f2 la soddisfa, e infine, sopraffatta dalla sua incapacit\u00e0 di vivere felicemente, fugge verso un tragico destino.\nStruttura e stile.\nIl testo del romanzo \u00e8 diviso in nove capitoli.\nIl Narratore racconta in terza persona gli avvenimenti e i pensieri dei personaggi.\nCritica.\nNell'edizione Longanesi del 1968, nella presentazione che precede il romanzo, sono riportate parte di un articolo scritto da Eugenio Montale e apparso sul Corriere della Sera del 19 novembre 1955 e di seguito anche una recensione di Giancarlo Vigorelli apparsa su \"La Fiera Letteraria\" n. 47 del 29 novembre 1955.\nAmbedue i critici esprimono pareri sostanzialmente positivi sull'opera di Bartolini.\nDal testo di Montale:\nDal testo di Vigorelli:"}
{"id": "4582879", "revid": "1573940", "url": "https://it.wikipedia.org/wiki?curid=4582879", "title": "Myrcidris epicharis", "text": "Myrcidris epicharis \u00e8 una formica della sottofamiglia Pseudomyrmecinae, unica specie del genere Myrcidris.\nDistribuzione e habitat.\nLa specie \u00e8 stata descritta in Brasile e non sono note altre localit\u00e0."}
{"id": "4582882", "revid": "235890", "url": "https://it.wikipedia.org/wiki?curid=4582882", "title": "Decomposizione in frazioni semplici", "text": ""}
{"id": "4582883", "revid": "235890", "url": "https://it.wikipedia.org/wiki?curid=4582883", "title": "Espansione in fratti semplici", "text": ""}
{"id": "4582885", "revid": "235890", "url": "https://it.wikipedia.org/wiki?curid=4582885", "title": "Espansione in frazioni semplici", "text": ""}
{"id": "4582919", "revid": "21583", "url": "https://it.wikipedia.org/wiki?curid=4582919", "title": "Pisandro di Atene", "text": "Biografia.\nLeader democratico, nel 415 a.C. fu commissario nel processo seguito allo scandalo delle erme, poi sostenne l'instaurazione del regime oligarchico dei Quattrocento (411 a.C.), ma dopo la caduta di quest'ultimo fugg\u00ec a Sparta."}
{"id": "4582925", "revid": "21880", "url": "https://it.wikipedia.org/wiki?curid=4582925", "title": "Tsingy di Namoroka", "text": ""}
{"id": "4582966", "revid": "767487", "url": "https://it.wikipedia.org/wiki?curid=4582966", "title": "Frinico (oligarca)", "text": "Biografia.\nNel 412 a.C. divenne ammiraglio a Samo, quando al comando di una flotta di 48 navi tent\u00f2 di soffocare la rivolta di Mileto. Ottenuto un parziale successo, al sopraggiungere di una preponderante flotta avversaria decise di ritirarsi.\nIn seguito si adoper\u00f2 invano per impedire il ritorno ad Atene di Alcibiade; nel 411 a.C. fu uno dei capi della Boul\u00e9 dei Quattrocento, assieme ad Antifonte, Pisandro e Teramene.\nInviato ambasciatore a Sparta assieme ad Antifonte e ad altri per firmare la pace, non approd\u00f2 a nulla, e al ritorno fu ucciso in circostanze non ben chiarite."}
{"id": "4582967", "revid": "1310927", "url": "https://it.wikipedia.org/wiki?curid=4582967", "title": "Athl\u012btik\u012b En\u014ds\u012b Koukli\u014dn", "text": "L'Athl\u012btik\u012b En\u014ds\u012b Koukli\u014dn (in greco \u0391\u03b8\u03bb\u03b7\u03c4\u03b9\u03ba\u03ae \u0388\u03bd\u03c9\u03c3\u03b7 \u039a\u03bf\u03c5\u03ba\u03bb\u03b9\u03ce\u03bd, cio\u00e8 \"Unione Atletica Kouklion\"), nota semplicemente come AEK Koukli\u014dn, \u00e8 stata una societ\u00e0 calcistica cipriota con sede a Kouklia nel Distretto di Pafo.\nStoria.\nFondato nel 1968, nel 2014 la squadra si \u00e8 fusa insieme all'AEP Paphos andando a formare il Pafos FC."}
{"id": "4582984", "revid": "59653423", "url": "https://it.wikipedia.org/wiki?curid=4582984", "title": "Concentrazioni plasmatiche", "text": ""}
{"id": "4582985", "revid": "6923", "url": "https://it.wikipedia.org/wiki?curid=4582985", "title": "John Dramani Mahama", "text": "Biografia.\nEsperto di comunicazioni, storico e scrittore, Mahama \u00e8 stato membro del parlamento del Ghana dal 1997 al 2009 e Ministro delle comunicazioni dal 1998 al 2001.\n\u00c8 stato Vice Presidente del Ghana dal 2009 al 2012 ed \u00e8 divenuto presidente il 24 luglio 2012 in seguito alla morte del presidente in carica, John Atta Mills. \u00c8 stato eletto per esercitare il suo primo mandato da presidente nelle elezioni presidenziali del dicembre successivo, ottenendo il 50,70% dei voti.\nNon \u00e8 stato confermato alle elezioni presidenziali del 2016, nelle quali ha ottenuto il 44,40% delle preferenze, risultando invece eletto il candidato del Nuovo Partito Patriottico, Nana Akufo-Addo."}
{"id": "4583000", "revid": "363629", "url": "https://it.wikipedia.org/wiki?curid=4583000", "title": "Patologia cardiovascolare", "text": ""}
{"id": "4583018", "revid": "481666", "url": "https://it.wikipedia.org/wiki?curid=4583018", "title": "The Atonement", "text": ""}
{"id": "4583043", "revid": "805280", "url": "https://it.wikipedia.org/wiki?curid=4583043", "title": "Percona Server", "text": ""}
{"id": "4583047", "revid": "767487", "url": "https://it.wikipedia.org/wiki?curid=4583047", "title": "The Atonement (film 1914)", "text": "The Atonement \u00e8 un cortometraggio muto del 1914 diretto da Lloyd Ingraham.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 26 marzo 1914."}
{"id": "4583114", "revid": "125838541", "url": "https://it.wikipedia.org/wiki?curid=4583114", "title": "Broncho Billy's True Love", "text": "Broncho Billy's True Love \u00e8 un cortometraggio muto del 1914 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 28 marzo 1914."}
{"id": "4583115", "revid": "54354", "url": "https://it.wikipedia.org/wiki?curid=4583115", "title": "Indian Regional Navigational Satellite System", "text": ""}
{"id": "4583116", "revid": "54354", "url": "https://it.wikipedia.org/wiki?curid=4583116", "title": "Quasi-Zenith Satellite System", "text": ""}
{"id": "4583117", "revid": "339392", "url": "https://it.wikipedia.org/wiki?curid=4583117", "title": "Beidou navigation system", "text": ""}
{"id": "4583119", "revid": "767487", "url": "https://it.wikipedia.org/wiki?curid=4583119", "title": "A Queer Quarantine", "text": "A Queer Quarantine \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 28 marzo 1914."}
{"id": "4583120", "revid": "924361", "url": "https://it.wikipedia.org/wiki?curid=4583120", "title": "Palazzo Gresham", "text": "Il Palazzo Gresham \u00e8 un palazzo che si trova a Budapest.\nCostruito agli inizi del Novecento il palazzo Gresham \u00e8 un esempio dell'architettura Art Nouveau dell'Europa centrale sull'esempio della Secessione viennese.\nIl luogo in cui sorge il palazzo Gresham un tempo era occupato dalla \"N\u00e1k\u00f3 House\", un palazzo neoclassico costruito nel 1827. Nel 1880 la londinese Gresham Life Assurance ne acquist\u00f2 la propriet\u00e0 e, dopo aver deciso di costruire la sua sede ungherese sul sito, commission\u00f2 all'architetto locale Zsigmond Quittner il progetto della nuova struttura, la cui costruzione inizi\u00f2 nel 1904 per concludersi nel 1906.\nInizialmente il palazzo serv\u00ec come sede degli uffici e come abitazione per i soci inglesi della societ\u00e0 Gresham. Dopo la seconda guerra mondiale, durante l'occupazione sovietica il palazzo divenne sede dei soldati sovietici. In seguito il palazzo venne usato come condominio durante la Repubblica Popolare d'Ungheria finch\u00e9 nel 2001 venne acquistato dalla societ\u00e0 alberghiera Four Seasons e successivamente aperto come hotel di lusso."}
{"id": "4583121", "revid": "123840036", "url": "https://it.wikipedia.org/wiki?curid=4583121", "title": "Four Seasons", "text": ""}
{"id": "4583130", "revid": "1543377", "url": "https://it.wikipedia.org/wiki?curid=4583130", "title": "Stadio Stelios Kyriakides", "text": "Lo stadio Stelios Kyriakides (in greco: \u03a3\u03c4\u03ac\u03b4\u03b9\u03bf \u03a3\u03c4\u03ad\u03bb\u03b9\u03bf\u03c2 \u039a\u03c5\u03c1\u03b9\u03b1\u03ba\u03af\u03b4\u03b7\u03c2), precedentemente noto come stadio Pafiako, \u00e8 uno stadio polifunzionale della citt\u00e0 di Pafo, a Cipro.\nUsato prevalentemente per il calcio, \u00e8 lo stadio di casa delle squadra del Pafos FC, societ\u00e0 nata nel 2014 a seguito della fusione tra l'AEP Paphos e l'Athlitikos Enosis Kouklion; in passato ha ospitato gli incontri del APOP Kinyras Peyias.\nLo stadio ha una capacit\u00e0 di circa 9394 posti ed \u00e8 omologato per la Divisione A.\nL'impianto \u00e8 anche lo stadio della Nazionale di rugby a 15 di Cipro.\nA partire dal 25 maggio 2017, la struttura \u00e8 stata rinominata in onore di Stelios Kyriakides, vincitore della Maratona di Boston del 1946, nativo di un paesino del distretto di Pafo."}
{"id": "4583141", "revid": "1039155", "url": "https://it.wikipedia.org/wiki?curid=4583141", "title": "Heidi (serie televisiva)", "text": ""}
{"id": "4583145", "revid": "729019", "url": "https://it.wikipedia.org/wiki?curid=4583145", "title": "Charles Dias de Oliveira", "text": "Biografia.\nCharles \u00e8 cugino di altri due calciatori professionisti Igor de Souza e il suo fratello minore Yuri de Souza. Tutti e tre sono attaccanti e Yuri ha affrontato il cugino nell'ultima stagione con il Ponferradina. Curiosamente Charles e il minore dei fratelli sono stati in testa alla classifica marcatori di Segunda Divisi\u00f3n a pari merito nel dicembre 2012. Inoltre, nello stesso mese Igor era il miglior marcatore della sua squadra, il Salamanca, in Segunda Divisi\u00f3n B.\nCarriera.\nDopo aver giocato in Brasile, Charles va a giocare in Spagna tra le file del Pontevedra. Nel 2007 compie una breve parentesi tra i paraguaiani del 2 de Mayo. Nella stagione 2012-2013 vince il trofeo Pichichi in Segunda Divisi\u00f3n con la maglia dell'Almer\u00eda.\nLa stagione successiva viene acquistato dal Celta Vigo, firmando un quadriennale e scrivendo sul suo sito web di accettare l'offerta per motivi familiari, arrivando cos\u00ec per la prima volta nella massima divisione spagnola. Al suo esordio in Liga l'attaccante segna un gol di testa per il momentaneo 2-0 nella prima giornata disputatasi tra Celta Vigo e Espanyol e conclusasi 2-2. Il 16 settembre 2013 \u00e8 autore della prima rete segnata nel San Mam\u00e9s Barria, in occasione della partita vinta dall'Athletic Bilbao contro il Celta Vigo per 3-2: sull'assist di Rafinha capitalizza l'occasione al 14\u00ba minuto di gioco, prima di fallire anche un rigore. Conclude la prima stagione in Primera Divisi\u00f3n con oltre 10 reti all'attivo, di cui la maggior parte segnate nella prima parte di campionato. Dopo aver faticato fino a quasi la fine del campionato, mette a referto tre reti in due partite, compresa una doppietta alla penultima giornata contro il Real Madrid che di fatto estromette la squadra di Ancelotti dalla lotta per il titolo nazionale.\nStatistiche.\nDurante la sua carriera ha giocato 536 match segnando 176 reti, alla media di 0,32 gol a partita.\nPresenze e reti nei club.\n\"Statistiche aggiornate al 29 giugno 2020.\""}
{"id": "4583176", "revid": "767487", "url": "https://it.wikipedia.org/wiki?curid=4583176", "title": "Canning Industry in California", "text": "Canning Industry in California \u00e8 un cortometraggio muto del 1914. Il nome del regista non viene riportato. Il film \u00e8 un documentario sull'industria conserviera californiana.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 31 marzo 1914."}
{"id": "4583185", "revid": "1451528", "url": "https://it.wikipedia.org/wiki?curid=4583185", "title": "Solaris Urbino Hybrid", "text": "Solaris Urbino Hybrid \u00e8 una famiglia di autobus a pianale ribassato alimentati tramite trazione ibrida (motore termico Diesel su motore elettrico) prodotti dall'azienda polacca Solaris.\nGli autobus SU Hybrid sono basati sulla serie di autobus a trazione diesel Solaris Urbino.\nStoria.\nIl primo modello appartenente a questa famiglia venne prodotto nel 2006 in collaborazione con le aziende americane Allison Transmission, attuale fornitore della parte elettrica. e Cummins come fornitore del motore termico necessario alla ricarica delle batterie.\nSolaris Urbino Hybrid 12.\nSolaris Urbino 12 Hybrid Eaton.\nTra il 2009 e il 2010 Solaris Bus ed Eaton Corporation raggiungono una joint venture per realizzare un nuovo modello di autobus a trazione ibrida parallela basato sul Solaris Urbino 12.\nQuesto modello di autobus utilizza un motore elettrico trifase a corrente alternata da 44\u00a0kW di potenza che recupera l'energia in frenata, immagazzinandola all'interno di batterie agli ioni di litio. Le batterie sono quattro e hanno una capacit\u00e0 di 3,6\u00a0kWh e un voltaggio nominale di 340\u00a0V e vengono utilizzate solo ed esclusivamente per il motore di trazione elettrico.\nIl motore diesel (un Cummins ISB da 6.7 litri, dotato di una potenza di 162\u00a0kW) viene utilizzato per alimentare il motore elettrico. Lapotenza di entrambi i motori \u00e8 poi trasferita all'asse posteriore dell'autobus imprimendo il movimento necessario.\nInoltre il motore elettrico sostituisce completamente il cambio automatico come avviene in un convenzionale autobus a trazione termica.\nLe batterie sono collocate anteriormente tra la prima e la seconda porta.\nSolaris Urbino Hybrid 18.\nSolaris Urbino 18 Hybrid Allison.\nI primi modelli del Solaris Urbino Hybrid 18 furono prodotti in collaborazione con l'azienda americana Allison Transmission. Tali mezzi sono caratterizzati dagli elementi di trazione e dai motori installati nella parte anteriore del telaio, tra il primo e il secondo asse.\nLa serie Allison II \u00e8 invece caratterizzata dallo spostamento dei motori elettrici e diesel nella parte posteriore del veicolo, compreso il sistema di raffreddamento (facilmente visibile sul lato posteriore), mentre gli elementi di trazione sono installati sul tetto del comparto anteriore.\nSolaris Urbino 18 DIWAhybrid Voith.\nAlla fine del 2010, il venne introdotto nuovo Solaris Urbino DIWAhybrid, dotato di un sistema di alimentazione dalla Voith Turbo.\nIl primo modello venne consegnato nella seconda met\u00e0 del 2011 all'azienda di trasporto pubblico BOGESTRA AG, Bochum.\nLa prima consegna includette 11 autobus di questo modello. In totale sono stati prodotti 20 esemplari.\nIl veicolo \u00e8 alimentato da un motore Cummins ISB con una capacit\u00e0 di 6.7 litri e una potenza massima di 250\u00a0HP, sfruttando l'energia cinetica prodotta in frenata tramite due retarder, convertendola in energia elettrica e immagazzinandola all'interno di moduli di supercapacitori posti sul tetto dell'autobus. I supercapacitori sono composti da cinque moduli da 125\u00a0V ciascuno che possono accumulare un'energia di 0.5\u00a0kWh. Il loro peso totale raggiunge i 410\u00a0kg.\nNonostante l'intero autosnodato risulti 600\u00a0kg pi\u00f9 pesante rispetto al Solaris Urbino 18, l'Urbino DIWAhybrid pu\u00f2 trasportare fino a 161 passeggeri, di cui 51 seduti.\nSolaris Urbino 18 Hybrid Vossloh Kiepe.\nIl penultimo modello da 18 metri della Solaris \u00e8 prodotto in collaborazione con l'azienda tedesca Vossloh Kiepe, gi\u00e0 affermato partner con i modelli Solaris Urbino Electric e Trollino.\nTale modello \u00e8 composto da un modulo di trazione ibrida seriale: esso \u00e8 alimentato da un motore diesel accoppiato a un generatore a magneti permanenti Kiepe che ricarica un modulo batterie installato sul tetto. Contemporaneamente un resistore di trazione assorbe l'energia prodotta in frenata e la riutilizza in accelerazione. La propulsione del bus \u00e8 data dal motore elettrico, collocato frontalmente al terzo asse del veicolo.\nQuesto modello di autobus utilizza il motore Diesel per la sola trazione, mentre tutti i restanti sottosistemi sono alimentati interamente a batteria: compressore, radiatori, pompe, porte passeggeri e i sistemi di aria condizionata del vano passeggeri e del posto di guida.\nInoltre il bus \u00e8 dotato di una presa elettrica per la ricarica al capolinea. \nSolaris Urbino 18 Hybrid MetroStyle.\nNel 2010 venne realizzato un prototipo del Solaris Urbino MetroStyle, finalizzato all'impiego sul sistema Bus Rapid Transit (in francese BHNS) di Parigi. Tale prototipo venne dotato di un sistema di trazione ibrida parallela Allison di seconda generazione.\nIl Solaris Urbino 18 Hybrid MetroStyle \u00e8 stato ridisegnato per assumere il ruolo di un autobus con le fattezze di un tram.\nInfatti il design frontale riprende quello del tram Solaris Tramino, assieme ai copriruota e ad una carenatura che circonda tutto il perimetro del tetto del bus dotandolo di una maggiore linea aerodinamica.\nTuttavia, tale design riduce la porta anteriore dotandola di una singola anta, restringendo l'accesso anteriore e rientrando in una configurazione 1-2-2-2.\nTale versione esiste anche per i modelli Solaris Urbino e Solaris Trollino.\nSolaris Urbino 18,75 Hybrid Fuel Cell.\nIl 18 dicembre 2014 \u00e8 stato presentato ad Amburgo il primo Solaris Urbino 18,75 Hybrid alimentato tramite celle a combustibile a idrogeno.\nSi tratta del primo autobus Solaris dalla lunghezza di 18,75 metri ad essere alimentato da un sistema a trazione alternativa.\nIl mezzo \u00e8 mosso da batterie da 120 kWh, alimentate a loro volta da delle celle a combustibile a idrogeno Ballard da 101\u00a0kW.\nGli elementi di trazione sono installati sul tetto del comparto anteriore, mentre il motore elettrico si trova in prossimit\u00e0 dell'asse posteriore del veicolo.\nIl rifornimento dell'idrogeno avviene durante la notte al deposito."}
{"id": "4583228", "revid": "767487", "url": "https://it.wikipedia.org/wiki?curid=4583228", "title": "The Fulfillment", "text": "The Fulfillment \u00e8 un cortometraggio muto del 1914 diretto da Henry MacRae.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di tre bobine - usc\u00ec nelle sale cinematografiche USA nel marzo 1914."}
{"id": "4583290", "revid": "767487", "url": "https://it.wikipedia.org/wiki?curid=4583290", "title": "The Coming of Sophie's 'Mama'", "text": "The Coming of Sophie's Mama \u00e8 un cortometraggio muto del 1914 diretto da Roy Clements.\nTrama.\nSophie e Mustang Pete mascherano da mamma di Sophie un bestione in modo da tenere a bada Slippery Slim.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 4 aprile 1914."}
{"id": "4583337", "revid": "314295", "url": "https://it.wikipedia.org/wiki?curid=4583337", "title": "Fattori autorizzanti", "text": ""}
{"id": "4583368", "revid": "1723025", "url": "https://it.wikipedia.org/wiki?curid=4583368", "title": "Ordine militare della Croce di San Carlo", "text": "L'Ordine militare della Croce di San Carlo \u00e8 un'onorificenza concessa dalla Colombia.\nStoria.\nL'Ordine \u00e8 stato fondato il 16 agosto 1954 per onorare i cittadini colombiani e gli stranieri civili e militari che hanno dato il contributo eccezionale alla nazione colombiana, soprattutto nel campo delle relazioni internazionali.\nClassi.\nL'Ordine dispone delle seguenti classi di benemerenza:"}
{"id": "4583370", "revid": "486946", "url": "https://it.wikipedia.org/wiki?curid=4583370", "title": "Ordine Militare della Croce di San Carlos", "text": ""}
{"id": "4583390", "revid": "287204", "url": "https://it.wikipedia.org/wiki?curid=4583390", "title": "Libertas Trogylos Basket 1993-1994", "text": "La stagione 1993-1994 della Libertas Trogylos Basket \u00e8 stata l'ottava consecutiva disputata in Serie A1 femminile.\nSponsorizzata dall'Isab Energy, la societ\u00e0 siracusana si \u00e8 classificata al quinto posto nella massima serie; ai play-off \u00e8 stata eliminata in semifinale da Como."}
{"id": "4583411", "revid": "1543377", "url": "https://it.wikipedia.org/wiki?curid=4583411", "title": "Windows Server Essentials", "text": "Windows Server Essentials, (in precedenza Windows Small Business Server o SBS) \u00e8 una suite software della Microsoft, (sia gestione Intranet che accesso a Internet) di piccole e medie imprese aventi non pi\u00f9 di 25 utenti e 50 dispositivi (host). Gli applicativi delle tecnologie server sono strettamente integrati per fornire, ad esempio, il lavoro sul Web, e di offrire vantaggi di gestione, come la configurazione integrata, una pi\u00f9 attenta supervisione, un'unificata console di gestione e l'accesso remoto.\nEdizioni.\nWindows Server 2012 Essentials \u00e8 l'ultima versione di Windows Essentials Server (ex Small Business Server).\nWindows Small Business Server \u00e8 disponibile in Essentials, Standard e Premium. Essentials \u00e8 una versione ridotta per 1-25 utenti, anche le altre edizioni si basano sul codebase di Windows Server e includono Microsoft Exchange Server (server mail), Internet Information Services (IIS) web Server, Microsoft Sharepoint per la collaborazione, Microsoft Outlook client di email nella versione 2003 (non incluso in quella del 2008), Routing e Accesso remoto (RRAS), Windows Server Update Services per la gestione degli aggiornamenti attraverso la rete, e un server fax. Fino a SBS 2003, l'edizione Premium include anche Microsoft SQL Server, Microsoft Internet Security and Acceleration Server e Microsoft FrontPage 2003. SBS 2008 Premium Edition non include ISA Server, ma include una licenza di Windows Server 2008 e SQL Server 2008 per l'esecuzione su un secondo server. Coloro che aggiornano a SBS 2008 Premium Edition tramite Software Assurance sono compensati con una licenza gratuita per la versione pi\u00f9 recente di ISA Server.\nLa versione di Windows Server che fa parte di Small Business Server 2008 e Essential Business Server 2008, conosciuta come Windows Server 2008 per Windows Essential Server Solutions (WinWESS) (noto anche come \"Windows Server 2008 Standard FE\") \u00e8 disponibile al di fuori della suite di prodotti, supportando un massimo di 15 licenze di accesso client.\nInizialmente, Small Business Server \u00e8 stato commercializzato come un'edizione di Microsoft BackOffice Server. Quando Windows 2000 \u00e8 stato distribuito, \u00e8 stato commercializzato come Microsoft Small Business Server 2000, e, infine, \u00e8 stato rinominato come membro della famiglia di Windows Server 2003. Nel dicembre 2008, Microsoft ha introdotto anche Windows Essential Business Server, prodotto rivolto alle imprese di medie dimensioni, ma questo \u00e8 stato interrotto nel giugno del 2010 a causa della scarsa domanda."}
{"id": "4583459", "revid": "119971616", "url": "https://it.wikipedia.org/wiki?curid=4583459", "title": "Ty Simpkins", "text": "Biografia e carriera.\nTy nasce nel 2001 a New York City da Monique e Stephen Simpkins. Appare nella prima volta in TV all'et\u00e0 di sole tre settimane nel ruolo di John \"Jack\" Cramer in One Life to Live. \u00c8 apparso inoltre in Guiding Light e in Law &amp; Order.\nHa debuttato al cinema all'et\u00e0 di quattro anni, in un piccolo ruolo nel film \"La guerra dei mondi\".\nHa interpretato Harley in Iron man 3 e in Avengers: Endgame."}
{"id": "4583476", "revid": "6923", "url": "https://it.wikipedia.org/wiki?curid=4583476", "title": "Vetture Targa", "text": ""}
{"id": "4583480", "revid": "729019", "url": "https://it.wikipedia.org/wiki?curid=4583480", "title": "Francesco Antonio Arena", "text": "Biografia.\nNacque a Pizzoni, provincia di Catanzaro, il 27 marzo 1889, figlio di Vincenzo e Clementina Scandale. \nArruolatosi volontario nel Regio Esercito nel 1909 come Allievo ufficiale in forza al 20\u00ba Reggimento fanteria \"Brescia\", consegu\u00ec la nomina a sottotenente di complemento di fanteria l'anno successivo, transitando in servizio permanente effettivo nel 1911. In quello stesso anno raggiunse il 79\u00ba Reggimento fanteria in Cirenaica, impegnato nel conflitto italo-turco, dove fu insignito della Medaglia d'argento al valore militare nel combattimento delle Due Palme (Bengasi, marzo 1912). Col grado di tenente, nel 1914 fu destinato in Somalia, assegnato al locale Regio corpo truppe coloniali, e l'anno seguente venne promosso capitano.\nRimpatriato dall'Africa, nell'aprile 1916 fu assegnato al 2\u00ba Reggimento fanteria operante sul fronte italo-austriaco. Sul Monte San Marco, il 24 maggio 1917 fu ferito e ottenne la concessione di una seconda Medaglia d'argento al valore militare.\nNell'ultima azione che port\u00f2 alla presa di Alano di Piave (30 ottobre 1918), gi\u00e0 promosso maggiore dall'anno precedente, diresse per sette giorni i ripetuti attacchi del suo battaglione contro forti posizioni nemiche. Per tali combattimenti venne insignito della Medaglia di bronzo al valor militare.\nCompiuti i due anni di corso alla Scuola di guerra dell'esercito di Torino (1920-1921), fu destinato al comando del Corpo di Stato maggiore prima in esperimento, poi in servizio effettivo di S.M., ed infine nel corpo di S.M. allorch\u00e9 nel 1926 fu promosso tenente colonnello. Nel gennaio 1933 fu destinato al Comando Militare della Sicilia con la carica di Sottocapo di Stato maggiore.\nL'anno dopo fu trasferito a Napoli presso il locale comando designato d'Armata e vi rimase sino al 1935, e poi, promosso colonnello nel 1936, assunse il comando del 51\u00ba Reggimento fanteria \"Alpi\".\nAlla fine del 1937 fu destinato al Ministero della Guerra; nell'aprile 1939, in vista della spedizione per l'occupazione dell'Albania, fu nominato comandante della base di Bari. Assunse, nel mese di giugno, il comando dei servizi delle FF.AA. a Tirana, in Albania, e nell'ottobre ritorn\u00f2 a Bari quale Capo di stato maggiore del IX Corpo d'armata.\nIn tale veste lo trov\u00f2 l'entrata in guerra del regno d\u2019Italia, avvenuta il 10 giugno 1940. Destinato ad operare in Africa Settentrionale, col grado di generale di brigata (anzianit\u00e0 1 gennaio 1942), fu, nel febbraio 1942, nominato vicecomandante della 132\u00aa Divisione corazzata \"Ariete\", allora al comando del generale Giuseppe De Stefanis, e ne ebbe poi le funzioni di comandante interinale per due volte: dal 28 giugno al 25 luglio 1942, e poi dal 17 settembre al 25 novembre 1942 Durante la seconda battaglia di El Alamein alla testa delle sue colonne, sostenne i pi\u00f9 duri combattimenti per i quali merit\u00f2 ancora due ricompense: una terza Medaglia d'argento al valor militare concessa sul campo.\nRimpatriato nel 1943 venne messo a disposizione del Ministero della guerra fino a quando, nel marzo dello stesso anno, divenne comandante della 36\u00aa Divisione fanteria \"Forl\u00ec\" ad Atene, in Grecia.\nCatturato dai tedeschi dopo l'armistizio dell'8 settembre, per avere decisamente rifiutato la collaborazione richiestagli, fu internato in Polonia, nell'Offizierlager 64/Z di Shokken. Sopport\u00f2 con contegno le sofferenze della prigionia e venne poi ucciso da una pattuglia russa il 28 gennaio 1945 a Rosko Posen durante un tentativo di fuga presso la casa di contadini polacchi.\nLe circostanze della fuga vennero raccontate dal generale dell'aviazione Alberto Briganti che assieme ad Arena e al tenente colonnello Carlo Unia elusero la sorveglianza tedesca durante un trasferimento dei prigionieri in Polonia."}
{"id": "4583487", "revid": "59656139", "url": "https://it.wikipedia.org/wiki?curid=4583487", "title": "Torre di Bairo", "text": ""}
{"id": "4583492", "revid": "287204", "url": "https://it.wikipedia.org/wiki?curid=4583492", "title": "Libertas Trogylos Basket 1992-1993", "text": "La stagione 1992-1993 della Libertas Trogylos Basket \u00e8 stata la settima consecutiva disputata in Serie A1 femminile.\nSponsorizzata dall'Isab Energy, la societ\u00e0 siracusana si \u00e8 classificata al sesto posto nella massima serie; ai play-off \u00e8 stata eliminata nei quarti di finale."}
{"id": "4583496", "revid": "59656390", "url": "https://it.wikipedia.org/wiki?curid=4583496", "title": "Cucceglio", "text": ""}
{"id": "4583497", "revid": "767487", "url": "https://it.wikipedia.org/wiki?curid=4583497", "title": "Zeytinburnu Spor Kul\u00fcb\u00fc", "text": "Il Zeytinburnu Spor Kul\u00fcb\u00fc, meglio noto come Zeytinburnu, \u00e8 una societ\u00e0 calcistica turca con sede a Zeytinburnu quartire della citt\u00e0 di Istanbul."}
{"id": "4583498", "revid": "59656615", "url": "https://it.wikipedia.org/wiki?curid=4583498", "title": "San Ponzo Canavese", "text": ""}
{"id": "4583501", "revid": "2019894", "url": "https://it.wikipedia.org/wiki?curid=4583501", "title": "Il mio paese se ne frega", "text": "Il mio paese se ne frega \u00e8 un singolo del rapper italiano Inoki, pubblicato il 27 maggio 2007.\nSecondo estratto dal terzo album in studio di Inoki \"Nobilt\u00e0 di strada\", il brano parla della situazione dello stato italiano e della povert\u00e0. Il brano ha riscosso un grande successo anche a livello nazionale grazie all'emittente televisiva MTV Italia."}
{"id": "4583502", "revid": "597629", "url": "https://it.wikipedia.org/wiki?curid=4583502", "title": "Teleboi", "text": "I Teleboi (dal greco \u03a4\u03b7\u03bb\u03b5\u03b2\u03cc\u03b1\u03b9) erano un'antica popolazione dell'Acarnania, regione della Grecia che si affaccia sul Mar Ionio. \nTale popolazione sebbene appartenente ad uno strato etnico greco, \u00e8 in stretta relazione ai territori ad Occidente della Grecia, in particolar modo all'isola di Capri. Secondo la mitologia narrata tramite alcuni scritti di Virgilio, l'isola era governata da un loro re: Ebalo. Figlio di Telone e della ninfa Sebetide (figlia del Sebeto, fiume di Napoli), egli sarebbe ben presto riuscito ad assoggettare numerosi territori campani.\nI Teleboi sono stati anche citati dal commediografo sarsinate Plauto nella commedia \"Anfitrione\" in cui essi vengono combattuti appunto da Anfitrione, sposo di Alcmena, madre di Eracle."}
{"id": "4583503", "revid": "33689", "url": "https://it.wikipedia.org/wiki?curid=4583503", "title": "Jerry Thomas", "text": "Grazie alla sua opera pionieristica nella divulgazione dei cocktail attraverso gli Stati Uniti, \u00e8 considerato \"il padre dell'arte di miscelare i cocktail statunitense\". Oltre a scrivere il primo ricettario sui cocktail, la creativit\u00e0 e la spettacolarit\u00e0 del suo lavoro hanno definito l'immagine del barman come professionista creativo. In quanto tale, \u00e8 stato spesso soprannominato il \"Professore\" Jerry Thomas.\nBiografia.\nThomas nacque nel 1830 a Sackets Harbor, New York. Impar\u00f2 il mestiere di barista a New Haven, Connecticut, prima di salpare per la California durante il periodo della Corsa all'oro californiana della met\u00e0 del XIX secolo. In California lavor\u00f2 come barista, cercatore d'oro e organizzatore di \"minstrel show\". Ritorn\u00f2 a New York nel 1851, dove apr\u00ec un pub sotto l'American Museum di Barnum, il primo di quattro locali che avrebbe aperto a New York nel corso della sua vita. Dopo un periodo di gestione del bar torn\u00f2 \"on the road\" per diversi anni, lavorando come capo barista in alberghi e saloni di Saint Louis, Chicago, San Francisco, Charleston, e New Orleans. A un certo punto inizi\u00f2 a girare l'Europa, portando con s\u00e9 un set di attrezzatura da barista in argento. Jerry Thomas era noto per la sua capacit\u00e0 di intrattenere il pubblico come barista: svilupp\u00f2 elaborate e appariscenti tecniche di miscelazione, esibendosi nell'arte della giocoleria con bottiglie, tazze e miscelatori. Spesso indossava gioielli vistosi e la sua attrezzatura da barista era impreziosita da pietre e metalli preziosi. All'Occidental Hotel a San Francisco, Thomas guadagnava 100 dollari a settimana, pi\u00f9 del vice presidente degli Stati Uniti.\nNel 1862, Thomas fin\u00ec di scrivere \"The Bar-Tender's Guide\" (intitolato anche \"How to Mix Drinks\" or \"The Bon-Vivant's Companion\"), il primo libro sui cocktail mai pubblicato negli Stati Uniti. Nel libro erano raccolte e codificate tutte le ricette della tradizione orale fin dai primi giorni dei cocktails, tra cui alcune delle sue creazioni. Questa guida pose le basi dei principi della miscelazione di tutte le categorie dei cocktails. Thomas aggiorn\u00f2 pi\u00f9 volte la guida nel corso della sua vita per includere nuove ricette da lui create o trovate. La prima edizione della guida includeva le prime ricette scritte di cocktail come il Brandy Daisy, Fizz, Flip, Sour e le varianti della prima forma di bevanda miscelata, il Punch. L'edizione del 1876 comprendeva la prima ricetta scritta del Tom Collins, che \u00e8 apparso subito dopo la colossale burla di Tom Collins del 1874.\nIl suo cocktail di maggior successo, il Blu blazer, fu sviluppato presso la sala da gioco \"El Dorado\" di San Francisco. La preparazione del cocktail consiste nel passare avanti e indietro del whisky in fiamme tra due bicchieri di miscelazione, creando un arco di fuoco. Thomas invent\u00f2 nuovi cocktails per tutta la vita. lo sviluppo del \"Martinez\", comparso nell'edizione del 1887 della sua guida, \u00e8 stato talvolta considerato come un precursore del moderno Martini (anche se i due non condividono molti tratti in comune). Thomas afferm\u00f2 di aver inventato il Tom e Jerry e ha fatto molto per diffonderlo \u00e8 negli Stati Uniti, tuttavia, la storia della bevanda \u00e8 a lui precedente.\nAl suo ritorno a New York, divenne capo barista all'hotel Metropolitan prima di aprire nel 1866, il suo bar pi\u00f9 famoso in Broadway, tra la 21\u00aa e la 22\u00aa strada. Thomas \u00e8 stato uno dei primi a esporre le opere di Thomas Nast, e nel suo famoso bar appese le caricature di personaggi politici e teatrali, tra cui una che ritraeva Thomas stesso in \"nove maestose posizioni di mescita\" (\"in nine tippling postures colossally\"), come la descrisse un giornale dell'epoca. Il bar aveva anche l'attrazione degli specchi deformanti. Questo bar storico \u00e8 ora un negozio della catena Restoration Hardware.\nThomas stesso era molto attivo in citt\u00e0. Amava indossare guanti appariscenti e un orologio d'oro parigino. Gli piaceva partecipare a incontri di \"bareknuckle boxing\" con premi in palio, ed \u00e8 stato un collezionista d'arte. Gli piaceva viaggiare. Raggiunta la mezza et\u00e0 era sposato e aveva due figlie. Rimase sempre uno sportivo e con un peso di 205 libbre (circa 100\u00a0kg) \u00e8 stato uno dei membri pi\u00f9 leggeri della Fat Men's Association Ebbe anche una passione per le zucche e verso la fine degli anni settanta del 1800 era presidente del The Gourd Club, per avere esibito il pi\u00f9 grosso esemplare.\nVerso la fine della sua vita, Thomas tent\u00f2 di speculare a Wall Street, ma cattivi affari lo rovinarono finanziariamente. Dovette vendere il suo bar e offire all'asta la sua notevole collezione d'arte. Cerc\u00f2 di aprire un nuovo bar, ma non riusc\u00ec a raggiungere la popolarit\u00e0 del suo locale precedente. Mor\u00ec a New York City di apoplessia nel 1885 all'et\u00e0 di 55 anni. Dopo la sua morte numerosi necrologi ne annunciarono la scomparsa in tutti gli Stati Uniti. Nel proprio necrologio, il \"The New York Times\" not\u00f2 che Thomas era \"un tempo il pi\u00f9 noto barman in citt\u00e0 e tra coloro che frequentavano i club ed era molto popolare tra tutte le classi sociali\"."}
{"id": "4583504", "revid": "124828522", "url": "https://it.wikipedia.org/wiki?curid=4583504", "title": "Belediye Vanspor Kul\u00fcb\u00fc", "text": "Il Belediye Van Spor Kul\u00fcb\u00fc \u00e8 una squadra di calcio turca che ha giocato 4 anni nella massima serie turca.\nIl club \u00e8 stato fondato 1982 e milita nella terza serie turca."}
{"id": "4583506", "revid": "767487", "url": "https://it.wikipedia.org/wiki?curid=4583506", "title": "Petrol Ofisi Spor Kul\u00fcb\u00fc", "text": "Il Petrol Ofisi Spor Kul\u00fcb\u00fc \u00e8 stata una squadra turca di calcio che in passato ha militato nella serie a turca un anno.\nIl club \u00e8 nato nel 1954 ed \u00e8 fallito nel 2010.\nLa societ\u00e0 aveva sede vicino ad Ankara."}
{"id": "4583507", "revid": "767487", "url": "https://it.wikipedia.org/wiki?curid=4583507", "title": "Ty Segall", "text": "\u00c8 solitamente conosciuto come cantante e chitarrista, ma \u00e8 anche un ottimo batterista. Come solista \u00e8 al suo ottavo album in studio e nel frattempo collabora con molte altre band legate tra le quali Fuzz, The Traditional Fools, Epsilons, Party Fowl, Sic Alps, G\u00d8GGS, The Perverts, e Ty Segall Band.\nBiografia.\nComincia la sua carriera come musicista part-time in diverse formazioni underground californiane, per diventare poi nel 2008 uno strumentista solista.\nIl primo lavoro di Ty Segall \u00e8 un album dal titolo \"Horn The Unicorn\" pubblicato dall'etichetta discografica Wizard Mountain (successivamente riproposto dalla \"HBSP-2X\" unicamente su vinile). In quel periodo con la stessa etichetta produce un nuovo album contenente canzoni del gruppo Superstition insieme a Ty Segall dal titolo \"Halfnonagon\".\nIl suo secondo album intitolato \"Ty Segall\" \u00e8 stato pubblicato nel 2008 dalla Castle Face Records. L'album \u00e8 seguito dall'uscita di una serie di singoli su vinile ed un LP con la band Black Time.\nNel 2009 esce il suo terzo album, \"Lemons\", prodotto dalla Goner Records . A questa uscita segue la pubblicazione di altri 45 giri e un LP dal titolo \"Reverse Shark Attack\", registrato con il suo collaboratore e amico Mikal Cronin.Quando gli chiesero del suo sesto album, \"Twins\",Ty Segall rispose: \u00abI want to do a total glam Stooges-meets-Hawkwind or Sabbath, something like that. I think that would be super fun. I want to throw people off. I want to make a really heavy record: evil, evil space rock. Put a little Satan in space and you got the sound.\u00bb\nNel 2012 pubblica tre album in collaborazione con Hair, White Fence (pubblicato ad aprile) Slaughterhouse ( pubblicato il 26 giugno), registrato con la Ty Segall Band(Mikal Cronin al basso, Charles Moothart seconda chitarra e Emily Rose Epstein alla batteria) che lo accompagna in tour .\nNel 2013, Segall incomincia un nuovo progetto con il nome \"Fuzz\", con la successiva uscita di due singoli e l'omonimo album Fuzz. Il 20 giugno viene pubblicato il suo nono lavoro, Sleeper, un album quasi completamente acustico.\nIl 2014 \u00e8 l'anno di \"Manipulator\", uscito il 26 agosto per la Drag City, \u00e8 il suo primo doppio LP caratterizzato da suoni psichedelici in cui incide diciassette brani. Il tour di presentazione di \"Manipulator\" vede Ty Segall supportato dalla sua band composta da Mikal Cronin al basso, Charlie Moothart alla chitarra ed Emily Rose Epstein alla batteria.\nNel novembre del 2015, Segall announcia un nuovo album, Emotional Mugger, attraverso la creazione di un sito dedicato www.emotionalmugger.com che contiene un video in cui viene spiegato il progetto e altri dove la nuova formazione suona Live. Il disco, successore di Manipulator \u2013 pubblicato ad agosto 2015 \u2013 \u00e8 composto da undici brani, \u00e8 stato spedito in anteprima alle redazioni dei principali magazine internazionali, con tanto di presentazione cinematografica (in apertura compare la sigla della Columbia Tristar Home Video) e la riproduzione integrale di un film a seguire (i redattori di Pitchfork si sono trovati My Life in una copia e Star Trek II in un'altra).\nNuovo album e nuova band d'accompagnamento, chiamati \"The Muggers\" che comprende: Mikal Cronin (bass, sax), Kyle Thomas (guitar), Emmett Kelly (guitar), and Wand's Cory Hanson (keyboards, guitar) and Evan Burrows (drums). Durante i Live, Segall utilizza il nome Sloppo e suona mentre indossa una maschera da bambino. Questo \u00e8 il suo primo album etichettato da vari magazine come Sperimental Rock.\nStrumentazione.\nQui sotto \u00e8 riportata la strumentazione utilizzata da Ty Segall dal vivo.\nLe chitarre spesso utilizzate dal vivo sono:\nGli amplificatori spesso utilizzati dal vivo sono:\nI pedali spesso utilizzati dal vivo sono:"}
{"id": "4583509", "revid": "287204", "url": "https://it.wikipedia.org/wiki?curid=4583509", "title": "Zinaida Sendriute", "text": ""}
{"id": "4583510", "revid": "738436", "url": "https://it.wikipedia.org/wiki?curid=4583510", "title": "Elazar di Worms", "text": ""}
{"id": "4583512", "revid": "59657054", "url": "https://it.wikipedia.org/wiki?curid=4583512", "title": "Telefono fisso", "text": ""}
{"id": "4583513", "revid": "442848", "url": "https://it.wikipedia.org/wiki?curid=4583513", "title": "Rio Pastaza", "text": "Il Rio Pastaza, anticamente conosciuto come Sumatara, \u00e8 un fiume sudamericano che scorre nei territori di Ecuador e Per\u00f9, affluente del Mara\u00f1\u00f3n, a sua volta un importante affluente del Rio delle Amazzoni. Ha una lunghezza di 710\u00a0km, di cui 370 nel territorio amazzonico peruviano, nella Regione di Loreto. Nasce alla confluenza dei fiumi Patate e Chambo, ai piedi del vulcano Tungurahua nella provincia omonima, in Ecuador, anche se le sue origini derivano probabilmente dal disgelo del Cotopaxi, dove nasce il Rio Callo."}
{"id": "4583514", "revid": "547992", "url": "https://it.wikipedia.org/wiki?curid=4583514", "title": "Giovanni Pallavicino", "text": "Biografia.\nGiovanni Pallavicino esordisce sullo schermo nel 1967 nel film \"A ciascuno il suo\" di Elio Petri; da questa pellicola in poi partecipa in veste di caratterista in molti film fino alla fine degli anni novanta.\nDotato di un volto rude, Pallavicino si specializza nel settore drammatico e sociale della cinematografia italiana, interpretando ruoli di uomini incisivi e integerrimi che spesso affiancano la giustizia o la malavita.\nTra i film pi\u00f9 importanti a cui ha preso parte \u2018\u2019Il giorno della civetta \u2018\u2019del 1968 di Damiano Damiani accanto a Franco Nero \"La belva\" di Mario Costa del 1970 e \"Il lumacone\" di Paolo Cavara del 1974.\nIn anni pi\u00f9 recenti \u00e8 apparso nel film \"La scorta\" di Ricky Tognazzi del 1992; a partire dalla seconda met\u00e0 degli anni novanta si dedica in particolare al teatro interpretando magistralmente nel ruolo di protagonista opere di Luigi Pirandello e comparendo sempre meno sul piccolo schermo."}
{"id": "4583519", "revid": "640277", "url": "https://it.wikipedia.org/wiki?curid=4583519", "title": "R\u00edo Pastaza", "text": ""}
{"id": "4583520", "revid": "256896", "url": "https://it.wikipedia.org/wiki?curid=4583520", "title": "Corno Ducale", "text": ""}
{"id": "4583522", "revid": "1872770", "url": "https://it.wikipedia.org/wiki?curid=4583522", "title": "Gabriella Saitta", "text": "Biografia.\nSi forma al Teatro Stabile di Catania, dove studia recitazione sotto la guida di Beppe Di Martino e dove esordisce in una rappresentazione di \"Cos\u00ec \u00e8 se vi pare\". Successivamente frequenta a Roma il laboratorio di Esercitazioni sceniche di Gigi Proietti. \nInizia a farsi notare recitando perlopi\u00f9 in ruoli drammatici. Tra le apparizioni pi\u00f9 note si possono citare il ruolo dell'arrogante amica di Claudia in \"Il ragazzo del Pony Express\" in cui mette a dura prova la pazienza di Agostino, interpretato da Jerry Cal\u00e0. \nNegli anni '80 ha recitato in alcuni spot pubblicitari per la televisione. \nUn altro ruolo considerevole in cui la si pu\u00f2 notare \u00e8 quello della signora Lo Presti in \"Giovanni Falcone\" in cui, per vendicare la morte del marito assassinato, decide di rivelare l'identit\u00e0 di Tommaso Buscetta che nella pellicola fu interpretato da Gianni Musy. Nel frattempo \u00e8 attiva in teatro, lavorando al teatro Sistina di Roma nella compagnia di Gino Bramieri.\nNel corso degli anni novanta e degli anni duemila si concentra maggiormente sul piccolo schermo, interpretando diversi ruoli in altre tante fiction; quella in cui \u00e8 apparsa maggiormente \u00e8 \"Pazza famiglia\", diretta e interpretata da Enrico Montesano. Successivamente si dedica all'insegnamento.\n\u00c8 stata sposata con l'attore Pietro Genuardi, da cui si \u00e8 poi separata e nel 1991 hanno avuto il figlio Jacopo."}
{"id": "4583525", "revid": "640277", "url": "https://it.wikipedia.org/wiki?curid=4583525", "title": "Rio Mara\u00f1\u00f3n", "text": ""}
{"id": "4583528", "revid": "1305772", "url": "https://it.wikipedia.org/wiki?curid=4583528", "title": "Rio Tigre", "text": "Il Rio Tigre \u00e8 un fiume sudamericano che scorre nei territori di Ecuador e Per\u00f9, affluente del Mara\u00f1\u00f3n, a sua volta importante affluente del Rio delle Amazzoni.\nNasce in Ecuador nella provincia del Pastaza dalla confluenza dei fiumi Conambo e Pituyacu, per poi scendere verso est ed entrare in territorio peruviano nella Regione di Loreto, dove scorre fino ad immettersi nel Mara\u00f1\u00f3n."}
{"id": "4583532", "revid": "640277", "url": "https://it.wikipedia.org/wiki?curid=4583532", "title": "Tigre (fiume)", "text": ""}
{"id": "4583544", "revid": "547992", "url": "https://it.wikipedia.org/wiki?curid=4583544", "title": "Coppa Italia Semiprofessionisti 1973-1974", "text": "La Coppa Italia Semiprofessionisti 1973-1974 \u00e8 stata la seconda edizione dell\u2019odierna Coppa Italia Serie C. Il vincitore \u00e8 stato il Monza, che si \u00e8 aggiudicato il trofeo battendo in finale il Lecce.\nLa formula.\nNell'edizione 1973-1974 parteciparono 87 squadre: le 60 squadre di Serie C a cui vennero aggiunte le 27 migliori formazioni di Serie D (seconde, terze e quarte classificate di ogni girone della stagione precedente), dato che all\u2019epoca entrambe le categorie facevano parte della stessa lega.\nVennero formati 29 gironi da tre squadre. Ventisei delle vincitrici dei gironi vennero ammesse ai sedicesimi di finale, e tre squadre per sorteggio direttamente agli ottavi di finale. Tutti gli abbinamenti di tutti i turni avvenivano su criteri di vicinanza geografica.\nPartecipanti.\nGirone 1: - - \nGirone 2: - - \nGirone 3: - - \nGirone 4: Ignis Varese - - \nGirone 5: - - \nGirone 6: - - \nGirone 7: - - \nGirone 8: - - \nGirone 9: - - \nGirone 10: - - \nGirone 11: - - \nGirone 12: - - \nGirone 13: - - \nGirone 14: - - \nGirone 15: - - \nGirone 16: - - \nGirone 17: - - \nGirone 18: - - \nGirone 19: - - \nGirone 20: - - \nGirone 21: - - \nGirone 22: - - \nGirone 23: - - \nGirone 24: - - \nGirone 25: - - \nGirone 26: - - \nGirone 27: - - \nGirone 28: - - \nGirone 29: - - \nFase eliminatoria a gironi.\nLa fase eliminatoria a gironi si \u00e8 tenuta dal 26 agosto al 21 novembre 1973.\nFase a eliminazione diretta.\nSedicesimi di finale.\n e ammesse d'autorit\u00e0 agli ottavi di finale\n \n \n \n \n \n \nOttavi di finale.\n \n \n \n \nQuarti di finale.\n \n \nSemifinali.\n "}
{"id": "4583547", "revid": "1573940", "url": "https://it.wikipedia.org/wiki?curid=4583547", "title": "Miniopterus gleni", "text": "Miniopterus gleni () \u00e8 un pipistrello della famiglia dei Miniotteridi endemico del Madagascar.\nDescrizione.\nDimensioni.\nPipistrello di piccole dimensioni, con la lunghezza totale tra 118 e 131\u00a0mm, la lunghezza dell'avambraccio tra 47 e 50\u00a0mm, la lunghezza della coda tra 50 e 63\u00a0mm, la lunghezza del piede tra 7 e 9\u00a0mm, la lunghezza delle orecchie tra 12 e 15\u00a0mm e un peso fino a 17,5\u00a0g.\nAspetto.\nLa pelliccia \u00e8 lunga e setosa. Il colore generale del corpo \u00e8 marrone scuro, pi\u00f9 chiaro lungo l'attaccatura delle membrane alari. Il muso \u00e8 leggermente ricoperto di peli. Le orecchie sono piccole, triangolari e con l'estremit\u00e0 smussata. Il trago \u00e8 lungo e con l'estremit\u00e0 arrotondata leggermente piegata verso il basso. Le membrane alari sono marroni scure. La coda \u00e8 molto lunga ed \u00e8 completamente inclusa nell'ampio uropatagio. Il calcar \u00e8 privo di carenatura. \nEcolocazione.\nEmette ultrasuoni a basso ciclo di lavoro con impulsi di breve durata a frequenza modulata iniziale di 70-93 kHz, finale di 36-38,9 kHz e massima energia a 40,1-44,6 kHz.\nBiologia.\nComportamento.\nSi rifugia in gruppi fino a 90 individui all'interno di grotte, in particolare vicino a fonti d'acqua e con volte molto basse.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in gran parte del Madagascar eccetto la parte pi\u00f9 meridionale.\nI suoi habitat sono la foresta umida, la foresta decidua secca e la foresta spinosa, fino a 1.200 metri di altitudine.\nStato di conservazione.\nLa \"IUCN Red List\", considerata la vasta diffusione sull'isola, sebbene possa essere minacciato in alcune aree a causa della caccia e delle intrusioni nei siti di riposo, classifica \"M.\u00a0gleni\" come specie a rischio minimo (\"Least Concern\")."}
{"id": "4583548", "revid": "1573940", "url": "https://it.wikipedia.org/wiki?curid=4583548", "title": "Miniopterus griffithsi", "text": "Miniopterus griffithsi () \u00e8 un pipistrello della famiglia dei Miniotteridi endemico del Madagascar.\nDescrizione.\nDimensioni.\nPipistrello di piccole dimensioni, con la lunghezza totale tra 122 e 128\u00a0mm, la lunghezza dell'avambraccio tra 48 e 50\u00a0mm, la lunghezza della coda tra 54 e 63\u00a0mm, la lunghezza del piede di 8\u00a0mm, la lunghezza delle orecchie tra 13 e 14\u00a0mm e un peso fino a 15,5\u00a0g.\nAspetto.\nLa pelliccia \u00e8 lunga e setosa. Le parti dorsali sono marroni, pi\u00f9 chiare nella parte anteriore, mentre le parti ventrali sono marroni chiare. Le orecchie sono piccole, triangolari e con l'estremit\u00e0 smussata. Il trago \u00e8 lungo, con l'estremit\u00e0 arrotondata leggermente piegata verso il basso e una flangia lungo il margine esterno. Le membrane alari sono marroni scure. La coda \u00e8 molto lunga ed \u00e8 completamente inclusa nell'ampio uropatagio, il quale \u00e8 ricoperto da piccole macchie pi\u00f9 chiare. Il calcar \u00e8 privo di carenatura. \nEcolocazione.\nEmette ultrasuoni a basso ciclo di lavoro con impulsi di breve durata a frequenza modulata iniziale di 61-99 kHz, finale di 40 kHz e massima energia a 43,5-45,3 kHz. \nBiologia.\nComportamento.\nSi rifugia all'interno di grotte e fessure rocciose. Durante la stagione secca accumula del grasso sottocutaneo per sopperire alla scarsit\u00e0 di prede.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nell'estrema parte meridionale del Madagascar a sud del fiume Onilahy.\nVive nelle foreste spinose e nelle foreste a galleria.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4583551", "revid": "287204", "url": "https://it.wikipedia.org/wiki?curid=4583551", "title": "Apurimac (fiume)", "text": ""}
{"id": "4583557", "revid": "767487", "url": "https://it.wikipedia.org/wiki?curid=4583557", "title": "\u00c5ge Johansen", "text": "Carriera.\nClub.\nJohansen, in giovane et\u00e0, vest\u00ec la maglia dello Sparta Sarpsborg. Gioc\u00f2 poi per il Sarpsborg, ma nel 1971 divent\u00f2 il primo calciatore a trasferirsi direttamente nei rivali del Fredrikstad. Proprio nel Fredrikstad, costitu\u00ec un tandem affiatato con Jan Fuglset. Contribu\u00ec al raggiungimento della finale di Coppa di Norvegia 1971, persa per 4-1 contro il Rosenborg.\nNel 1972, fece ritorno al Sarpsborg. Nel 1973, invece, torn\u00f2 a giocare nel Fredrikstad, ma salt\u00f2 molte partite per infortunio. A fine stagione, per la prima volta nella sua storia, il club retrocesse dalla 1. divisjon. Il Fredrikstad di Johansen si riguadagn\u00f2 la promozione nel campionato 1974, per retrocedere nuovamente nel 1976. Nello stesso anno, Johansen fu votato comunque come miglior giocatore della squadra. Il Fredrikstad fu nuovamente promosso al termine del campionato 1979. Si ritir\u00f2 nel 1981."}
{"id": "4583581", "revid": "22356", "url": "https://it.wikipedia.org/wiki?curid=4583581", "title": "Euporosteus yunnanensis", "text": ""}
{"id": "4583582", "revid": "767487", "url": "https://it.wikipedia.org/wiki?curid=4583582", "title": "Terje H\u00f8ili", "text": "Carriera.\nGiocatore.\nClub.\nH\u00f8ili gioc\u00f2 per il Lisleby, prima di passare al Fredrikstad il 13 giugno 1962. Esord\u00ec in squadra il 1\u00ba luglio successivo, nella vittoria casalinga per 2-0 contro il Rosenborg, partita in cui trov\u00f2 anche la via del gol. Il 23 agosto 1962, in una sfida contro il V\u00e5lerengen, sub\u00ec un serio infortunio alla gamba.\nNel 1963, volle dare la priorit\u00e0 alla propria istruzione, ma in estate torn\u00f2 a giocare nel Fredrikstad. Gioc\u00f2 anche la finale di Coppa di Norvegia 1963, in cui segn\u00f2 una rete inutile ai fini del risultato, poich\u00e9 fu lo Skeid ad alzare il trofeo. A fine stagione, in un'amichevole disputata al Sarpsborg Stadion, sub\u00ec un grave infortunio che, a detta dello stesso H\u00f8ili, gli precluse la possibilit\u00e0 di diventare un calciatore professionista, trasferendosi all'estero. Rimase lontano dai campi per un anno.\nTorn\u00f2 poi a giocare a calcio, ma il 13 maggio 1965 si ruppe la gamba in una sfida contro la squadra riserve del Moss, subendo il terzo grave infortunio negli ultimi due anni e mezzo. Torn\u00f2 a giocare regolarmente nel Fredrikstad nel 1971, trovando una certa continuit\u00e0. Al termine del campionato 1973, il Fredrikstad retrocesse nella 2. divisjon. L'anno seguente, fu l'ultimo in squadra per H\u00f8ili, che lasci\u00f2 poi il calcio.\nDopo il ritiro.\nTerminata l'attivit\u00e0 agonistica, H\u00f8ili divent\u00f2 un imprenditore di successo. Negli anni, strinse accordi con societ\u00e0 del calibro di Europris, Max 20 e REMA 1000. Nel 2000, acquist\u00f2 il 50% delle azioni Europris. Aiut\u00f2 economicamente anche il Fredrikstad."}
{"id": "4583591", "revid": "59912", "url": "https://it.wikipedia.org/wiki?curid=4583591", "title": "Totoscommesse", "text": ""}
{"id": "4583592", "revid": "599013", "url": "https://it.wikipedia.org/wiki?curid=4583592", "title": "Huallaga (fiume)", "text": "Il Rio Huallaga \u00e8 un lungo fiume che scorre in Per\u00f9, affluente del Mara\u00f1\u00f3n, che fa quindi parte dell'alto bacino amazzonico. Nasce dalla confluenza dei fiumi Chaupihuaranga e Huariaca nei pressi di Cerro de Pasco ed \u00e8 lungo 1138\u00a0km.\nPercorso.\nAttraversando il territorio andino, il Rio Huallaga \u00e8 per gran parte del suo percorso piuttosto un torrente impetuoso che attraversa numerose gole e 42 rapide. Il fiume si divide praticamente in due prima e dopo il suo passaggio per la citt\u00e0 di Juanju\u00ed, in Alto Huallaga e in Basso Huallaga. Scendendo da Cerro di Pasco entra nella regione di Hu\u00e1nuco, dove passa anche per il capoluogo della regione, Hu\u00e1nuco, a 1900 m s.l.m.\nPi\u00f9 a valle si trova il parco nazionale Tingo Mar\u00eda quindi il fiume passa per Tingo Mar\u00eda, capoluogo della provincia di Leoncio Prado chiamata anche \"La porta dell'Amazzonia\", o anche la \"Bella addormentata\", a causa di una catena montuosa circostante che assomiglia a una donna sdraiata. Continuando a nord entra nella regione di San Mart\u00edn passando per le cittadine di Tocache (23.611 ab.), Puerto Pizana, Balsayacu, Huacamayu, San Juli\u00e1n, Sion, Valle e Tambillo, prima di arrivare a Juanju\u00ed, capoluogo della provincia di Mariscal C\u00e1ceres. Attraversa poi Picota (7.941 ab.), Machungo, Utcurarca (dove riceve il Rio Mayo), Chazuta, Navarro, Quillacaca e Sacareto. A Santa Elena y Bonaparte entra nella regione di Loreto, quindi attraversa Boca del Chipari, Yurimaguas (45.348 ab.), conosciuta come la \u00abPerla di Huallaga\u00bb, Puerto Adolfo, Esperanza, Nuevo Corina e Arahuante, dove sfocia nel Mara\u00f1\u00f3n."}
{"id": "4583593", "revid": "79968", "url": "https://it.wikipedia.org/wiki?curid=4583593", "title": "Discografia dei Beatles", "text": " \nQuesta \u00e8 la discografia dei Beatles, gruppo musicale britannico in attivit\u00e0 dal 1960 al 1970.\nDiscografia inglese.\nLa discografia ufficiale si basa sulle edizioni inglesi degli album (spesso venivano modificati e pubblicati con titoli diversi, specialmente negli Stati Uniti d'America), che sono alla base delle riedizioni in compact disc. Cos\u00ec i primi quattro album furono pubblicati in mono, e fino al 2009 anche i CD da essi ricavati sono monofonici.\nAlcune canzoni sono uscite inizialmente solo su singolo ma successivamente la EMI ha provveduto a renderle reperibili tutte su alcune raccolte. Al catalogo ufficiale si aggiungono alcune raccolte che si distinguono dalle altre, mere ricompilazioni di brani gi\u00e0 editi, per alcune caratteristiche particolari: 1962-1966 (noto come \"The Red Album\") e 1967-1970 (noto come \"The Blue Album\") a cui vanno aggiunti i due album \"Past Masters, Volume One\" (noto come \"The Black Album\") e \"Past Masters, Volume Two\". La discografia inglese degli LP del gruppo, insieme a queste raccolte, comprendono tutte le canzoni pubblicate dai Beatles.\nIl 9 settembre 2009 (9-9-09) l'intero catalogo dei Beatles \u00e8 stato riproposto in versione CD in seguito a un processo di rimasterizzazione digitale durato quattro anni; le edizioni stereo di tutti gli undici album originali della discografia inglese insieme a \"Magical Mystery Tour\" (doppio EP in origine) e il doppio CD dei Past Masters sono stati riproposti sia individualmente sia in forma di raccolta. Una seconda raccolta comprende tutte le tracce mono.\nAlbum in studio.\nTutti i dischi fino a \"Magical Mystery Tour\" uscirono su etichetta \"Parlophone\". Dal \"White Album\" del 1968 in poi uscirono su etichetta \"Apple\", di propriet\u00e0 degli stessi Beatles, distribuita dalla EMI.\nSingoli.\nI singoli originariamente pubblicati furono monofonici fino a \"Get Back\". \"The Ballad of John &amp; Yoko\" fu il primo singolo uscito in versione stereo.\nTutti i singoli fino a \"Lady Madonna\" uscirono su etichetta \"Parlophone\". Da \"Hey Jude\" in poi uscirono su etichetta \"Apple Records\", di propriet\u00e0 degli stessi Beatles, distribuita dalla EMI. \nNel 1961 venne pubblicato in Germania il singolo My Bonnie/The Saints, dalla Polydor; si tratta di un disco del cantante Tony Sheridan, accompagnato dai Beatles (in questa occasione con la denominazione \"The Beat Brothers\").\nEP.\nIn Inghilterra uscirono molti \"extended play\" dei Beatles; tutti contenevano brani gi\u00e0 pubblicati come singoli o su album, eccetto \"Long Tall Sally\" e il doppio EP \"Magical Mystery Tour\". L'EP \"Baby It's You\" contiene versioni \"live\" di brani alla BBC, e solamente la \"title track\" era gi\u00e0 stata pubblicata; \"Free as a Bird\" e \"Real Love\" hanno alcuni brani inediti che in seguito verranno pubblicate sulle \"Anthology\", ed altri che rimangono disponibili sono sull\"'extended play\".\nRaccolte.\nIl periodo \"Early Beatles\".\nMolte delle tracce presenti in queste raccolte provengono dall'album \"My Bonnie\".\nAlbum dal vivo.\nRegistrazioni dal vivo:\nDiscografia in altri Paesi.\nIn vari paesi, particolare negli Stati Uniti, vennero pubblicati album di inediti e raccolte con significative differenze dalla discografia originale britannica del gruppo.\nStati Uniti d'America.\nNegli Stati Uniti d'America i 33 giri sono usciti con scalette e titoli differenti fino a \"Revolver\", e ugualmente sono state pubblicate ulteriori raccolte antologiche rispetto alla discografia ufficiale inglese. La diversit\u00e0 negli album \u00e8 dovuta al fatto che, fino a oltre la met\u00e0 degli anni sessanta, il mercato statunitense prevedeva album composti da dieci o dodici tracce, e la Capitol Records, licenziataria per il mercato USA dei Beatles, si adeguava a questo escludendo alcune fra le quattordici tracce che generalmente formavano un LP britannico e realizzando poi con le tracce scartate dei nuovi album. Questo ha determinato fino alla pubblicazione di Revolver la non corrispondenza fra la discografia americana e quella inglese; inoltre L'EP inglese \"Magical Mystery Tour\" usc\u00ec come long playing negli Stati Uniti d'America, aggiungendo brani gi\u00e0 pubblicati su singolo nel Regno Unito: tale versione \u00e8 alla base dell'edizione su compact disc. anche la discografia dei 45 giri \u00e8 molto differente da quella originale britannica.\nAlbum.\nQuella che segue \u00e8 la discografia dei long playing dei Beatles pubblicata in USA che presenta differenze rispetto a quella inglese. Da Revolver in poi la discografia degli LP di materiale inedito coincide con quella inglese e pertanto qui non viene indicata. Gli album contrassegnati con \u00b1 sono quelli che non sono mai stati pubblicati come CD.\nItalia.\nIn Italia le emissioni discografiche dei Beatles furono curate dalla Parlophon e distribuite dalla Carisch, e differiscono da quelle inglesi sia per i titoli degli album che per gli abbinamenti delle canzoni dei 45 giri, oltre che per le copertine; \"The Beatles in Italy\" \u00e8 invece un album pubblicato solo in Italia in occasione del tour del complesso, e per questo motivo molto ricercato dai collezionisti internazionali.\nDopo il successo dei primi 45 giri, la Bluebell, distributrice in Italia dell'etichetta statunitense Vee Jay Records, pubblic\u00f2 due 45 giri di cui la casa americana aveva ottenuto la licenza per gli Stati Uniti, ma la diffusione di essi fu ostacolata dalla Parlophon, che deteneva i diritti per l'Italia, e dalla Carisch che la distribuiva.\nCon il passaggio alla Apple, le differenze tra le emissioni in parte si ridurranno, anche se l'etichetta continuer\u00e0, in Italia, la numerazione di catalogo della Parlophon; inoltre il catalogo della Parlophon pass\u00f2, con la fusione delle varie case discografiche originali nella EMI Italiana, a quest'ultima etichetta, che ha ripubblicato quindi i dischi dei Beatles uniformandosi alle uscite inglesi.\nAlla fine del 1963, con la pubblicazione dei primi 45 giri Italia, le prime recensioni curiosamente paragonarono i Beatles a degli imitatori di Peppino Di Capri e i suoi Rockers (ad esempio quella sul \"Radiocorriere TV\"), non cogliendo quindi l'elemento di novit\u00e0 del gruppo.\nAlbum.\nI primi quattro album, pubblicati in mono su etichetta rossa, vennero in seguito ristampati in versione stereo con l'etichetta nera e la sigla del numero di catalogo preceduta da una S.\nCover in italiano.\nMolte canzoni dei Beatles sono state tradotte in italiano: i Meteors nel 1965 hanno dedicato al gruppo un intero album, intitolato Beatlesmania, mentre Fabio KoRyu Calabr\u00f2 ha realizzato dapprima una versione in italiano dell'intero White Album nel 2000, intitolata\" Albume bianco\", e poi,nel 2007, ha ripetuto l'operazione con \"Sergio Pepe e l'orchestrina dei cuori solitari\", in riferimento all'album \"Sgt. Pepper's Lonely Hearts Club Band\". \nDa ricordare inoltre gli Shampoo, gruppo demenziale napoletano che nell'album \"In Naples 1980/81\" ha riproposto alcune canzoni dei Beatles tradotte in napoletano (per cui \"Help!\" \u00e8 diventata \"Peppe\", \"Day Tripper\" \"'e zizze\", e cos\u00ec via).\nDi seguito si riporta un elenco non esaustivo delle cover\":\"\nJugoslavia.\nIn Yugoslavia furono pubblicati tutti gli LP a partire da questo, comprendendo anche \"Hey Jude\". Tutti vennero pubblicati sotto l'etichetta Parlophone/ Jugoton."}
{"id": "4583594", "revid": "599013", "url": "https://it.wikipedia.org/wiki?curid=4583594", "title": "Kjell Andreassen", "text": "Carriera.\nClub.\nAndreassen gioc\u00f2 per il Fredrikstad. Con questa maglia, vinse un campionato (1960-1961) e due edizioni della Norgesmesterskapet (1961 e 1966). Gioc\u00f2 tutte le 4 partite disputate dal Fredrikstad nella Coppa dei Campioni 1960-1961."}
{"id": "4583595", "revid": "640277", "url": "https://it.wikipedia.org/wiki?curid=4583595", "title": "Rio Huallaga", "text": ""}
{"id": "4583598", "revid": "767487", "url": "https://it.wikipedia.org/wiki?curid=4583598", "title": "Pro Patria et Libertate Unione degli Sports Bustesi 1933-1934", "text": "Questa voce raccoglie le informazioni riguardanti la Pro Patria et Libertate nelle competizioni ufficiali della stagione 1933-1934.\nStagione.\nNella stagione 1933-1934 la Pro Patria vuole subito risalire in Serie A. Disputa un buon campionato, ma fallisce l'obiettivo principale. Accede comunque al girone finale che assegna una sola promozione, piazzandosi al quarto posto dietro a Sampierdarenese, Bari e Modena."}
{"id": "4583599", "revid": "1464385", "url": "https://it.wikipedia.org/wiki?curid=4583599", "title": "Vindiciae contra tyrannos", "text": "Vindiciae contra tyrannos, sive de Principis in populum populique in Principem legitima potestate (in italiano: \"Rivendicazioni contro i tiranni, ossia sul legittimo potere del Principe sul popolo e del popolo nei confronti del Principe\") \u00e8 un pamphlet contro l'assolutismo regio, pubblicato in latino, a Basilea, nel 1579, con lo pseudonimo latinizzato \"Stephanus Junius Brutus Celta\".\nLa sua traduzione in francese usc\u00ec a Ginevra nel 1581, col titolo \"De la puissance l\u00e9gitime du prince sur le peuple et du peuple sur le texte\" (in latino: \"De principis in populum, populique in principem, legitima postestate\").\nViene attribuito ai francesi Philippe Duplessis-Mornay, teologo protestante, e Hubert Languet, diplomatico protestante francese.\nContesto.\nI \"Vindiciae\" concludono la serie dei pamphlet pubblicati dopo il massacro della Notte di san Bartolomeo: la \"Franco-Gallia\" di Fran\u00e7ois Hotman, l'anonimo \"Discours politiques de diverses puissances\", il \"R\u00e9veille-Matin des Fran\u00e7ois et de leurs voisins\", il trattato \"Du droit des magistrats sur leurs sujets\" di Th\u00e9odore de B\u00e8ze, la \"R\u00e9solution claire et facile\" di Odet de La Noue.\nContenuto.\nIl piano dei \"Vindiciae\" \u00e8 in quattro parti. Ognuno di loro risponde a una domanda:\nLe prime due questioni sono trattate vivacemente e riguardano se i sudditi sono tenuti a obbedire o sono in grado di resistere al loro re, quando infrange la legge divina.\nLa terza e pi\u00f9 lunga questione considera se le persone possono resistere a un re con la motivazione che sta distruggendo la convivenza civile nella societ\u00e0.\nLa risposta a ciascuna di queste domande \u00e8 affermativa e il lavoro \u00e8 interessante per i motivi che esso fornisce per giustificare la resistenza popolare.\nIl lavoro unisce la visione teologica di alleanza con la comprensione giuridica del contratto per dimostrare perch\u00e9 la resistenza pu\u00f2 essere giustificata agli occhi della legge. Tuttavia, si ferma prima di invitare una persona a giudicare un re. Piuttosto, gli individui possono solo prendere le armi se sono guidati da un magistrato inferiore (cos\u00ec chiamato per distinguerli dal magistrato superiore, vale a dire, il re).\nQuesto dimostra una notevole moderazione, sulla scia del massacro di San Bartolomeo, in confronto ad altri pensatori riformati, come Christopher Goodman e John Knox.\nLa quarta questione si chiede se i principi stranieri possono legalmente sostenere una sollevazione popolare contro un re alle condizioni previste per le prime tre domande.\nPseudonimo.\nLo pseudonimo \"Stephanus Junius Brutus\" evoca molti personaggi dell'antichit\u00e0:\nCoautori presunti.\nL'autore presunto di \"Vindiciae\" \u00e8 Hubert Languet (1518-1581), diplomatico francese al servizio di Augusto I Elettore di Sassonia. Ugonotto, era scampato a fatica dal massacro della notte di san Bartolomeo, a Parigi, tra il 24 e il 25 agosto 1572.\nCome presunto editore e coautore dell'opera \u00e8 indicato Philippe Duplessis-Mornay.\nSecondo l'autorevole studioso Robert M. Kingdon, Languet avrebbe steso una prima bozza, che avrebbe poi passato al giovane amico Duplessis-Mornay, affinch\u00e9 la completasse."}
{"id": "4583607", "revid": "1573940", "url": "https://it.wikipedia.org/wiki?curid=4583607", "title": "Mormoops", "text": "Mormoops () \u00e8 un genere di pipistrelli della famiglia dei Mormoopidi.\nEtimologia.\nL'epiteto generico deriva dalla combinazione delle due parole greche \"\u039c\u03bf\u03c1\u03bc\u03ce-\", italianizzata in Morm\u00f2, una divinit\u00e0 mostruosa dell'antica Grecia e \"-\u1f44\u03c8\u03b9\u03c2\", aspetto, con chiara allusione all'apparenza inquietante del muso.\nDescrizione.\nDimensioni.\nAl genere Mormoops appartengono pipistrelli di piccole e medie dimensioni, con la lunghezza della testa e del corpo tra 50 e 73\u00a0mm, la lunghezza dell'avambraccio tra 45 e 61\u00a0mm, la lunghezza della coda tra 18 e 31\u00a0mm e un peso fino a 18\u00a0g.\nCaratteristiche craniche e dentarie.\nIl cranio \u00e8 corto, con il rostro corto, largo, rivolto all'ins\u00f9 e la scatola cranica notevolmente elevata e profonda. Gli incisivi superiori sono di dimensioni diverse, con quelli interni circa il doppio di quelli esterni. Gli incisivi inferiori sono piccoli e disposti lungo una fila continua tra i canini. La bolla timpanica \u00e8 piccola.\nSono caratterizzati dalla seguente formula dentaria:\nAspetto.\nLe parti superiori variano dal marrone chiaro al bruno-rossastro, mentre le parti ventrali sono generalmente pi\u00f9 chiare. La testa \u00e8 grande e rotonda, gli occhi sono molto piccoli. Il muso \u00e8 corto, ricoperto di pieghe, creste e fossette, il naso \u00e8 corto e rivolto all'ins\u00f9. Sui lati del muso sono presenti delle lunghe setole, il labbro inferiore e il mento sono provvisti di evidenti formazioni carnose, che donano all'intera faccia un aspetto ad imbuto. Le orecchie sono unite da una membrana cutanea. Le ali sono attaccate lungo i fianchi. La coda \u00e8 lunga con la punta che fuoriesce dalla superficie dorsale dell'uropatagio.\nDistribuzione.\nIl genere \u00e8 diffuso in America centrale, meridionale e nei Caraibi.\nTassonomia.\nIl genere comprende 3 specie."}
{"id": "4583608", "revid": "633073", "url": "https://it.wikipedia.org/wiki?curid=4583608", "title": "Mormoopidi", "text": ""}
{"id": "4583611", "revid": "599013", "url": "https://it.wikipedia.org/wiki?curid=4583611", "title": "Asle Arntsen", "text": "Carriera.\nClub.\nArntsen gioc\u00f2 nel Fredrikstad dal 1965 al 1976, totalizzando 115 presenze e 8 reti nella massima divisione norvegese."}
{"id": "4583612", "revid": "47767", "url": "https://it.wikipedia.org/wiki?curid=4583612", "title": "Reuven", "text": ""}
{"id": "4583614", "revid": "47767", "url": "https://it.wikipedia.org/wiki?curid=4583614", "title": "Rubem", "text": ""}
{"id": "4583615", "revid": "1573940", "url": "https://it.wikipedia.org/wiki?curid=4583615", "title": "Pteronotus", "text": "Pteronotus () \u00e8 un genere di pipistrelli della famiglia dei Mormoopidi.\nDescrizione.\nDimensioni.\nAl genere Pteronotus appartengono pipistrelli di piccole e medie dimensioni, con lunghezza della testa e del corpo tra 40 e 77\u00a0mm, la lunghezza dell'avambraccio tra 35 e 65\u00a0mm, la lunghezza della coda tra 15 e 30\u00a0mm e un peso fino a 20\u00a0g.\nCaratteristiche craniche e dentarie.\nIl cranio presenta un rostro con la porzione anteriore allargata e lungo quanto la scatola cranica. La bolla timpanica \u00e8 piccola. Gli incisivi superiori sono diversi tra loro, con i pi\u00f9 interni circa il doppio dei pi\u00f9 esterni. Gli incisivi inferiori sono piccoli e disposti in una fila continua tra i canini, i quali sono robusti. I denti masticatori sono di aspetto e dimensioni normali.\nSono caratterizzati dalla seguente formula dentaria:\nAspetto.\nLe parti superiori variano dal marrone scuro all'ocra-arancione, mentre le parti inferiori sono spesso pi\u00f9 chiare. Il labbro inferiore \u00e8 talvolta provvisto di escrescenze piatte e di piccole papille. Le orecchie sono di dimensioni normali ed ampiamente separate tra loro. Nel sottogenere \"Pteronotus\" le membrane alari sono attaccate tra loro lungo la spina dorsale, dando l'impressione di una schiena priva di peli, similmente ai generi di Megachirotteri \"Dobsonia\", \"Aproteles\" e \"Notopteris\". La coda \u00e8 lunga e si estende per circa la sua met\u00e0 oltre l'uropatagio.\nDistribuzione.\nIl genere \u00e8 diffuso nell'America centrale e meridionale.\nTassonomia.\nIl genere comprende 7 specie:"}
{"id": "4583619", "revid": "59659046", "url": "https://it.wikipedia.org/wiki?curid=4583619", "title": "Diba", "text": ""}
{"id": "4583620", "revid": "1543377", "url": "https://it.wikipedia.org/wiki?curid=4583620", "title": "Marco Flavio Cirillo", "text": "Biografia.\nLaureato in sociologia con studi in Architettura, \u00e8 iscritto all'ordine dei giornalisti pubblicisti ed \u00e8 consulente di comunicazione e marketing.\nAttivit\u00e0 politica.\nEsponente di Forza Italia, dopo essere stato consigliere comunale di Basiglio si candida a sindaco di nel 2003, vincendo le elezioni con il 51,98% dei voti alla sua coalizione di appartenenza; riconfermato al suo secondo mandato nel 2008 con il 60,60% dei voti, segue la confluenza di Forza Italia nel Popolo della Libert\u00e0. Durante il suo mandato come sindaco ha realizzato innumerevoli opere su tematiche ambientali ed innovazioni tecnologiche. Ha concluso il mandato con l'approvazione di un PGT a consumo di \"suolo zero\" cos\u00ec definito dalla Provincia di Milano ma che ha creato forte polemiche con le opposizioni.\nCandidatosi alla Camera alle elezioni politiche italiane del 2013, \u00e8 il nono in lista nella Circoscrizione Lombardia 1, risultando quindi non eletto. Il 2 maggio 2013 viene nominato Sottosegretario di Stato al Ministero dell'Ambiente e della Tutela del Territorio e del Mare sotto il Ministro Andrea Orlando nel Governo Letta - Berlusconi denominato delle \"larghe intese\".\nConclude regolarmente il mandato ed alle successive elezioni comunali di Basiglio del 26 maggio 2013, si candida come consigliere nella lista di centrodestra formata da Fratelli d'Italia, PdL e Lega Nord, risultando il pi\u00f9 votato.\nNel novembre 2013 a seguito della scissione del PdL confluisce in Forza Italia, rimanendo come tecnico nel Governo Letta. Cessa dal suo incarico il 22 febbraio 2014, a seguito dell'entrata in carica del Governo Renzi."}
{"id": "4583621", "revid": "118130", "url": "https://it.wikipedia.org/wiki?curid=4583621", "title": "UEFA Champions League 2013-2014 (eliminatorie)", "text": ""}
{"id": "4583627", "revid": "47767", "url": "https://it.wikipedia.org/wiki?curid=4583627", "title": "Rupen", "text": ""}
{"id": "4583628", "revid": "59659104", "url": "https://it.wikipedia.org/wiki?curid=4583628", "title": "Belfodil", "text": ""}
{"id": "4583629", "revid": "310175", "url": "https://it.wikipedia.org/wiki?curid=4583629", "title": "Jerry Thomas (bartender)", "text": ""}
{"id": "4583630", "revid": "15756", "url": "https://it.wikipedia.org/wiki?curid=4583630", "title": "Storia dei Pittsburgh Steelers", "text": "I Pittsburgh Steelers sono un club di football americano professionistico nato nel 1933 con base a Pittsburgh, Pennsylvania, USA. Questa voce approfondisce la storia della franchigia dalla fondazione ad oggi. Sono la settima franchigia pi\u00f9 vecchia della National Football League (NFL). Le uniche squadra rimaste con una storia pi\u00f9 lunga sono Chicago Bears, Arizona Cardinals, Detroit Lions (precedentemente noti come Portsmouth Spartans), Green Bay Packers, New York Giants e Boston (Washington) Redskins. I Philadelphia Eagles si unirono alla lega assieme agli Steelers nel 1933.\nLa squadra fu fondata da Arthur J. \"Art\" Rooney. La famiglia Rooney ha avuto il controllo del club per la maggior parte della sua storia. Dalla sua fondazione, la squadra ha vinto sei titoli e disputato oltre un migliaio di sfide. Nel , gli Steelers divennero la prima squadra della storia a vincere sei Super Bowl. Attualmente la squadra \u00e8 al quarto posto nella storia per campionati NFL complessivi conquistati, dietro a Packers (13), Bears (9) e Giants (8). Diciotto tra giocatori, allenatori e dirigenti degli Steelers sono stati inseriti nella Pro Football Hall of Fame.\nPrecursori.\nArt Rooney, nato e cresciuto nell'area di Pittsburgh, era stato un atleta dotato in diversi sport. Rooney fu reclutato per giocare a football per Notre Dame, a baseball per i Boston Red Sox e invitato a far parte della squadra di pugilato delle Olimpiadi del 1920. Il suo amore per gli sport lo port\u00f2 a diventare un organizzatore e un promoter. Questo incluse la formazione dell'Hope-Harvey Football Club, un club di football americano semi-professionistico che fond\u00f2 quand'era un adolescente \"In un certo modo, credo che quello sia stato l'inizio degli Steelers. Sono nati da quello\" disse Rooney.\nIl nome \"Hope-Harvey\" era derivata dalla Hope Fire House, situata nel cuore del nord di Pittsburgh North Side, che era adibita a spogliatoio della squadra, e dal Dr. Harvey, un medico locale, che era lo sponsor e il dottore non ufficiale della squadra. La Hope-Harvey Majestics si scontr\u00f2 con altre squadre semi-professionistiche o improvvisate; una donazione veniva raccolta tra gli spettatori che assistevano alle partite, che poi era divisa tra i giocatori. Oltre ad essere il manager e l'allenatore della formazione, Art Rooney giocava occasionalmente come quarterback per la squadra, coinvolgendo anche i suoi fratelli minori, Dan e Jim. Guidate dai ragazzi Rooney, raccolsero un certo successo, inclusi almeno due titoli della Western Pennsylvania Senior Independent Football Conference all'inizio degli anni trenta.\nL'Hope-Harvey club, che in seguito sarebbe divenuto noto come \"Majestic Radio\" (quando la squadra attir\u00f2 uno sponsor) e poi \"James P. Rooneys\" (per promuovere una campagna legislativa dello stato), gioc\u00f2 la maggior parte delle sue gare all'Exposition Park di Pittsburgh. Questi precursori degli Steelers erano composti principalmente dai giocatori dei due college locali: Pitt, Duquesne e Carnegie Tech, in quali possedevano alcuni tra i migliori programmi di football all'epoca.\nAnche se il football era popolare a Pittsburgh in quegli anni, la citt\u00e0 non aveva una squadra professionistica a causa delle leggi puritane della Pennsylvania, che proibivano le attivit\u00e0 atletica di domenica per rispettare lo Shabbat. Le squadre della National Football League, che era stata fondata nel 1920, giocavano principalmente la domenica per evitare conflitti con le formazioni del college che scendevano in campo il sabato.\nI primi anni: decenni di sconfitte.\nNel maggio 1933, in un'anticipazione della revoca delle leggi pi\u00f9 restrittive della Pennsylvania avvenuta nell'autunno di quell'anno, Rooney chiese di poter portare una franchigia nella NFL. La sua richiesta fu approvata il 19 maggio 1933 e il Pittsburgh Professional Football Club, Inc. si un\u00ec alla lega dietro al pagamento di una tassa di ingresso di 2.500 dollari (all'incirca 44.000 dollari attuali). La nuova squadra venne soprannominata Pirates in riferimento alla squadra di baseball padrona di casa del Forbes Field. Prima di scegliere il Forbes, Rooney aveva considerato di giocare al Greenlee Field, casa della squadra cittadina della Negro League di baseball. Dal momento che le leggi in questione della Pennsylvania non vennero revocate fino alla elezioni generali di novembre, la squadra fu costretta a disputare le sue prime quattro gare casalinghe il mercoled\u00ec sera.\nNel corso dei primi quattro decenni della franchigia, la nuova squadra di Rooney sub\u00ec un frustrazione di seguito all'altra. In 39 anni, solo 8 volte concluse con pi\u00f9 vittorie che sconfitte e non arriv\u00f2 mai nemmeno vicina a conquistare un campionato.\nAnni trenta: gli anni dei Pirates.\nNei primi anni della franchigia, i Pirates non erano l'unico (n\u00e9 il principale) interesse di Rooney. Anche l'ufficio del Fort Pitt Hotel dal quale dirigeva la squadra era condiviso col Rooney-McGinley Boxing Club, che promuoveva combattimenti. Inoltre spendeva una grande quantit\u00e0 di tempo ed energia nell'organizzare scommesse con \"handicap\" e a scommettere sulle corse di cavalli, un hobby che dur\u00f2 un'intera vita. Rooney una volta vinse una somma stimata tra i 250.000 e i 300.000 dollari (dai 4,3 ai 5,1 milioni di dollari) in una singola giornata di scommesse nel 1936. In seguito nacque una leggenda secondo cui Art Rooney avrebbe vinto gli Steelers scommettendo a una corsa di cavalli, un fatto comunque privo di fondamento.\nSicuramente le scommesse di Rooney aiutarono a tenere la franchigia a galla, poich\u00e9 mentre Rooney se la cavava bene fuori dal campo di gioco, lo stesso non si poteva dire dei Pirates sul rettangolo. Rooney disse di quegli anni di magra: \"In quei giorni, nessuno si arricchiva con gli Steelers. C'erano da affrontare due sfide. La prima era la domenica, cercando di vincere la gara. La seconda giungeva di luned\u00ec, tentando di pagare gli stipendi.\"\nAnche se fatic\u00f2 nel creare una squadra vincente, Rooney utilizz\u00f2 una gran quantit\u00e0 di energia solo per cercare di continuare a far esistere la franchigia nei suoi primi anni. Nel corso degli anni, mentre l'America era in ginocchio a causa della Grande Depressione, i Pirates richiedevano ingenti risorse finanziarie da Rooney. Rooney afferm\u00f2 che la squadra gli cost\u00f2 quasi 10.000 dollari nel 1934 (171.617 attuali). Le guerre economiche per aggiudicarsi i migliori giocatori erano pi\u00f9 difficili da vincere per i club pi\u00f9 recenti che dovevano competere con i pi\u00f9 stabili New York Giants, Chicago Bears e Green Bay Packers. Nel 1935, Rooney propose una restrizione al numero massimo giocatori che potevano essere ingaggiati dalle squadre che erano finite in cima alla classifica della lega. Queste idee alla fine portarono all'ideazione del Draft NFL, il primo dei quali fu tenuto nel 1936.\nLe prime uniformi dei Pirates erano a strisce longitudinali nere e gialle, con lo stemma della citt\u00e0 di Pittsburgh, la cui bandiera aveva ispirato i colori della squadra.\nRooney assunse Forrest \"Jap\" Douds nel doppio ruolo di giocatore e allenatore. Douds era stato premiato tre volte come All-American ed era una leggenda locale come giocatore del Washington &amp; Jefferson College. Nella NFL sarebbe stato inserito nelle formazione ideale della stagione All-Pro. La gara inaugurale di Pittsburgh fu una sconfitta contro i New York Giants per 23\u20132, davanti a una folla di circa 20.000 spettatori. I primi punti della storia della franchigia vennero da una safety quando il centro dei Pirates John \"Cap\" Oehler blocc\u00f2 un punt nella end zone. Rooney scrisse della gara: \"I Giants vinsero. La nostra squadra fece una figura terribile. La partita non era valsa il prezzo del biglietto per i tifosi\".\nI Pirates vinsero la loro prima gara la settimana successiva, battendo i Chicago Cardinals 14\u201313, davanti a circa 5.000 spettatori. Il primo touchdown della storia della squadra fu segnato da Martin \"Butch\" Kottler che ritorn\u00f2 un intercetto per 99 yard. L'altro eroe di quel giorno fu Mose Kelsch, che all'et\u00e0 di 36 anni era il pi\u00f9 vecchio giocatore della NFL \u2013 quattro anni pi\u00f9 vecchio anche del proprietario della squadra Rooney. Kelsch, un ex giocatore dei Majestics, calci\u00f2 l'extra point che fu il margine di vittoria.\nNella loro sesta gara, i Pirates stabilirono un record NFL assieme ai Cincinnati Red pareggiando per 0-0 dopo aver calciato 31 punt. I Bears e Packers nello stesso giorno ottennero lo stesso tipo di \"impresa\", che da allora non \u00e8 pi\u00f9 stata sorpassata.\nIl numero totale delle presenze nelle prime cinque gare casalinghe fu di circa 57.000. Per contestualizzare, la squadra del college Pitt-Duquesne fu vista da 60.000 spettatori. La squadra termin\u00f2 la stagione regolare con un record di 3\u20136\u20132, dopo la quale Coach Douds non fu confermato come allenatore, anche se rimase altri due anni con la squadra come giocatore.\nRooney insegu\u00ec Heartley \"Hunk\" Anderson, che si era recentemente fatto da parte come capo-allenatore di Notre Dame, per sostituire Douds. Anderson per\u00f2 rifiut\u00f2 per passare ad allenare North Carolina State, cos\u00ec Rooney allora contatt\u00f2 Earle \"Greasy\" Neale, il quale per\u00f2 rifiut\u00f2 anch'egli, per assumere il ruolo di assistente allenatore alla Yale University. Neale in seguito avrebbe allenato i Philadelphia Eagles portandoli a vincere due campionati NFL e fu inserito nella Pro Football Hall of Fame.\nLuby DiMeolo, che era stato considerato un candidato per guidare i Pirates nella loro prima stagione, fu alla fine assunto per sostituire Douds. Era stato capitano della squadra di football dei Pittsburgh Panthers nel 1929 in cui giocava anche Jimmy Rooney. DiMeolo assunse anche Jimmy Rooney come suo assistente. Dopo una deludente stagione con un record di 2\u201310 nel , DiMeolo fu licenziato.\nRooney tent\u00f2 in seguito di ingaggiare la leggenda del football Red Grange, che si era appena ritirato da giocatore, per allenare la squadra l'anno successivo. Grange alla fine declin\u00f2 l'offerta per accettare il ruolo di assistente allenatore dei Chicago Bears. Rooney ripieg\u00f2 cos\u00ec su Joe Bach. Bach a Notre Dame era stato uno dei bloccatori dei famosi \"Four Horsemen\". Sotto la sua direzione la squadra miglior\u00f2 ma non fu ancora competitiva, terminando con un record di 4\u20138.\nIl vide l'istituzione del draft NFL, in modo da livellare la competitivit\u00e0 delle squadre. I Pirates inizialmente ne trassero pochi benefici, dal momento che la loro prima scelta, William Shakespeare, non gioc\u00f2 mai nella NFL. La franchigia scambi\u00f2 la sua scelta del primo giro svariate volte durante i primi trent'anni di storia.\nNel 1936, alla seconda stagione alla guida dei Pirates, Bach port\u00f2 la squadra a competere per la vittoria dell'Eastern Division con un record di 6\u20133 dopo nove partite. La stagione per\u00f2 fin\u00ec in maniera negativa, perdendo le ultime tre gare. Rooney e Bach si diedero vicendevolmente la colpa di questo collasso. Anche se i due raggiunsero un accordo perch\u00e9 Bach rimanesse col club nel , questi decise di accettare il lavoro da allenatore all Niagara University, e Rooney lo svincol\u00f2 tramite un accordo verbale. Rooney in seguito espresse il suo rimpianto per aver lasciato andare Bach.\nBach fu sostituito da Johnny \"Blood\" McNally nel 1937 nel ruolo di allenatore-giocatore. McNally era un veterano che aveva passato undici stagioni nella NFL e aveva giocato nei Pirates nel 1934. Era uno dei personaggi pi\u00f9 coloriti del mondo del football allora e Rooney sper\u00f2 che la sua assunzione contribuisse anche ad aumentare le vendite al botteghino. Dopo due vittorie nelle prime due gare per\u00f2, la squadra perse le successive cinque e termin\u00f2 con un bilancio di 4-7.\nLa stagione successiva vide l'arrivo della prima superstar della storia della franchigia, Byron \"Whizzer\" White. Un quarterback selezionato come All-American, i Pirates lo selezionarono dalla University of Colorado come quarto assoluto del Draft NFL 1938, offrendogli la cifra mai sentita prima di 15.000 dollari di salario (240.000 dollari attuali) per unirsi alla squadra. White declin\u00f2 la generosa offerta, per continuare la sua educazione tramite una borsa di studio alla Oxford University. Riusc\u00ec tuttavia a posticipare l'inizio dei corsi a Oxford a gennaio, potendo cos\u00ec unirsi alla franchigia. Il notevole contratto che Rooney offr\u00ec a White fece infuriare diversi altri proprietari.\nL'arrivo di White port\u00f2 molto ottimismo a Pittsburgh. McNally comment\u00f2: \"Puntavamo al titolo di senza di lui, ora che fa parte della squadra non possiamo farcelo sfuggire. White non deluse le aspettative: guid\u00f2 la lega con 567 yard corse su 152 tentativi. La squadra non riusc\u00ec per\u00f2 a capitalizzare le prestazioni di White, vincendo solo due gare e perdendo tutte le ultime sei. Dopo quella stagione, White si spost\u00f2 in Inghilterra e non torn\u00f2 pi\u00f9 a giocare per i Pirates. White sarebbe diventato uno dei giudici pi\u00f9 longevi della storia della Corte Suprema degli Stati Uniti.\nDopo aver pagato cos\u00ec tanti soldi per una stella con dei risultati deludenti, nel 1938 Rooney decise di arrivare a una stella nel ruolo di allenatore. Offr\u00ec quel ruolo di Jock Sutherland, un leggendario allenatore di football e \"eroe nazionale\". Sutherland aveva appena abbandonato quel ruolo nella University of Pittsburgh. Gli fu offerto un salario che superava di 13.000 dollari annuali (circa 210.000 dollari odierni) quello percepito Pitt. Quando Sutherland declin\u00f2 l'offerta (dovuto probabilmente alla cattiva fama che aveva il football professionistico all'epoca), McNally fu confermato come allenatore dei Pirates, annunciando nel contempo il ritiro da giocatore.\nLa stagione inizi\u00f2 com'era terminata quella precedente: con una striscia di sconfitte. Dopo la terza sconfitta consecutiva, McNally si dimise. Con la squadra ebbe solamente un record di 6\u201319, ma fu inserito nella Hall of Fame nel 1963 per i suoi meriti come giocatore.\nMcNally fu sostituito da Walt Kiesling, che era stato assistente allenatore di McNally nelle due precedenti annate. A met\u00e0 della settima stagione, la squadra aveva gi\u00e0 cambiato cinque allenatori. Kiesling non riusc\u00ec a salvare l'annata, terminata col peggior record, 1\u20139\u20131. L'unica vittoria giunse nella gara finale contro i Philadelphia Eagles, con i quali gli Steelers condivisero l'ultimo posto della lega. La vittoria interruppe una striscia senza vittorie che durava da 14 mesi.\nNegli anni trenta, i Pirates non terminarono mai pi\u00f9 in alto del secondo posto nella loro division n\u00e9 ebbero un record migliore del 50%.\n1940-41: un nuovo nome e una \"nuova\" squadra.\nAll'inizio del 1940, Rooney decise di averne abbastanza del nome \"Pirates\". Lavor\u00f2 col Pittsburgh Post-Gazette per indire un concorso volto a scegliere il nuovo nome della squadra. L'ex allenatore Joe Bach guid\u00f2 la giuria che scelse il nome \"Steelers\" tra quelli suggeriti. Il nuovo nome fu un omaggio alla maggiore industria cittadina, quella dell'acciaio.\nKiesling continu\u00f2 ad allenare nel 1940. Gli Steelers iniziarono la stagione con un record di 1\u20130\u20132 prima di perdere in casa per 10\u20133 contro i Brooklyn Dodgers allenati dall'eroe locale Jock Sutherland. Fu la sua prima vittoria dopo aver lasciato la Duquesne University nel 1939 e dopo aver rifiuto i Pirates/Steelers per poi firmare con i Dodgers. La sconfitta diede inizio a una striscia negativa di sei gare perdute, prima che la squadra vincesse coi Philadelphia Eagles terminando la stagione con un record di 2\u20137\u20132, segnando un totale di soli 60 punti.\nEsausto, Rooney vendette la franchigia per 100.000 dollari (1,6 milioni attuali) ad Alexis Thompson nel dicembre del 1940. Immediatamente Rooney invest\u00ec met\u00e0 della somma nella propriet\u00e0 degli Eagles del suo amico Bert Bell. In un'insolita azione, Rooney, Bell e Thompson istituirono una specie di mini draft per distribuire i giocatori tra le due squadre. 51 giocatori furono acquisiti da ognuna delle squadre.\nThompson assunse Greasy Neale, che Rooney in precedenza aveva tentato di far allenare i Pirates, per condurre questo scambio di giocatori e assisterlo nel draft. Malgrado il fatto che possedesse met\u00e0 di una squadra con sede a Philadelphia, Rooney non aveva intenzione di lasciare Pittsburgh. Si credette che Thompson avrebbe voluto spostate la squadra nella natia New York o a Boston e in quel caso, Bell e Rooney avevano un piano per far giocare la propria squadra nelle due maggiori citt\u00e0 della Pennsylvania. Ad ogni modo, gli altri proprietari della lega bloccarono entrambe le mosse.\nGi\u00e0 nel 1941, Rooney si era pentito di aver ceduto la squadra e trov\u00f2 un accordo con Thompson per scambiare i diritti territoriali con gli Eagles, molto pi\u00f9 vicini a New York, sede dei suoi interessi. Il 3 aprile 1941, gli Eagles passarono a Pittsburgh, assumendo il nome di Steelers. Gli Steelers non persero mai una sola gara a Pittsburgh in pratica e, a causa della stranezza di questi scambi, la NFL considera la propriet\u00e0 di Rooney come ininterrotta.\n1941-46: gli anni della guerra e gli \"Steagles\".\nDopo essere andato alla ricerca di un allenatore di rilievo insieme a Rooney, Bell, che aveva allenato per cinque anni gli Eagles, decise di nominare s\u00e9 stesso per quel ruolo. Kiesling rimase il suo assistente. Dopo una partenza negativa, Rooney convinse Bell a farsi da parte e assumere Aldo Donelli al suo posto. Questi perse cinque gare consecutive, lasciando la squadra a met\u00e0 stagione, con Kiesling che torn\u00f2 ad essere in carica.\nPoche settimane dopo la stagione 1941, gli Stati Uniti entrarono nella seconda guerra mondiale e la cosa influ\u00ec anche sulle squadre professionistiche, improvvisamente trovatesi a corto di giocatori. Dopo aver rimandato il Draft NFL 1942, gli Steelers, che detenevano la prima scelta assoluta, scelsero il futuro Hall of Famer \"Bullet\" Bill Dudley. La squadra perse diversi giocatori chiave ma dopo una partenza negativa vinse sette delle ultime otto partite, terminando con un record di 7-4 la sua prima annata con un record positivo, finendo secondi nella Eastern Division dietro i Washington Redskins. Dudley guid\u00f2 la lega con 696 yard corse.\nNel la squadra si fuse temporaneamente con gli Eagles per formare una squadra popolarmente nota come \"Steagles\". Tale fusione, mai intesa come definitiva, si dissolse alla fine della stagione 1943. Quella stagione vide la formazione terminare con un record di 5-4-1, che per gli Eagles fu la prima stagione con un record positivo della loro storia.\nNel gli Steelers si fusero con i Chicago Cardinals diventando noti come \"Card-Pitt\" e informalmente conosciuti come \"Car-Pitts\" o \"Carpets.\" In quella stagione non vinsero una sola gara. Gli Steelers tornarono in proprio nel e terminarono con un record di 2\u20138. Dudley torn\u00f2 dalla guerra nella stagione e venne premiato come miglior giocatore della NFL. La squadra termin\u00f2 con un bilancio di 5\u20135\u20131.\nAnni quaranta e cinquanta: i \"soliti vecchi Steelers\".\nGli Steelers raggiunsero per la prima volta i playoff nel , vincendo la propria division con un record di 8-4 alla pari coi Philadelphia Eagles. Questo port\u00f2 a uno spareggio al Forbes Field, in cui gli Steelers persero 21\u20130. Poich\u00e9 Steelers e Eagles furono assegnate a due diverse conference nel 1970 dopo la fusione della NFL con l'American Football League, questa gara rimane l'unica della storia in cui le due maggiori citt\u00e0 della Pennsylvania si sono incontrate nei playoff della NFL. Il quarterback Johnny Clement fin\u00ec secondo nella lega con 670 yard corse.\nQuella fu l'unica gara di playoff della squadra per oltre 25 anni. Prima della stagione , coach Jock Sutherland mor\u00ec. La squadra fatic\u00f2 quella stagione (un quarterback, Ray Evans, lanci\u00f2 17 intercetti a fronte di solo 5 touchdown) terminando con un record di 4\u20138. Dopo un'ottima partenza nel la squadra si perse per strada terminando con un bilancio di 6\u20135\u20131. Seguirono nel una stagione da 6\u20136 e due stagioni negative nel (4\u20137\u20131) e (5\u20137).\nDopo aver terminato con un record di 6-6 nel e 5-7 nel , gli Steelers scelsero nel draft Johnny Unitas nel 1955. Svincolato da Pittsburgh nel training camp, Unitas sarebbe diventato uno dei migliori giocatori della storia della NFL coi Baltimore Colts. Pittsburgh disput\u00f2 altre due stagioni con record negativi prima di terminare 6\u20136 nel , il primo anno sotto la direzione di coach Buddy Parker. Il 1957 vide l'assunzione del primo allenatore allenatore afro-americano, Lowell Perry, come allenatore dei ricevitori degli Steelers.\nAll'inizio della stagione gli Steelers ottennero il quarterback Bobby Layne, che aveva guidato i Detroit Lions alla vittoria di due campionati NFL. I risultati furono immediati, con gli Steelers che fecero registrare un record vincente (7\u20134\u20131) per la prima volta in nove anni, anche se non riuscirono a qualificarsi per i playoff. Il 1958 vide gli Steelers disputare le gare casalinghe al Pitt Stadium, anche se il loro stadio principale rimase il Forbes Field.\nGli Steelers terminarono con un record di 6-5-1 nel . Dopo una stagione da 5\u20136\u20131 nel , Rudy Bukich prese il posto di quarteback titolare nel , ma le cose non migliorarono, terminando con un bilancio di 6-8.\nAnni sessanta.\nGli Steelers introdussero il famoso logo astroide basato sul simbolo della American Iron and Steel Institute (AISI) in tempo per la stagione . Bobby Layne torn\u00f2 stabilmente nel ruolo di quarterback titolare e il running back John Henry Johnson ebbe la miglior stagione della carriera, correndo 1.141 yard (secondo nella NFL). Pittsburgh miglior\u00f2 anche in difesa, acquisendo Clendon Thomas dai Los Angeles Rams che guid\u00f2 la squadra con sette intercetti. Ernie Stautner ancor\u00f2 la defensive line. Gli Steelers ebbero la loro miglior stagione fino a quel momento, terminando con un record di 9\u20135 che valse il secondo posto nella division.\nEd Brown divenne il quarterback nella stagione quando Layne si ritir\u00f2. Pittsburgh termin\u00f2 con un record di 7\u20134\u20133, ma solo al quarto posto in una competitiva Eastern Division. Ernie Stautner si ritir\u00f2 a fine anno. Il 1963 vide gli Steelers trasferirsi definitivamente al Pitt Stadium.\nGli anni successivi furono disastrosi per gli Steelers. Un'altra stagione da mille yard di John Henry Johnson fu l'unica luce di un modesto che termin\u00f2 con un record di 5-9. Un altro ritiro colp\u00ec la squadra, quello dell'allenatore Buddy Parker. La franchigia cal\u00f2 a picco nel , terminando con un record di 2\u201312, il peggiore della lega. Nei quattro anni successivi, gli Steelers non terminarono mai con un bilancio migliore di 5\u20138\u20131 (), utilizzando otto diversi quarterback tra il 1965 e il 1969.\nIndicativo delle difficolt\u00e0 della franchigia degli Steelers il fatto che l'ovest della Pennsylvania produsse diversi ottimi quarterback, nessuno dei quali passato o che abbia brillato con gli Steelers. Unitas era un nativo di Pittsburgh, rendendo i suoi successi ancora pi\u00f9 indigesti ai tifosi degli Steelers. George Blanda era originario dell'area di Pittsburgh, ma gli Steelers non lo firmarono mai. La vicina cittadina di Beaver Falls produsse Babe Parilli e in seguito Joe Namath, che sarebbero diventati delle stelle nella American Football League. Gli Steelers invece acquisirono il futuro Hall of Famer, nativo dell'Ohio, Len Dawson, ma se ne sbarazzarono presto, dopo di che questi ebbe una grande carriera coi Kansas City Chiefs. Jack Kemp, un nativo di Los Angeles, fece parte del roster degli Steelers, ma fu in fretta svincolato. Come Blanda, Parilli, Namath e Dawson, divenne una stella nella AFL degli anni sessanta. Le cose iniziarono a cambiare quando gli Steelers scelsero nel draft il nativo della Louisiana Terry Bradshaw nel 1970. Negli anni in cui nell'ovest della Pennsylvania stavano nascendo futuri Hall of Famer come Joe Montana, Dan Marino e Jim Kelly, Bradshaw e i suoi compagni agli Steelers stavano trasformando una delle peggiori squadre della storia della lega in una dinastia che avrebbe dominato la NFL per un decennio, diventando una delle franchigie pi\u00f9 amate della nazione.\nAnni settanta: la dinastia della Steel Curtain.\nIniziali difficolt\u00e0.\nLe fortune degli Steelers iniziarono a migliorare con l'assunzione dell'allenatore Chuck Noll all'inizio del 1969, anche se vinse una sola gara nella sua stagione inaugurale (la peggior stagione di Pittsburgh dal 1941), battendo i Detroit Lions nella partita di debutto e perdendo le successive tredici. Joe Paterno aveva rifiutato il posto prima che venisse offerto a Noll.\nUn altro colpo di fortuna venne con la vittoria del sorteggio sui Chicago Bears dopo la stagione 1969 (entrambe le squadre avevano terminato con un record di 1-13 nel 1969, con l'unica vittoria dei Bears avvenuta ai danni proprio degli Steelers) per aggiudicarsi la prima scelta assoluta e selezionare dalla Louisiana Tech University la stella Terry Bradshaw. Per quanto terribile fosse stata la stagione 1969, essa si rivel\u00f2 il trampolino di lancio per costruire una delle dinastie pi\u00f9 di successo della storia della NFL.\nIl maggior talento di Noll fu quello di selezionare i giocatori nel draft, scegliendo \"Mean\" Joe Greene nel 1969, Terry Bradshaw e Mel Blount in 1970, Jack Ham nel 1971, Franco Harris nel 1972 e nel 1974, scelse Mike Webster, Lynn Swann, John Stallworth, e Jack Lambert. Secondo NFL Network questa \u00e8 stata la miglior classe del draft della storia della NFL con Webster, Swann, Stallworth e Lambert che vennero tutti indotti nella Hall of Fame e vinsero tutti quattro Super Bowl. Questo gruppo di giocatori form\u00f2 la base di una delle migliori formazioni della storia della NFL.\nIl 1970 fu un anno di svolta per gli Steelers. La squadra, assieme ai Cleveland Browns (con i quali si svilupp\u00f2 un'intensa rivalit\u00e0) e i Baltimore Colts, si unirono alle squadre della vecchia American Football League (AFL) nella nuova American Football Conference (AFC), in seguito alla fusione tra AFL e NFL quell'anno. La squadra ricevette tre milioni di dollari come compensazione per il trasferimento, che fu di vitale utilit\u00e0: per anni non aveva mai avuto le reali possibilit\u00e0 economiche per contendere per il titolo. Gli Steelers si spostarono al Three Rivers Stadium e Terry Bradshaw, fu nominato quarterback titolare. Myron Cope, considerato da molti un'istituzione di Pittsburgh, inizi\u00f2 il primo dei suoi 35 anni di carriera come commentatore radiofonico delle gare della squadra. I risultati iniziali, malgrado un miglioramento rispetto alla fine del decennio precedente, non furono molti. Pittsburgh perse la prima gara della stagione contro gli Houston Oilers e Bradshaw fatic\u00f2 per gran parte dell'annata, subendo sack che causarono delle safety in ognuna delle sue prime tre gare e lanciando 24 intercetti, per un record di 5-9. I media locali lo coprirono di critiche per lungo tempo. Nel , Bradshaw lanci\u00f2 22 intercetti e la stagione si concluse con un bilancio di 6-8.\n1972-73: la Immaculate Reception.\nIl fu l'anno della vera svolta. Il rookie Franco Harris si un\u00ec alla squadra e corse 1.055 yard, segnando 11 touchdown. Pittsburgh termin\u00f2 con un record di 11\u20133, al primo posto nella AFC Central, raggiungendo i playoff per la prima volta dal 1947.\nLa loro prima gara di playoff, contro gli Oakland Raiders al Three Rivers Stadium, vide una delle giocate pi\u00f9 famose della storia della NFL, soprannominata The Immaculate Reception. Su una situazione di \"quarto down\", con gli Steelers in svantaggio 7-6 a 22 secondi dal termine e sulla loro linea della 40 yard, Bradshaw lanci\u00f2 un passaggio verso John \"Frenchy\" Fuqua. Il defensive back dei Raiders Jack Tatum ma la fece sbattere all'indietro, venendo raccolta da Franco Harris, che si diresse verso la end zone, segnando il controverso touchdown della vittoria per 13-7. Nella finale della AFC della settimana, gli Steelers persero contro i Miami Dolphins che avrebbe compiuto la \"stagione perfetta\" per 21\u201317. Fu un finale deludente ma anche l'inizio di otto partecipazioni ai playoff consecutive. Probabilmente la giocata pi\u00f9 memorabile della storia della NFL, la Immaculate Reception spinse gli Steelers ai loro anni di gloria negli anni settanta.\nDopo una partenza con un record di 8-1 nel , una striscia negativa nel finale degli Steelers fece perdere alla squadra la possibilit\u00e0 di giocare diverse gare di playoff in casa, finendo secondi nella division dietro ai Cincinnati Bengals a causa della classifica avulsa con un record du 10\u20134. Gli Steelers disputarono a Oakland il primo turno dei playoff e persero 33\u201314.\n1974: il primo Super Bowl.\nGli Steelers scelsero il nucleo della difesa soprannominata \"Steel Curtain\" nel Draft NFL 1974. Questo consent\u00ec alla squadra di raggiungere la vetta per la prima volta. Terry Bradshaw fu messo in panchina dopo le cattive prestazioni all'inizio della stagione, venendo sostituito come titolare da Joe Gilliam, il quale per\u00f2 non fece meglio, portando al ritorno di Bradshaw in cabina di regia. Gli Steelers terminarono con un record di 10\u20133\u20131 vincendo il titolo di division e con \"Mean\" Joe Greene che vinse il premio miglior difensore dell'anno della NFL.\nDopo aver battuto Buffalo Bills e Oakland Raiders con relativa facilit\u00e0 nei primi due turni dei playoff, gli Steelers incontrarono i Minnesota Vikings a New Orleans nel Super Bowl IX. La gara fu una battaglia difensiva: gli unici punti segnati nel primo tempo giunsero da una safety messa a segno dagli Steelers sul quarterback di Minnesota Fran Tarkenton che sub\u00ec un sack nella end zone. Nel secondo tempo, gli Steelers segnarono un touchdown in seguito a un fumble sul ritorno di un kickoff e un altro segnato da Larry Brown. Con la vittoria per 16\u20136, gli Steelers conquistarono il loro primo titolo dopo 42 anni di sconfitte.\n1975: secondo Super Bowl.\nLa squadra disput\u00f2 un'annata ancora migliore nel . Pittsburgh vinse 11 gare consecutive e sub\u00ec pi\u00f9 di venti punti in due sole partite. Mel Blount fu nominato difensore dell'anno della AFC, Franco Harris corse 1.246 yard (secondo nella lega dietro O.J. Simpson), Lynn Swann segn\u00f2 11 touchdown su ricezione e Terry Bradshaw gioc\u00f2 molto meglio che nelle precedenti stagioni, con 2.055 yard passate, 18 TD e solo 9 intercetti. La squadra termin\u00f2 con un record di 12-2, il migliore della AFC. Nei playoff, Pittsburgh batt\u00e9 i Baltimore Colts 28\u201310 e gli Oakland Raiders 16\u201310 nella finale della AFC.\nGli Steelers raggiunsero il secondo Super Bowl consecutivo, questa volta contro i Dallas Cowboys a Miami. In svantaggio 10-7 nel quarto periodo, Roy Gerela calci\u00f2 due 2 field goal e Bradshaw pass\u00f2 un touchdown da 64 yard per Swann che portarono Pittsburgh in vantaggio. Dopo che anche i Cowboys rimontarono segnando un touchdown, un intercetto subito all'ultimo minuto da Roger Staubach chiuse la partita sul 21\u201317 per gli Steelers. Lynn Swann segn\u00f2 che segn\u00f2 il touchdown decisivo in quel Super Bowl, fu premiato come MVP.\n1976-77: sconfitte nei playoff.\nI due volte campioni in carica ebbero una partenza difficile nel , perdendo quattro delle loro prime cinque gare. La squadra per\u00f2 si riprese e grazie alla solita ottima difesa vinse le ultime nove gare consecutive. Per il terzo anno consecutivo, un giocatore degli Steelers (questa volta Jack Lambert) vinse il premio di difensore dell'anno della AFC. Pittsburgh termin\u00f2 con un record di 10-4 e spazz\u00f2 via i Colts 40\u201314 nel divisional round dei playoff. Nella finale della AFC, gli Steelers rallentati dagli infortuni persero 24\u20137 contro la loro perenne nemesi nei playoff e futuri vincitori del Super Bowl, i Raiders.\nLa stagione di Pittsburgh fu relativamente deludente. Bradshaw lanci\u00f2 pi\u00f9 intercetti che touchdown, il fullback Rocky Bleier dimezz\u00f2 la propria produzione rispetto al 1976 e la famosa Steel Curtain concesse quasi il doppio dei punti subiti. La squadra vinse comunque la propria division con un record di 9\u20135 ma perse 34\u201321 contro i Denver Broncos nei divisional playoff.\n1978: terzo Super Bowl.\nPittsburgh fece registrare un record di 14\u20132 nella stagione regolare, il migliore della NFL. Nei playoff, gli Steelers spazzarono via Denver Broncos e Houston Oilers con un punteggio complessivo di 67\u201315, qualificandosi per il Super Bowl XIII.\nQuella gara, una rivincita coi Cowboys, \u00e8 considerata da molti uno delle migliori edizioni del Super Bowl di tutti i tempi. Bradshaw lanci\u00f2 quattro passaggi da touchdown ma i Cowboys rimasero sempre in partita, grazie al recupero di un fumble trasformato in touchdown da Mike Hegman. Dopo che Swann e Harris segnarono due touchdown a 19 secondi di distanza l'uno dall'altro nel quarto periodo, i Cowboys risposero con le marcature di Billy Joe Dupree e Butch Johnson portandosi a quattro punti di distanza a 22 secondi dal termine. Gli Steelers recuperarono l'onside kick e conservarono la vittoria per 35\u201331. Terry Bradshaw fu l'MVP dell'incontro.\n1979: quarto Super Bowl.\nLa stagione fu l'ultima della dinastia. Bradshaw lanci\u00f2 oltre 3.700 yard e 26 touchdown e John Stallworth ricevette 1.183 yard. La squadra termin\u00f2 ancora con un record di 12\u20134, vincendo la AFC Central. Nei playoff sconfissero i Dolphins 34\u201314 e gli Oilers 27\u201313, incontrando i Los Angeles Rams nel loro quarto Super Bowl.\nI Rams avevano un certo numero di ex membri dello staff degli Steelers, i quali avevano una certa conoscenza degli schemi e delle chiamate della squadra. Per questo motivo, misero in difficolt\u00e0 gli Steelers per tre quarti. Bradshaw lanci\u00f2 tre intercetti, ma anche due lunghi touchdown nel secondo tempo (uno per Swann e uno per Stallworth). I Rams non riuscirono a recuperare e Pittsburgh vinse 31\u201319.\nI successi della squadra in quest'epoca portarono a un'espansione della loro legione di tifosi oltre i suoi confini geografici. Ancora oggi, Pittsburgh rimane tra i leader della lega nella vendita di merchandising e attira tifosi da tutta la nazione per le proprie gare. La lealt\u00e0 di questi tifosi \u00e8 talvolta soprannominata Steeler Nation (ispirandosi alla Raider Nation degli Oakland Raiders).\n1980-1981: un decennio di declino.\nGli Steelers furono colpiti dai ritiri di tutti i giocatori chiave degli anni del Super Bowl. Rocky Bleier dopo la stagione 1980. \"Mean Joe\" Greene e L.C. Greenwood dopo la stagione 1981, Lynn Swann e Jack Ham afterdopo il 1982, Terry Bradshaw e Mel Blount dopo il 1983, Jack Lambert e Franco Harris dopo il 1984 e John Stallworth dopo la stagione 1987.\n1980-81: fuori dai playoff.\nLa stagione fu quella del canto del cigno per la squadra che andava alla ricerca del quinto anello del Super Bowl. Rallentati dall sfortuna, dall'et\u00e0, dagli infortuni e da un anno negativo di Terry Bradshaw, gli Steelers terminarono con un record di 9\u20137, mancando i playoff. Nel non and\u00f2 meglio, concludendo con un bilancio di 8-8.\n1982-83.\nMolti cambiamenti coinvolsero gli Steelers durante la stagione , incluso l'allenatore Chuck Noll che install\u00f2 una difesa di tipo 3\u20134 per far fronte alle nuove regole della lega che rafforzavano l'importanza del gioco sui passaggi e le partenze di Joe Greene e L.C. Greenwood. Pittsburgh termin\u00f2 con un record la 6\u20133 la stagione accorciata per uno sciopero dei giocatori e raggiunse i playoff per la prima volta dal 1979. L\u00ec persero una gara tirata quando Kellen Winslow segn\u00f2 due touchdown nel quarto periodo, terminando 31\u201328 contro i San Diego Chargers.\nBradshaw rimase ai margini del campo per un infortunio al gomito per la maggior parte della stagione (la sua ultima), con Cliff Stoudt che prese il posto dietro il centro. Franco Harris corse 1.007 yard nella sua ultima stagione Pittsburgh (si trasfer\u00ec ai Seattle Seahawks per il suo anno finale) e Keith Willis fece registrare un primato in carriera di 13 sack. Gli Steelers persero quattro delle ultime cinque gare della stagione regolare ma con un record di 10\u20136 riuscirono a vincere la division. Nel primo turno di playoff, gli Steelers uscirono velocemente, subendo un imbarazzante 38\u201310 dai Los Angeles Raiders.\n1984.\nIl avrebbe dovuto essere un anno di ricostruzione. Mark Malone e David Woodley si divisero il ruolo di quarterback, con Frank Pollard che prese il posto di running back, mentre il rookie offensivo dell'anno Louis Lipps brill\u00f2 come wide receiver. Con un bilancio di 9-7 gli Steelers vinsero un altro titolo di division. Tra le nove vittorie, gli Steelers inflissero ai San Francisco 49ers la loro unica sconfitta della stagione, che si sarebbe conclusa con un record complessivo di 18-1 e la vittoria del Super Bowl. Nei divisional playoff contro i Denver Broncos, gli Steelers rimontarono nel quarto periodo vincendo per 24\u201317 ma persero successivamente contro Dan Marino (nativo di Pittsburgh e che gli Steelers avevano preferito non selezionare nel Draft NFL 1983) e i Dolphins, 45\u201328.\n1985-87.\nMalgrado una grandi annata da parte di Lipps e Pollard, la stagione degli Steelers croll\u00f2 in dicembre, perdendo tutte le ultime 4 gare e terminando con un record di 7\u20139. Nel , Malone divenne l'unico quarterback titolare ed Earnest Jackson (che veniva da due stagioni consecutive da mille yard corse coi Philadelphia Eagles) fu aggiunto all'attacco, ma la squadra non miglior\u00f2, terminando con un record di 6\u201310. Una stagione da 8\u20137 (accorciata di una gara a causa di un altro sciopero) nel non fu abbastanza per Malone per conservare il suo lavoro a Pittsburgh. Bubby Brister divenne il nuovo quarterback titolare della squadra.\n1988-89.\nLa stagione con un record di 5-11 fu la peggiore degli ultimi vent'anni per gli Steelers. Mike Webster fu svincolato a fine anno. La squadra del ebbe una partenza difficile ma vinse cinque delle ultime sei gare terminando con un record di 9\u20137, sufficiente per ottenere una wild card nei playoff. Nel primo turno contro gli Houston Oilers, gli Steelers orchestrarono una disperata rimonta nel quarto periodo, vincendo per 26\u201323 ai supplementari con un field goal da 50 yard di Gary Anderson. Quella gara cost\u00f2 all'allenatore di Houston Jerry Glanville il suo posto. Nel turno successivo contro i Denver Broncos, fu invece John Elway che complet\u00f2 una rimonta dell'ultimo minuto, eliminando gli Steelers con una sconfitta per 24\u201323. Il defensive back Rod Woodson, alla sua terza stagione, fu convocato per il primo di sette Pro Bowl consecutivi.\n1990-91.\nGli Steelers terminarono con un record di 9\u20137 nel guidati dalla miglior difesa della NFL a livello di yard concesse. La difesa fu guidata da una seconda linea che poteva contare su un superbo Rod Woodson e che fu particolarmente efficace, subendo soli 9 touchdown e intercettano 19 passaggi (gli Steelers in totale ne intercettarono 24). La stagione per\u00f2 termin\u00f2 in modo deludente dal momento che in tre settimane gli Steelers persero due volte contro i Cincinnati Bengals e la gara finale in trasferta contro gli Houston Oilers, rimanendo esclusi dai playoff.\nLa stagione vide il quarterback rookie Neil O'Donnell mostrare alcuni sprazzi di classe ma il resto della squadra non fu all'altezza e la franchigia termin\u00f2 con un bilancio di 7\u20139.\n1992-2006: gli anni di Bill Cowher.\nChuck Noll, l'allenatore degli Steelers dal 1969, si ritir\u00f2 alla fine della stagione. Noll fu sostituito dal coordinatore difensivo dei Kansas City Chiefs Bill Cowher, un nativo di Crafton, nella periferia di Pittsburgh. Cowher guid\u00f2 gli Steelers ai playoff in ognuna delle sue prime sei stagioni come allenatore, un'impresa compiuta in precedenza solamente dal leggendario coach Paul Brown dei Cleveland Browns.\n1992.\nCowher ebbe un immediato impatto nella stagione , cos\u00ec come il running back al terzo anno Barry Foster, le cui 1.690 yard corse furono il secondo risultato della lega dietro Emmitt Smith. Woodson mise a segno sei sack, un primato in carriera. Gli Steelers con un record di 11\u20135 vinsero la AFC Central e la possibilit\u00e0 di saltare il primo turno di playoff. Le loro speranze si infransero tuttavia contro i Buffalo Bills, perdendo 24-3 nel divisional round.\n1993.\nGli Steelers calarono nel finale della stagione , partendo con un record di 6\u20133 ma terminando 9\u20137. Riuscirono comunque a centrare l'ultimo posto utile nei playoff, viaggiando all'Arrowhead Stadium per affrontare i Kansas City Chiefs nel turno delle wild card. In vantaggio 24\u201317 a due minuti dal termine, la difesa degli Steelers concesse un passaggio da touchdown a Joe Montana su una situazione di quarto down per il poco noto Tim Barnett, pareggiando la gara. Ai supplementari, i Chiefs vinsero con un field goal di Nick Lowery.\n1994.\nLa stagione riport\u00f2 nella mente dei tifosi degli Steelers vecchi ricordi degli anni settanta. A Barry Foster come running back si un\u00ec il rookie Bam Morris e insieme corsero quasi 1.700 yard. La difesa \"Steel Curtain\" fece un'estemporanea ricomparsa, con Kevin Greene che mise a segno 14 sack, pi\u00f9 altri 10 fatti registrare da Greg Lloyd. Con un bilancio di 12-4, gli Steelers ebbero il miglior record della AFC. Nei divisional playoff Pittsburgh batt\u00e9 facilmente i Cleveland Browns 29\u20139 ed era nettamente favorita nella finale della AFC contro i San Diego Chargers. Gli Steelers sembrarono dominare, almeno nelle cifre: O'Donnell pass\u00f2 349 yard contro le 165 di Stan Humphries, avendo il doppio del possesso del pallone. Nel terzo quarto si trovarono in svantaggio per\u00f2 per 13-3 quando Alfred Pupunu e Tony Martin segnarono touchdown da 43 yard ciascuno. Alla fine furono i Chargers a qualificarsi al Super Bowl XXIX, con un punteggio di 17\u201313. Gli Steelers del 1994 finirono la loro deludente stagione a sole tre yard dalla prima apparizione al Super Bowl dal 1980, quando un passaggio di O'Donnell per Foster fu deviato a terra. Questa giocata sintetizz\u00f2 la stagione degli Steelers, incompiuta, e purtroppo per loro, questa parola fu un segno distintivo di tutta l'era Cowher.\n1995: sconfitta nel Super Bowl.\nLa stagione non fu meno dominante. Foster lasci\u00f2 la squadra ma Erric Pegram (preso dagli Atlanta Falcons) lo sostitu\u00ec degnamente correndo 800 yard quella stagione. Yancey Thigpen ricevette 1.307 yard e Willie Williams fece registrare sette intercetti. La squadra con un record di 11-5 vinse ancora la propria division e pot\u00e9 saltare il primo turno di playff. Come nel 1994, gli Steelers dominarono i divisional playoff (40\u201321 sui Buffalo Bills) ma la cenerentola Indianapolis Colts diede loro del filo da torcere nella finale della AFC. La squadra in vantaggio cambi\u00f2 per quattro volte, l'ultima quando Bam Morris segn\u00f2 un touchdown con un minuto e 34 secondi rimanenti. Il quarterback dei Colts Jim Harbaugh lanci\u00f2 un passaggio della disperazione che per\u00f2 Aaron Bailey si fece sfuggire nella end zone. Gli Steelers vinsero 20\u201316 e andarono ad affrontare i Dallas Cowboys nel Super Bowl XXX.\nI Cowboys avevano dominato gli anni novanta come gli Steelers avevano fatto negli anni settanta e si portarono velocemente in vantaggio per 13-0. Pittsburgh mostr\u00f2 alcuni segnali di vita quando Yancey Thigpen segn\u00f2 un touchdown prima della fine del primo tempo e un \"onside kick\" fu recuperato a sorpresa, portando a un altro touchdown di Bam Morris ad accorciare il punteggio di 20\u201317, nel finale del quarto periodo. La difesa degli Steelers forz\u00f2 velocemente Dallas al punto, ma Neil O'Donnell lanci\u00f2 il suo secondo, e peggiore, intercetto della gara, in modo simile al precedente, facendo svanire ogni speranza di rimonta per gli Steelers. Entrambi gli intercetti portarono Dallas a segnare dei semplici touchdown e gli Steelers persero 27\u201317.\n1996.\nIl Super Bowl XXX fu l'ultima gara di O'Donnell come Steeler, venendo assunto dai New York Jets come free agent nei mesi successivi. Pittsburgh scelse nel draft Kordell Stewart nel 1995, tenendolo solo come riserva nel . Mike Tomczak fu nominato quarterback titolare. Gli Steelers furono coinvolti anche in uno scambio in cui ottennero il running back Jerome Bettis dai St. Louis Rams, il quale corse oltre 1.400 yard nel suo primo anno con la nuova franchigia. Un declino nel finale di stagione fece calare le possibilit\u00e0 degli Steelers di raggiungere il Super Bowl ma grazie a un record di 10\u20136 vinsero comunque la division. Pittsburgh vinse facilmente nel turno delle wild card (42\u201314sui Colts) ma fu sconfitta altrettanto facilmente 28\u20133 dai New England Patriots nel turno successivo.\n1997.\nA Stewart fu assegnato il ruolo di quarterback titolare nel dopo che Tomczak non era stato all'altezza delle aspettative. Stewart invece fece una buona impressione ai tifosi nella sua prima annata completa, passando 3.000 yard e 21 touchdown. Bettis super\u00f2 ancora le mille yard ricevute e Thigpen ne ricevette altre mille. Gli Steelers ancora una volta vinsero la AFC Central e con un record di 11-5 saltarono il primo turno di playoff. L\u00ec vinsero per 7\u20136 una battaglia difensiva coi Patriots nel divisional playoff, qualificandosi per la finale della AFC Championship al Three Rivers Stadium contro i Denver Broncos. Kordell Stewart segn\u00f2 presto, ma i Broncos esplosero nel secondo quarto. Un tentativo di rimonta degli Steelers nel quarto periodo non si complet\u00f2 e la squadra perse contro i futuri vincitori del Super Bowl per 24\u201321.\n1998.\nNel , dopo aver vinto sette delle prime undici gare, sembrava che gli Steelers potessero tornare ai playoff. Due sconfitte contro i Cincinnati Bengals e una contro i Detroit Lions nel Giorno del Ringraziamento ai tempi supplementari tennero per\u00f2 la squadra fuori dalla \"post-season\".\n1999.\nLa squadra ebbe un'annata turbolenta nella stagione . Stewart fu messo in panchina a met\u00e0 stagione e Tomczak torn\u00f2 ad essere il quarterback titolare. I ricevitori della squadra erano quasi completamente nuovi (inclusa la futura stella Hines Ward) mostrando a volte la loro inesperienze, con la squadra che termin\u00f2 con un record di 6-10, il peggiore degli ultimi undici anni\n2000.\nLa stagione fu l'ultima al Three Rivers Stadium. Il ruolo di quarterback titolare fu affidato Kent Graham. Le sue giocate sotto la media e gli infortuni a inizio stagione fecero passare Kordell Stewart al suo posto e la squadra inizi\u00f2 a mostrare dei segnali di miglioramento. Jerome Bettis corse 1.341 yard. Il wide receiver rookie Plaxico Burress si un\u00ec alla squadra per fare coppia con Hines Ward. Il linebacker Jason Gildon, l'unico Pro Bowler della squadra, ebbe un primato di carriera di 13,5 sack, oltre ad altri 10,5 sack arrivarono da Joey Porter, con la franchigia che termin\u00f2 con un record di 9-7. La difesa non concesse touchdown per 20 quarti consecutivi, a soli due dal record NFL stabilito dagli stessi Steelers nel 1976. Malgrado ci\u00f2, la squadra non riusc\u00ec a raggiungere i playoff per il terzo anno consecutivo. Gli Steelers vinsero anche l'ultima gara di sempre al Three Rivers Stadium superando i Washington Redskins 24\u20133.\n2001.\nGli Steelers si trasferirono all'Heinz Field nella stagione . Sia Ward sia Burress superarono le mille yard ricevute e il linebacker Kendrell Bell fu nominato rookie difensivo dell'anno. Bettis salt\u00f2 le ultime cinque gare della stagione regolare per infortunio e inizi\u00f2 i playoff con un infortunio al ginocchio, ma Chris Fuamatu-Ma'afala e Amos Zereoue non lo fecero rimpiangere. La squadra termin\u00f2 col miglior record della AFC, 13-3.\nZereoue, sostituto di Bettis, segn\u00f2 due touchdown nei divisional playoff contro i campioni in carica, i Baltimore Ravens, dando la vittoria agli Steelers per 27\u201310. Pittsburgh in seguito ospit\u00f2 la sua quarta finale della AFC in otto anni, questa volta contro i New England Patriots. L'ottimismo attorno alla squadra era grande e Bettis era sulla via del ritorno. I Patriots passarono presto in vantaggio grazie a due touchdown segnati dagli special team, ma gli Steelers tentarono di rimontare nel terzo periodo, segnando touchdown su corsa con Bettis e Zereoue. Gli ultimi due drive di Kordell Stewart terminarono per\u00f2 entrambi con degli intercetti e i Patriots futuri vincitori del Super Bowl vinsero 24\u201317.\n2002.\nLa scarsa efficacia di Stewart nelle gare pi\u00f9 importanti e la sua tendenza a lanciare intercetti gli fecero perdere il posto da quarterback titolare all'inizio della stagione . Tommy Maddox prese il suo posto. Maddox perse solamente tre gare, con gli Steelers che terminarono con un bilancio di 10\u20135\u20131, vincendo la nuova AFC North division.\nNel primo turno dei playoff, la squadra affront\u00f2 uno dei suoi storici rivali, i Cleveland Browns. Gli Steelers erano in svantaggio 24-7 nel terzo periodo ma Maddox guid\u00f2 una selvaggia rimonta. Jerame Tuman, Hines Ward e Chris Fuamatu-Ma'afala segnarono tutti nel quarto periodo, portando a casa la vittoria per 36\u201333. Il turno successivo contro i Tennessee Titans fu ugualmente drammatico. Hines Ward pareggi\u00f2 la gara all'inizio dell'ultimo quarto con un touchdown da 21 yard, con la partita che giunse ai supplementari. Tennessee vinse il lancio della monetina e il kicker dei Titans Joe Nedney calci\u00f2 un field goal, segnandolo. Gli Steelers per\u00f2 avevano chiamato un time-out, cos\u00ec il field goal non venne assegnato. Il secondo tentativo di Nedney usc\u00ec alla destra dei pali, ma agli Steelers venne fischiato un fallo di Dwayne Washington. Il terzo tentativo and\u00f2 a segno e fu quello decisivo, dietro le proteste di Bill Cowher che riteneva di aver chiamato un altro time-out. Il punteggio finale fu di 34-31 per i Titans.\n2003.\nL'annata fu una delusione su tutti i fronti. A causa degli infortuni alla offensive line e ai precedenti successi di Maddox nel gioco sui passaggi, gli Steelers cambiarono il loro stile di gioco solitamente impostato sulle corse. Maddox per\u00f2 lanci\u00f2 solo 18 touchdown a fronte di 17 intercetti, portando i tifosi a chiedersi se la stagione precedente fosse stata solo frutto del caso. N\u00e9 Jerome Bettis n\u00e9 Plaxico Burress raggiunsero le mille yard e gli Steelers terminarono con un record di 6-10.\n2004: 15-1.\nNel Draft NFL 2004, gli Steelers selezionarono il quarterback Ben Roethlisberger dalla Miami University (Ohio) nel primo giro. Maddox conserv\u00f2 il posto da titolare fino a quando si infortun\u00f2 nella seconda gara della stagione, a Baltimora, contro i Ravens. Roethlisberger fu spedito nel vivo dell'azione e immediatamente entusiasm\u00f2 i tifosi. \"Big Ben\" non perse una sola gara durante la stagione regolare, stabilendo il record NFL per gare consecutive vinte da un quarterback rookie a inizio carriera. Comprese in questa striscia ci furono delle convincenti vittorie sui New England Patriots (interrompendo la loro striscia di 21 vittorie consecutive) e sui futuri campioni della NFC, i Philadelphia Eagles. Verso il finale di stagione, Roethlisberger e il resto degli Steelers iniziarono a mostrare segnali di logoramento ma riuscirono sempre a uscire come vincitori. Gli Steelers terminarono con un record di 15-1, il migliore della lega e il migliore della loro storia.\nDopo essersi affidati nel 2003 con poco successo al gioco sui passaggi, gli Steelers nel 2004 tornarono alla loro formula abituale, con un gioco fortemente orientato sulle corse e una solida difesa. Il dominante gioco sulle corse, che poteva contare su Jerome Bettis e Duce Staley (acquisito prima dell'inizio della stagione), fu accompagnato dall'efficiente e a volte esplosivo gioco sui passaggi guidato da Roethlisberger e dai ricevitori Burress, Ward e Antwaan Randle El. La difesa, una delle migliori della lega, era guidata dai linebacker da Pro Bowl James Farrior e Joey Porter e dalla safety Troy Polamalu. Solo tre squadra in precedenza (i 49ers dell'84, i Bears dell'85 Bears e i Vikings del '98) avevano vinto 15 gare nella stagione regolare, con gli Steelers che furono la prima squadra della AFC a compiere quell'impresa.\nI divisional playoff li videro opposti ai New York Jets, qualificati con una wild card. Roethlisberger lanci\u00f2 due intercetti, uno dei quali ritornato in touchdown da Reggie Tongue ma un touchdown di Hines Ward pareggi\u00f2 la gara sul 17\u201317 nel quarto periodo. Il kicker dei Jets Doug Brien ebbe due possibilit\u00e0 di vincere la gara con un field goal, ma li sbagli\u00f2 entrambi. Jeff Reed invece segn\u00f2 un field goal nei tempi supplementari e gli Steelers vinsero 20\u201317.\nGli Steelers tornarono nella finale della AFC, ancora a Pittsburgh, per una rivincita contro i Patriots. New England prese un largo vantaggio nel primo periodo dopo due palloni persi dagli Steelers. Nel secondo quarto, Rodney Harrison intercett\u00f2 Roethlisberger (che nel complesso sub\u00ec tre intercetti) ritornandolo in touchdown. Gli Steelers provarono a rimontare nel terzo periodo ma non vi riuscirono. I Patriots, un'altra dinastia paragonata a quella degli Steelers negli anni settanta, vinsero 41\u201327. Per la quarta volta negli ultimi dieci anni, gli Steelers persero la finale della AFC in casa sotto la direzione di Bill Cowher.\n2005: quinto Super Bowl.\nMalgrado l'aver perso Plaxico Burress come free agent (finito ai New York Giants), gli Steelers fecero alcune mosse per assicurarsi il ritorno nei playoff. La prima fu di scegliere il tight end Heath Millerfrom dalla University of Virginia nel Draft NFL 2005. Altre scelte inclusero il cornerback da Florida State Bryant McFadden, l'offensive guard dalla Northwestern University Trai Essex e il ricevitore dalla Georgia University Fred Gibson.\nNel , gli Steelers speravano di fare ritorno nella \"post-season\". Gli infortuni di Jerome Bettis e Duce Staley costrinsero Willie Parker a diventare il running back titolare, ruolo in cui si trov\u00f2 bene, portando alla vittoria nelle prime due gare contro Tennessee Titans (34\u20137) e Houston Texans (27\u20137) per aprire la stagione. Nella gara successiva invece, i New England Patriots portarono Ben Roethlisberger alla sua prima sconfitta nella stagione regolare degli Steelers in una reclamizzata rivincita della finale della AFC del 2004. Due settimane dopo, Pittsburgh si riprese battendo i San Diego Chargers 24\u201322 con un field goal da 40 yard di Jeff Reed. La vittoria fu pagata a caro prezzo, poich\u00e9 Roethlisberger sub\u00ec un infortunio al ginocchio sinistro. Tommy Maddox fu nominato titolare per la gara successiva contro i Jacksonville Jaguars, persa ai supplementari 23\u201317. Le discussioni di Maddox fuori dal campo con coach Bill Cowher gli costarono il ruolo di prima riserva. Fortunatamente, \"Big Ben\" fu in grado di disputare la successiva gara in trasferta contro i Cincinnati Bengals. Nonostante la vittoria per 27\u201313, il suo ginocchio sinistro richiese un intervento chirurgico. Big Ben lott\u00f2 contro il dolore nella vittoria della sua squadra 20\u201319nel Monday Night Football contro i Baltimore Ravens, aggravando per\u00f2 i suoi infortuni. Charlie Batch fu nominato titolare e port\u00f2 a due vittorie contro i Green Bay Packers (20\u201310 in trasferta) e i Cleveland Browns (34\u201321 in casa), una gara in cui il wide receiver Hines Ward stabil\u00ec il record di franchigia per numero di ricezioni in carriera (543), superando John Stallworth e le sue 537. Sfortunatamente, Batch si ruppe una mano, costringendolo ad uscire dal campo. A Tommy Maddox fu assegnato il ruolo di titolare contro i Ravens ma ancora una volta non si dimostr\u00f2 all'altezza e Pittsburgh perse 16\u201313 ai supplementari. Dopo il ritorno di Roethlisberger, gli Steelers persero le due gare in casa contro gli allora imbattuti Indianapolis Colts (26\u20137 in trasferta) e contro i Bengals (38\u201331). Si ripresero per\u00f2 vincendo le ultime quattro gare della stagione (21\u20139 sui Bears, 18\u20133 in casa dei Vikings, 41\u20130 a Cleveland contro i Browns e 35\u201321 in casa coi Lions) centrando l'ultimo posto utile per entrare nei playoff.\nDomenica 8 gennaio 2006, gli Steelers viaggiarono fino al Paul Brown Stadium per la partita del turno delle wild card contro i Cincinnati Bengals. Nella seconda gara offensiva dei Bengals, il quarterback Carson Palmer lanci\u00f2 un passaggio completo da 66 yard, ma rimase infortunato durante il tentativo di sack di Kimo von Oelhoffen, rompendosi il legamento crociato anteriore e il legamento mediale collaterale. Il quarterback di riserva Jon Kitna entr\u00f2 al posto di Palmer e pass\u00f2 un touchdown e due intercetti. Malgrado fossero sempre stati in svantaggio nel primo quarto, gli Steelers rimontarono e vinsero 31\u201317.\nDomenica 15 gennaio, gli Steelers fecero visita all'RCA Dome di Indianapolis e ai Colts primi nel tabellone della AFC, battendoli 21\u201318 con una controversa chiamata nel quarto periodo che annull\u00f2 un intercetto cruciale di Troy Polamalu. Dopo aver recuperato un fumble di Jerome Bettis sulla linea di 1 yard dei Colts, il cornerback dei Colts Nick Harper sembr\u00f2 avviarsi a segnare quello che poteva essere il touchdown della vittoria, venendo per\u00f2 placcato dal quarterback Ben Roethlisberger. Successivamente il kicker dei Colts sbagli\u00f2 il field goal del potenziale pareggio a pochi secondi dal termine. Fu la prima gara della storia della NFL in cui la sesta squadra del tabellone (Pittsburgh) sconfisse la prima (gli Indianapolis Colts) nei playoff. Fu anche la prima volta che la sesta di un tabellone si qualific\u00f2 per la finale di conference.\nIl 22 gennaio 2006, gli Steelers vinsero la loro sesta finale della AFC all'INVESCO Field at Mile High a Denver, Colorado quando batterono i Denver Broncos 34\u201317. Il quarterback Ben Roethlisberger complet\u00f2 21 passaggi su 29, due dei quali in touchdown, oltre a un altro segnato su corsa.\nNel Super Bowl XL, gli Steelers sconfissero i Seattle Seahawks 21\u201310 il 5 febbraio 2006 al Ford Field di Detroit, Michigan. La gara fu pubblicizzata come il ritorno a casa del nativo di Detroit Jerome Bettis. Le giocate da parte di entrambe le squadre scarseggiarono, anche se furono stabiliti dei record per la pi\u00f9 lunga corsa dalla linea di scrimmage (75 yard in touchdown corse da Willie Parker degli Steelers), pi\u00f9 lungo ritorno da intercetto (76 yard da parte del cornerback dei Seahawks Kelly Herndon) e primo touchdown passato da un wide receiver (da Antwaan Randle El a Hines Ward).\nGli Steelers furono la prima squadra qualificata col numero sei del tabellone, da quando la NFL adott\u00f2 il formato a 12 squadre nei playoff nel 1990, a raggiungere il Super Bowl e a vincerlo. Nella loro corsa nei playoff batterono le squadre numero uno (Indianapolis), due (Denver) e tre (Cincinnati) della AFC mentre i Seahawks erano i numero uno del tabellone della NFC. Inoltre furono la prima squadra della NFL a vincere 9 gare in trasferta. Ben Roethlisberger divenne il pi\u00f9 giovane quarterback a vincere un Super Bowl. Con la quinta vittoria, gli Steelers raggiunsero i 49ers e i Cowboys in cima alla classifica dei maggiori vincitori.\n2006.\nLa stagione dei Pittsburgh Steelers inizi\u00f2 tentando di migliorare il record di 11\u20135 del 2005 per difendere il titolo del Super Bowl XL. Terminarono per\u00f2 con un record di 8-8 e non raggiunsero i playoff.\nSperando di chiudere la stagione in maniera positiva, gli Steelers volarono al Paul Brown Stadium per la rivincita contro i Cincinnati Bengals. Dopo un primo quarto senza marcature, Pittsburgh segn\u00f2 nel secondo quarto con Willie Parker. La gara giunse fino ai tempi supplementari dove Ben Roethlisberger trov\u00f2 un passaggio da 67 yard in touchdown per il wide receiver rookie Santonio Holmes. Con quella vittoria, non solo terminarono con un bilancio di 8\u20138, ma tolsero anche ai Bengals qualsiasi speranza di raggiungere i playoff. A fine anno, Bill Cowher si fece da parte dopo 14 stagioni alla guida degli Steelers, venendo sostituito da Mike Tomlin, ex coordinatore difensivo dei Minnesota Vikings.\n2007-presente: l'era di Mike Tomlin.\n2007.\nLa stagione vide la squadra migliorare, portandosi su un record di 10\u20136, vincendo la AFC North Division. Fu la stagione del 75\u00ba anniversario della franchigia. Quell'anno incluse due notevoli rivincite dei playoff. Gli Steelers affrontarono i New England Patriots il 9 dicembre per la prima volta dal 2005, quando avevano perso per un field goal all'ultimo secondo di Adam Vinatieri per 23\u201320. La sconfitta per 34\u201313 fu anche la prima degli Steelers a Foxboro dal 2002. Gli Steelers sconfissero poi i Seattle Seahawks 21\u20130 il 7 ottobre, nel loro primo incontro dal Super Bowl di venti mesi prima. Un'altra gara degna di nota avvenne il 20 dicembre quando Pittsburgh batt\u00e9 i St. Louis Rams, 41\u201324, la loro prima vittoria di sempre in trasferta contro i Cleveland/Los Angeles/St. Louis Rams (1\u20139\u20131). Fu anche la prima volta che le due squadre si incontrarono a St. Louis. Sei giocatori degli Steelers furono convocati per il Pro Bowl: Ben Roethlisberger, Willie Parker, Troy Polamalu, Alan Faneca, James Harrison e Casey Hampton.\n2008: sesto Super Bowl.\nPrima dell'inizio della stagione , i Pittsburgh Steelers persero Alan Faneca, passato come free agent ai New York Jets. Gli Steelers rinnovarono il contratto al quarterback Ben Roethlisberger per altri 8 anni e 102 milioni di dollari, il pi\u00f9 oneroso della storia della franchigia. Nel draft scelsero Rashard Mendenhall, running back dall'Universit\u00e0 dell'Illinois, come 23\u00ba assoluto. Con l'infortunio occorso a Willie Parker e l'incertezza sulla sua futura produzione offensiva, Mendenhall fu scelto per essere il running back del futuro della squadra. La stagione regolare and\u00f2 bene, vincendo 12 gare a fronte di sole 4 sconfitte, tutte con avversari competitivi, come Philadelphia Eagles, New York Giants, Indianapolis Colts e Tennessee Titans (che avevano il miglior record della lega). La squadra si guadagn\u00f2 la possibilit\u00e0 di saltare il primo turno di playoff e si assicur\u00f2 il vantaggio del fattore campo per tutte le gare. James Harrison fu premiato come difensore dell'anno dopo una spettacolare stagione regolare, in cui mise a segno 16 sack (quarto nella lega) e 7 fumble forzati (primo). Anche Troy Polamalu intercettando sette passaggi, secondo solo a Ed Reed dei Baltimore Ravens con 9. Dopo aver battuto San Diego nel divisional round, gli Steelers affrontarono Baltimore nella finale della AFC, battendola sonoramente. Gli Steelers raggiunsero cos\u00ec il settimo Super Bowl. I loro avversari, gli Arizona Cardinals capeggiati da Kurt Warner, furono la sorpresa della stagione e non apparivano in finale dal 1948.\nIl Super Bowl XLIII si tenne il 1\u00ba febbraio al Raymond James Stadium di Tampa, Florida. All'intervallo, gli Steelers erano in svantaggio 17\u20137. Gli sforzi di Arizona furono arginati dalle penalit\u00e0 subite, in particolare 3 falli personali, ma riuscirono comunque a portarsi in vantaggio con un touchdown da 63 yard del wide receiver Larry Fitzgerald, portando il punteggio sul 23\u201320. Santonio Holmes di Pittsburgh per\u00f2 segn\u00f2 un touchdown da 6 yard a 35 secondi dal termine. Gli Steelers vinsero cos\u00ec 27-23, diventando la prima squadra della storia a vincere sei Super Bowl.\n2009.\nI campioni in carica iniziarono bene la stagione , vincendo sei delle prime otto gare. Un brutto colpo giunse per\u00f2 per gli Steelers quando persero Troy Polamalu nella settimana 1 contro i Tennessee Titans. Troy torn\u00f2 nella settimana 6 e gioc\u00f2 fino alla settimana 10 contro i Bengals, quando si infortun\u00f2 nuovamente, terminando la sua stagione. A partire dalla settimana 10, gli Steelers persero cinque gare consecutive, incluse sconfitte contro Kansas City e Oakland, due delle peggiori squadre della lega. Il disastro definitivo avvenne nella settimana 14 quando, un'infortunata squadra degli Steelers perse contro i Cleveland Browns (fermi a un record di 1-11) per la prima volta dal 2003. Pittsburgh concluse la sua striscia negativa nella gara seguente dove batt\u00e9 Green Bay di un punto con Ben Roethlisberger che lanci\u00f2 un primato in carriera di 504 yard. Vinsero anche contro i Ravens nella settimana successiva e nel finale di stagione superarono Miami, terminando con un record di 9\u20137. Tuttavia, la vittoria dei Ravens su Oakland tenne Pittsburgh fuori dai playoff. La squadra sped\u00ec quattro giocatori al Pro Bowl, il tight end Heath Miller (76 ricezioni, 789 yard ricevute e 6 touchdown), il nose tackle Casey Hampton (43 tackle, 2 sack) e i linebacker James Harrison (79 tackle, 10 sack, 5 fumble forzati) e LaMarr Woodley (62 tackle, 13 sack, 1 fumble forzato).\n2010: sconfitta nel Super Bowl XLV.\nLa pre-stagione si rivel\u00f2 disastrosa per gli Steelers con Ben Roethlisberger che fu accusato di condotta sessuale sconveniente nei confronti di una donna incontrata in un bar. Anche se non venne formulata nessuna accusa, il Commissioner della NFL Roger Goodell lo sospese per sei gare, poi ridotte a quattro. A Roethlisberger fu anche proibito di essere presente alle gare della squadra e pot\u00e9 allenarsi solo con i free agent durante quel periodo. Dennis Dixon e Charlie Batch sarebbero stati i suoi sostituti. Malgrado le cattive aspettative, gli Steelers ospitarono Atlanta nella prima gara e vinsero ai supplementari 15\u20139. Poi viaggiarono in Tennessee battendo i loro ex rivali di division 19\u201311 grazie ad una grande prova della difesa. Nella settimana 3, gli Steelers batterono i Tampa Bay Buccaneers 38\u201313 prima di subire la prima sconfitta da Baltimore 17\u201314. Roethlisberger torn\u00f2 dopo la settimana di pausa contro Cleveland nel turno 6. Gli fu tributata una standing ovation dai tifosi degli Steelers che batterono 28\u201310 i Browns. La squadra poi batt\u00e9 i Dolphins 23\u201322 prima di perdere con i New Orleans Saints 20\u201310. La settimana successiva, Pittsburgh gioc\u00f2 nel Monday Night a Cincinnati, vincendo per 27\u201321. Gli Steelers furono poi umiliati nello stadio di casa da Tom Brady e i suoi New England Patriots 39\u201326, in una gara molto pi\u00f9 squilibrata di quanto indichi il punteggio finale. Pittsburgh successivamente vinse quattro gare di fila, 35\u20133 contro Oakland, 19\u201316 ai supplementari a Buffalo, 13\u201310 a Baltimore e 23\u20137 contro Cincinnati. La striscia si concluse nella settimana 15 perdendo in casa 22\u201317 contro i New York Jets. Pittsburgh vinse le ultime due gare con un punteggio complessivo di 68\u201312, battendo i Carolina Panthers 27\u20133 e Cleveland 41\u20139. La squadra termin\u00f2 con un record di 12\u20134, vincendo la division con il secondo miglior record della AFC\nNella prima gara di playoff in casa contro Baltimore, gli Steelers si trovarono all'intervallo in svantaggio 21\u20137. Pittsburgh rimont\u00f2 nel secondo tempo e vinse 31\u201324. Successivamente batt\u00e9 i Jets 24\u201319 nella finale della AFC, qualificandosi per il Super Bowl XLV contro i Green Bay Packers. Nella grande partita, gli Steelers si trovarono in svantaggio 21\u20133, si ripresero portandosi sul 21\u201317. Un fumble di Rashard Mendenhall all'inizio dell'ultimo periodo di gioco si rivel\u00f2 costoso poich\u00e9 port\u00f2 Green Bay a segnare, fissando il risultato sul 28\u201317. Pittsburgh segn\u00f2 un altro touchdown con un passaggio da 25 yard per Mike Wallace, segnando anche le seguente conversione da due punti, riportandosi sotto sul 28\u201325. Green Bay controll\u00f2 il cronometro nel drive successivo, conclusosi con field goal che port\u00f2 il risultato sul 31\u201325. Pittsburgh non riusc\u00ec a segnare nel suo ultimo drive, perdendo la gara. Malgrado il deludente finale, la stagione degli Steelers fu considerata un grande successo, date le premesse con cui era iniziata. Con questa partecipazione, l'ottava, la squadra raggiunse i Cowboys nella classifica per il maggior numero di presenze al Super Bowl.\n2011.\nGli Steelers iniziarono male la stagione perdendo 35-7 contro gli arci-rivali di Baltimore in una gara segnata da tre intercetti di Roethlisberger e 7 palloni persi. Si rifecero nella gara seguente, battendo Seattle 24\u20130. Nella settimana 3, Pittsburgh gioc\u00f2 una dura battaglia con i Colts privi di Peyton Manning a Indianapolis, vincendo con un field goal all'ultimo secondo per 23\u201320. Tormentati dagli infortuni, gli Steelers persero contro Houston 17\u201310 nella settimanan 4. Ben Roethlisberger rimase fuori dai giochi per un infortunio al piede e Charlie Batch part\u00ec come titolare nella settimana 5 contro Tennessee, tuttavia Roethlisberger entr\u00f2 a partita in corso, lanciando 5 touchdown nella vittoria 38\u201317 win. Seguirono vittorie contro Jacksonville 17\u201313 e Arizona 32\u201320 nel loro primo incontro dal Super Bowl XLIII. Gli Steelers stabilirono un record di franchigia quando Roethlisberger pass\u00f2 un touchdown da 95 yard per Mike Wallace. La settimana seguente, Pittsburgh torn\u00f2 in casa per affrontare Tom Brady e i New England Patriots. In uno spettacolare sforzo difensivo, Pittsburgh tenne Brady al minimo stagionale con 198 yard passare, vincendo 25\u201317. Dopo una deludente partita contro Baltimore, gli Steelers vinsero a Cincinnati, 24\u201317. Dopo la settimana di pausa, gli Steelers batterono in trasferta i Chiefs 13\u20139, cui segu\u00ec una vittoria sui Bengals. Durante la settimana 14, Roethlisberger dopo un sack subito si infortun\u00f2 ad una caviglia nel secondo quarto della vittoria 14-3 sui Cleveland Browns. Big Ben dovette abbandonare il campo e tale infortunio condizion\u00f2 il suo rendimento in tutto il finale di stagione. La squadra termin\u00f2 con un record di 12-4, ma la division fu vinta dai Ravens. Nel primo turno di playoff, con Roethlisberger in evidente sofferenza, gli Steelers vennero eliminati dai Denver Broncos di Tim Tebow 29-23 ai supplementari.\n2012.\nLa stagione 2012 si apr\u00ec per Pittsburgh con un'altra sconfitta contro i Broncos, guidati dal nuovo acquisto Peyton Manning. La prima vittoria giunse la settimana successiva contro i New York Jets. Nella settimana 3, gli Steelers subirono un'inaspettata sconfitta con una delle peggiori squadra della lega, gli Oakland Raiders. Nella settimana 5, gli Steelers inflissero agli Eagles la prima sconfitta in stagione. L'11 ottobre 2012, nella sconfitta contro i Tennessee Titans nel Thursday Night Football della settimana 6, Big Ben divenne il primatista di tutti i tempi degli Steelers per yard passate superando le 27.989 di Terry Bradshaw. Seguirono quattro vittorie consecutive, compresa quella contro i Chiefs, che per\u00f2 fu lo spartiacque negativo della stagione squadra. Dopo aver lanciato 17 touchdown a fronte di solamente 4 intercetti in quella che fu probabilmente la miglior partenza della carriera, Roethlisberger si infortun\u00f2 in quella gara della settimana 10 a una spalla dopo un sack subito da Tamba Hali e Justin Houston, venendo costretto a saltare tre partite in un momento cruciale per la caccia ai playoff degli Steelers. Byron Leftwich fu nominato titolare per la successiva gara contro i Baltimore Ravens, in cui pass\u00f2 201 yard, segn\u00f2 un touchdown su corsa e sub\u00ec un intercetto, con gli Steelers che furono sconfitti. Leftwich avrebbe dovuto partire dall'inizio anche nella gara successiva ma un infortunio non glielo consent\u00ec, venendo sostituito a sua volta da Charlie Batch nella settimana 12 contro i Browns, il quale lanci\u00f2 tre intercetti nella sconfitta 20-14. La settimana dopo invece, Batch guid\u00f2 la squadra a una vittoria a sorpresa sui Ravens futuri vincitori del Super Bowl XLVII.\nBig Ben fece ritorno nella settimana 14, ma la sua squadra fu sconfitta inaspettatamente dai San Diego Chargers vedendo allontanarsi la possibilit\u00e0 di raggiungere una wild card per i playoff. Due settimane dopo, con Roethlisberger che lanci\u00f2 due intercetti contro i Bengals, la sconfitta degli Steelers li escluse matematicamente dalla \"post-season\". Con due sole vittorie nelle ultime sette gare, gli Steelers terminarono con un record di 8-8.\n2013.\nPrima della stagione , gli Steelers persero Mike Wallace, che firm\u00f2 un lucrativo contratto coi Miami Dolphins, e James Harrison, che si accas\u00f2 ai Cincinnati Bengals. Nel primo turno del Draft NFL 2013 scelsero come 17\u00ba assoluto il linebacker Jarvis Jones, mentre nel secondo turno selezionarono il running back dall'Universit\u00e0 del Michigan Le'Veon Bell, che sarebbe diventato una delle stelle della squadra negli anni a venire. Dopo avere perso tutte le prime quattro gare, Pittsburgh riusc\u00ec inizialmente a raddrizzare la stagione salendo a un record di 5-6. Seguirono per\u00f2 due sconfitte e malgrado l'avere vinto tutte le ultime tre gare della stagione regolare, la squadra manc\u00f2 l'accesso ai playoff per il secondo anno consecutivo, un fatto che non accadeva dal 1999.\n2014.\nNel 2014, gli Steelers riuscirono a migliorare il record di 8-8 delle due stagioni precedenti, terminando la prima stagione con un record positivo dal 2011. Si assicurarono anche la prima qualificazione ai playoff dallo stesso anno con la vittoria nella settimana 16 sui Kansas City Chiefs, vincendo la propria division con 11 vittorie e 5 sconfitte. Furono eliminati dai Baltimore Ravens nel primo turno di playoff con un punteggio di 30\u201317 in una gara in cui furono privi per infortunio di Le'Veon Bell. Gli Steelers quell'anno divennero la prima squadra nella storia della NFL con un giocatore che pass\u00f2 oltre 4.500 yard (Roethslisberger con 4.952, un nuovo record di franchigia), uno che ricevette 1.500 yard (Antonio Brown con 1.698, un altro primato) e uno che corse 1.300 yard (Bell). Tutti e tre furono convocati per il Pro Bowl, insieme ad altri due giocatori. Vi fu anche il ritorno del ritirato James Harrison dopo gli infortuni di Ryan Shazier e Jarvis Jones, che rifirm\u00f2 con la squadra il 22 settembre. Questa fu anche l'ultima stagione di Troy Polamalu, ritiratosi nell'aprile 2015.\n2015.\nNel 2015, gli Steelers riuscirono ad agganciare l'ultimo posto disponibile per i playoff battendo i Browns all'ultima partita e grazie alla contemporanea sconfitta dei Jets contro i Buffalo Bills, terminando al secondo posto della division con un record di 10-6. Nella prima partita della \"post-season\" batterono in una nervosa sfida i Bengals in trasferta in una gara dal finale rocambolesco. La settimana successiva, privi di Antonio Brown, uscito nell'ultimo minuto di gioco la settimana precedente, a causa di un durissimo colpo irregolare infertogli da Vontaze Burfict, gli Steelers furono eliminati in casa dei Broncos numeri 1 del tabellone e futuri vincitori del Super Bowl 50.\n2016.\nNel 2016, gli Steelers vinsero la AFC North division per la seconda volta in tre anni e raggiunsero i playoff per la terza annata consecutiva. Nel primo turno batterono i Miami Dolphins, in una gara in cui Le'Veon Bell corse un nuovo record di franchigia nella \"post-season\" di 167 yard. La settimana successiva, il running back miglior\u00f2 ulteriormente tale primato correndone 170 nella vittoria sui Chiefs che riport\u00f2 gli Steelers in finale di conference per la prima volta dal 2010. L\u00ec il club fu eliminato dai New England Patriots futuri vincitori del Super Bowl LI per 36-17.\n2017.\nLe'Veon Bell avrebbe dovuto divenire free agent ma gli Steelers applicarono su di lui la franchise tag. Antonio Brown invece firm\u00f2 un nuovo contratto quinquennale del valore di 68 milioni di dollari che lo rese il ricevitore pi\u00f9 pagato della lega. Aggiunte degne di nota furono il linebacker T.J. Watt, fratello del defensive end All-Pro J.J. Watt e il ricevitore JuJu Smith-Schuster. La squadra termin\u00f2 la stagione regolare con un ottimo record di 13-3, mancando di poco il primo posto nel tabellone dei playoff. Malgrado le buone sensazioni attorno alla squadra, gli Steelers furono battuti a sorpresa nel Divisional round dei playoff 45\u201342 dai Jacksonville Jaguars, alla loro prima apparizione ai playoff in dieci anni."}
{"id": "4583632", "revid": "2096950", "url": "https://it.wikipedia.org/wiki?curid=4583632", "title": "Domenico Manzione", "text": "Biografia.\nIn magistratura dal 1983, ha esercitato le funzioni di sostituto procuratore presso la Procura della Repubblica di Monza, di Lucca, e, in applicazione, presso la procura distrettuale e generale di Firenze. \u00c8 stato addetto all'ufficio legislativo del Ministero della Giustizia dal 1999 al 2001 partecipando a numerose commissioni di studio per la riforma del codice processuale e penale sostanziale, nonch\u00e9 a gruppi di lavoro preparatori della legislazione UE.\nNel 2009 \u00e8 stato nominato procuratore della Repubblica di Alba.\nNel 2012 \u00e8 stato designato dal Consiglio superiore della magistratura quale componente del comitato direttivo della Scuola superiore della magistratura.\nIl 2 maggio 2013 viene nominato Sottosegretario di Stato al Ministero dell'Interno sotto il Ministro Angelino Alfano nel governo Letta.\nNel mese di settembre chiarisce di essere stato nominato da Enrico Letta dietro indicazione di Matteo Renzi, basata su ragioni di conoscenza, di affetto, di amicizia e di stima personale e confermato nel Governo Renzi e nel Governo Gentiloni.\nLa sorella Antonella Manzione \u00e8 stata nominata membro del Consiglio di Stato nel 2016.\nPubblicazioni.\n\u00c8 autore di numerosi saggi tecnici, anche a carattere monografico, e condirettore della rivista \"La legislazione penale\".\nPer Pacini Fazzi ha pubblicato due romanzi:"}
{"id": "4583634", "revid": "1305772", "url": "https://it.wikipedia.org/wiki?curid=4583634", "title": "Eduardo Pereira", "text": ""}
{"id": "4583643", "revid": "767487", "url": "https://it.wikipedia.org/wiki?curid=4583643", "title": "Pavia Foot Ball Club 1933-1934", "text": "Questa voce raccoglie le informazioni riguardanti il Pavia Foot Ball Club nelle competizioni ufficiali della stagione 1933-1934.\nStagione.\nNella stagione 1933-1934 il Pavia disputa il girone A del campionato di Serie B, con 18 punti si piazza in decima posizione di classifica. Il torneo \u00e8 stato vinto con 36 punti dalla Sampierdarenese, al secondo posto con 33 punti i Vigevanesi, al terzo con 30 punti la Pro Patria, questo terzetto \u00e8 stato ammesso al girone finale.\nIn piena estate arriva la tanto attesa notizia, la Serie B \u00e8 allargata a due gironi di tredici squadre, ed il Pavia in virt\u00f9 degli ottimi risultati nelle stagioni scorse viene inserito nel girone A. La situazione finanziaria non \u00e8 delle migliori, ma si cerca di allestire una formazione in grado di ben figurare nella serie cadetta. Come allenatore, dopo un anno passato alla guida del Cosenza, ritorna Mih\u00e1ly Balacics che aveva lasciato un buon ricordo e si rimedia alle partenze di Vittorio Ansaldo, Mario Fontana, Giacomo Narizzano, Angelo Minoia, Giuseppe Galimberti e Guglielmo Panzetti, con l'innesto del portiere Michele Pallavicini rientrato dalla Falck, del terzino Achille Gorla in arrivo dall'Abbiategrasso, e gli attaccanti Carlo Alberto Quario e Sergio Citterio entrambi prelevati dal vivaio dell'Ambrosiana-Inter. Gli azzurro scudati pavesi raggiungono una tribolata ma meritata salvezza nel loro primo campionato di Serie B."}
{"id": "4583644", "revid": "228587", "url": "https://it.wikipedia.org/wiki?curid=4583644", "title": "Canottaggio ai XVII Giochi del Mediterraneo - 2 di coppia pesi leggeri maschile", "text": "Le gare di canottaggio nella categoria 2 di coppia pesi leggeri maschile si sono tenute tra il 21 e il 23 giugno 2013 alla Diga di Seyhan, a nord di Adana."}
{"id": "4583645", "revid": "830939", "url": "https://it.wikipedia.org/wiki?curid=4583645", "title": "Erasmo D'Angelis", "text": "Biografia.\nNei primi anni Settanta \u00e8 stato tra i partecipanti al Movimento di Animazione Cristiana (MAC) di Formia.\nLaureatosi in Psicologia, ha lavorato come giornalista presso media quali RAI ed \"il manifesto\".\nAttivo in Legambiente, ha organizzato la rassegna \"Ecolavoro\". \u00c8 stato promotore dei due Raduni internazionali degli Angeli del Fango (1996 e 2006).\nNel dicembre 2009 \u00e8 stato nominato Presidente di nomina pubblica di Publiacqua, la societ\u00e0 pubblico-privata che gestisce il servizio idrico integrato di Firenze, provincia e aree limitrofe. Durante la sua gestione sono ripartiti i lavori per la costruzione del nuovo collettore fognario di Firenze, ma non sono mancate dure polemiche dopo il referendum del 2011 sulla liberalizzazione dei servizi idrici.\nIl 30 giugno 2015 \u00e8 stato nominato direttore della nuova edizione del quotidiano \"l'Unit\u00e0\". A causa della pesante crisi di vendite, dopo un solo anno viene rimosso - e nuovamente spostato come dirigente a Palazzo Chigi - e sostituito dal vignettista Sergio Staino in affiancamento al deputato Andrea Romano\nAttivit\u00e0 politica.\nIn occasione delle elezioni regionali in Toscana del 2000 \u00e8 eletto Consigliere Regionale nel listino bloccato Toscana Democratica, in quota I Democratici; aderisce poi a La Margherita di Rutelli ed \u00e8 riconfermato alle elezioni regionali del 2005 con la lista Uniti nell'Ulivo. \u00c8 stato Presidente della Commissione Ambiente, Infrastrutture e Trasporti. Ha inoltre guidato la Commissione del Consiglio Regionale della Toscana che si occupa di Alta Velocit\u00e0 ferroviaria.\nAll'interno del Partito Democratico \u00e8 considerato molto vicino a Matteo Renzi.\nIl 2 maggio 2013 viene nominato sottosegretario di Stato del Ministero delle Infrastrutture e dei Trasporti nel governo Enrico Letta.. Non \u00e8 riconfermato nel Governo Renzi, che lo vuole a capo della struttura di missione sul dissesto idrogeologico.\nHa scritto numerose pubblicazioni su temi come l'ambiente, gli Angeli del Fango, l'acqua e la tutela del territorio."}
{"id": "4583649", "revid": "88740", "url": "https://it.wikipedia.org/wiki?curid=4583649", "title": "Vila Praia de \u00c2ncora", "text": "Vila Praia de \u00c2ncora \u00e8 una freguesia del Portogallo e un quartiere della citt\u00e0 di Caminha. Elevata a freguesia nel 1924, \u00e8 la pi\u00f9 popolosa del suo Comune."}
{"id": "4583653", "revid": "838137", "url": "https://it.wikipedia.org/wiki?curid=4583653", "title": "Canottaggio ai XVII Giochi del Mediterraneo - 2 di coppia maschile", "text": "Le gare di canottaggio nella categoria 2 di coppia maschile si sono tenute tra il 21 e il 23 giugno 2013 alla Diga di Seyhan, a nord di Adana."}
{"id": "4583654", "revid": "47767", "url": "https://it.wikipedia.org/wiki?curid=4583654", "title": "\u0160achrijar Mamed'jarov", "text": ""}
{"id": "4583658", "revid": "3115", "url": "https://it.wikipedia.org/wiki?curid=4583658", "title": "Silvio Lanaro", "text": "Biografia.\nNato a Schio e cresciuto a Malo, si form\u00f2 poi all'Universit\u00e0 di Padova, dove fu allievo di Federico Seneca, ed in quella stessa universit\u00e0 insegn\u00f2, dapprima storia del Risorgimento, poi Storia Contemporanea.\nConsiderato fra i maggiori storici italiani di storia contemporanea, le sue opere si caratterizzano per il fatto di sottolineare lo stretto legame tra XIX e XX secolo.\nPartendo dal ruolo avuto dal Veneto nel Risorgimento, reinterpret\u00f2 radicalmente la storia italiana, allontanandosi dalla storiografia ufficiale e criticandola, sottolineando come il germe che port\u00f2 al fascismo fosse gi\u00e0 insito nel liberalismo italiano ottocentesco.\nStudioso laico e di formazione marxista, politicamente fu vicino alla sinistra libertaria. Fu iscritto alla CGIL e collabor\u00f2 attivamente col suo istituto di ricerca IRES.\nIn occasione del suo pensionamento, nell'ottobre del 2012, i suoi colleghi ed allievi gli hanno voluto dedicare il volume \"Pensare la nazione\".\n\u00c8 morto il 23 giugno 2013, in seguito alle complicazioni di un'operazione legata al diabete, di cui soffriva da anni, aggravata da un recente infarto che lo aveva colpito in gennaio."}
{"id": "4583664", "revid": "47767", "url": "https://it.wikipedia.org/wiki?curid=4583664", "title": "Aysel Teymurzadeh", "text": ""}
{"id": "4583668", "revid": "486946", "url": "https://it.wikipedia.org/wiki?curid=4583668", "title": "Looney Tunes - Canto di Natale", "text": ""}
{"id": "4583684", "revid": "212348", "url": "https://it.wikipedia.org/wiki?curid=4583684", "title": "Ricordo", "text": ""}
{"id": "4583686", "revid": "838137", "url": "https://it.wikipedia.org/wiki?curid=4583686", "title": "Canottaggio ai XVII Giochi del Mediterraneo - 2 senza maschile", "text": "Le gare di canottaggio nella categoria 2 senza maschile si sono tenute tra il 21 e il 23 giugno 2013 alla Diga di Seyhan, a nord di Adana."}
{"id": "4583688", "revid": "567822", "url": "https://it.wikipedia.org/wiki?curid=4583688", "title": "Silent Witness (serie televisiva)", "text": ""}
{"id": "4583689", "revid": "125648287", "url": "https://it.wikipedia.org/wiki?curid=4583689", "title": "Arancio (disambigua)", "text": ""}
{"id": "4583695", "revid": "47767", "url": "https://it.wikipedia.org/wiki?curid=4583695", "title": "Dinara Gimatova", "text": ""}
{"id": "4583696", "revid": "47767", "url": "https://it.wikipedia.org/wiki?curid=4583696", "title": "Teymur Mammadov", "text": ""}
{"id": "4583697", "revid": "47767", "url": "https://it.wikipedia.org/wiki?curid=4583697", "title": "Fakhraddin Manafov", "text": ""}
{"id": "4583703", "revid": "47767", "url": "https://it.wikipedia.org/wiki?curid=4583703", "title": "El'tad\u017e Safarli", "text": ""}
{"id": "4583709", "revid": "1543377", "url": "https://it.wikipedia.org/wiki?curid=4583709", "title": "Ruth Zechlin (musicista)", "text": "Talento precoce, fu autrice di opere per teatro, sinfonie per orchestra, musiche da camera, ecc. In carriera si aggiudic\u00f2 vari premi, tra cui per due volte (1975 e 1986) il Premio nazionale della Repubblica Democratica Tedesca e fu insignita dell'Ordine di Massimiliano per le scienze e le arti.\nFu membro dell'Universit\u00e4t der K\u00fcnste Berlin e docente e rettrice presso la Scuola Superiore Hochschule f\u00fcr Musik Hanns Eisler di Berlino.\nIl cognome Zechlin era quello del marito, il pianista Dieter Zechlin (1926-2012).\nBiografia.\nRuth Zechlin nacque a Grosshartmannsdorf, dove inizi\u00f2 le lezioni di pianoforte all'et\u00e0 di cinque anni e scrisse la sua prima composizione all'et\u00e0 di sette anni. Dal 1943 al 1949 studi\u00f2 teoria musicale con Johann Nepomuk David e Wilhelm Weismann, musica sacra e organo con Karl Straube e G\u00fcnther Ramin e pianoforte con Rudolf Fischer e Anton Rohden presso l'Accademia di musica di Lipsia. Dopo aver completato l'esame di stato, lavor\u00f2 presso l'Accademia per un anno come docente e lavor\u00f2 anche come organista supplente presso la Chiesa di San Nicola di Lipsia.\nNel 1951 spos\u00f2 il pianista Dieter Zechlin e il matrimonio dur\u00f2 fino al 1972 quando la coppia divorzi\u00f2. Ruth Zechlin ottenne la cattedra di teoria musicale all'istituto tedesco di musica di Berlino nel 1986, dove insegn\u00f2 clavicembalo e studi\u00f2 armonia, contrappunto, forma, orchestrazione e composizione. A partire dal 1969 divenne professoressa di composizione all'accademia d'arte, tenendo anche un corso di perfezionamento in composizione. \nDopo il suo ritiro nel 1986, la Zechlin continu\u00f2 da insegnare come professore invitato. A partire dal 1990, divenne membro dell'Akademie der K\u00fcnste della DDR, ricomprendo anche il ruolo di vicepresidente di tale organizzazione. Nel 1997 divenne membro dell'Accademia delle Libere Arti di Mannheim e nel 1998 \u00e8 diventata membro onorario del Deutscher Musikrat (Consiglio tedesco per la Musica).\nLa Zechlin compose opere per spettacoli strumentali e vocali e opere teatrali, oltre a musica per spettacoli radiofonici, documentari e film per la TV. Era un direttore attivo, una clavicembalista e un'organista ed ha ricevuto numerosi riconoscimenti per il suo lavoro. Tra i suoi ex studenti figurano Gerd Domhardt, Thomas B\u00f6ttger e Georg Katzer."}
{"id": "4583710", "revid": "287204", "url": "https://it.wikipedia.org/wiki?curid=4583710", "title": "Ruth Zechlin", "text": ""}
{"id": "4583715", "revid": "149485", "url": "https://it.wikipedia.org/wiki?curid=4583715", "title": "Campionati europei di tuffi 2013", "text": "I campionati europei di tuffi 2013 si sono svolti dal 18 al 23 giugno 2013 a Rostock, in Germania.\nEra nuovamente presente la prova a squadre miste dei tuffi, il cosiddetto \"Team event\". Dopo essere stata proposta a scopo dimostrativo a Budapest 2010 e Torino 2011, \u00e8 diventata un evento ufficiale a Eindhoven 2012.\nNazioni e partecipanti.\nLe federazioni che hanno confermato la loro partecipazione alla rassegna sono complessivamente 19.\nNei tuffi partecipano un totale di 100 atleti; le delegazioni pi\u00f9 numerose erano quelle dell'Italia e dell'Ucraina (12 atleti), della Russia (11) e della Germania (11)."}
{"id": "4583718", "revid": "6923", "url": "https://it.wikipedia.org/wiki?curid=4583718", "title": "Gregor - La profezia del flagello", "text": "Gregor - La profezia del flagello \u00e8 il secondo dei 5 romanzi della Saga di Gregor, scritti e pubblicati da Suzanne Collins, gi\u00e0 scrittrice della famosa saga di Hunger Games.\nTrama.\nCirca sei mesi dopo la sua prima missione, Gregor torna nel Sottomondo insieme a Boots. La sorellina viene \"rapita\" dai brulicanti mentre giocava al Central Park, nel tentativo di proteggerla dai ratti. Cos\u00ec Gregor la segue all'entrata del Sottomondo, durante una giornata di neve.Giunto a Regalia viene a conoscenza della profezia del flagello:\n\"SE IL SOTTO \u00c8 CADUTOE IL SOPRA HA SALTATOSE LA VITA \u00c8 STATA MORTEE LA MORTE LA VITA HA FALCIATO,QUALCOSA SORGER\u00c0 DALLE TENEBREPER RIDURRE IL SOTTOMONDO IN CENERE.\"\n\"NELL'ABISSO SENTITELA FURIOSA ZAMPATADEL RATTO DI NEVEDA TEMPO DIMENTICATA,DELLA BIANCA PERFIDACHE CONTINUA A GRATTAREPOTR\u00c0 IL GUERRIEROLA LUCE ANNIENTARE?\"\n\"COSA TOGLIEREBBEAL GUERRIERO IL VIGORE?COSA CERCANO I RODENTICON SIFFATTO ARDORE?SOLO UN CUCCIOLOCHE APPENA SI REGGE,MA CHE IL MONDO DI SOTTO SORREGGE.\"\n\"MUOIA IL PICCOLOE MORIR\u00c0 IL SUO CUORE,MORIR\u00c0 LA SUA PARTE MIGLIORE.MORIR\u00c0 LA PACE DI QUESTI MOMENTI.LA CHIAVE DEL POTERE\u00c8 IN MANO AI RODENTI.\"\n\u00c8 accompagnato da: Ares, Boots, Temp, Luxa, Aurora, Howard, Pandora, Twitchtip e Mareth. Dovranno attraversare la Distesa d'Acqua (una specie di oceano sotterraneo) per raggiungere l'isola dove si nasconde il Flagello, un ratto dal pelo bianco notevolmente pi\u00f9 alto, pesante, forte ed astuto di qualsiasi altro ratto. Durante l'attraversata della Distesa giungono su un'isola di origine vulcanica, che si dimostrer\u00e0 abitata da un'insolita specie di acari, che sbrana fino all'osso qualunque forma di vita si avvini a loro.\nQui perde la vita Pandora. Giunti al Dedalo, un labirinto intricato al cui interno si nasconde il Flagello, vengono attaccati dai serpenti giganti. Il protagonista a questo punto, nella confusione, perde le tracce di Aurora, Luxa, Temp e Boots. Deciso ad uccidere il Flagello, con l'aiuto di Twitchtip riesce a raggiungere la sala in cui si nasconde il ratto dal manto bianco.\nScopre che \u00e8 ancora un cucciolo, e decide di portarlo con s\u00e9 e lasciarlo alle cure di Ripred.\nNel frattempo scopre di essere una \"furia\",cio\u00e8 di avere un'innata capacit\u00e0 nell'uccidere. Con l'aiuto di Ares riesce a tornare a Regalia, dove viene accusato di tradimento per non aver ucciso il Flagello. Grazie a Nerissa(che \u00e8 stata incoronata regina) non viene condannato a morte e il suo pipistrello Ares viene isolato, anch'esso non condatto a morte per il volere della regina.\nE riesce finalmente a tornare nel Sopramondo con Boots proprio in tempo per il Natale."}
{"id": "4583719", "revid": "745179", "url": "https://it.wikipedia.org/wiki?curid=4583719", "title": "Licenza proprietaria", "text": ""}
{"id": "4583729", "revid": "339392", "url": "https://it.wikipedia.org/wiki?curid=4583729", "title": "Brunswick-Luneburg", "text": ""}
{"id": "4583732", "revid": "1543377", "url": "https://it.wikipedia.org/wiki?curid=4583732", "title": "Cell phone novel", "text": "Con il termine cell phone novel, mobile phone novel o mobile book (in giapponese ; in cinese ) si indica un lavoro letterario originalmente scritto con un telefono cellulare via messaggi di testo. Il termine ha avuto origine in Giappone, acquistando molta popolarit\u00e0 nella prima met\u00e0 degli anni duemila e diventando un vero e proprio genere letterario. Tuttavia, col tempo la sua popolarit\u00e0 ha varcato i confini giapponesi diffondendosi anche in Cina, negli Stati Uniti, in Germania e in Sudafrica.\nI capitoli di solito sono composti da non pi\u00f9 di 70-100 parole a seconda delle limitazioni dei caratteri imposte sui vari dispositivi. Le \"cell phone novel\" sono essenzialmente lette e scritte da giovani donne o adolescenti, e il genere ruota solitamente intorno ai problemi di coppia, relazioni sessuali, stupri, triangoli amorosi e gravidanze. Tuttavia, i romanzi sul cellulare stanno guadagnando popolarit\u00e0 in tutto il mondo su temi pi\u00f9 ampi. Invece di essere pubblicati nella classica forma stampata, le \"cell phone novel\" vengono inviate direttamente al lettore tramite e-mail, SMS o tramite lettura online su dei siti di condivisione, capitolo per capitolo. Il pi\u00f9 delle volte i nomi degli autori appaiono sotto nomi d'arte, pseudonimi o nick-name, pertanto, le loro identit\u00e0 sono raramente rese note.\nLe \"cell phone novel\" giapponesi vengono scaricate e installate sul cellulare, girando sugli apparecchi tramite applicazioni Java. I romanzi vengono visualizzati sul cellulare attraverso tre tipi di formato: \".wmld\", \".java\" e \".txt\". Il sito internet \"Maho i-Land\" \u00e8 il pi\u00f9 grande sito di condivisione di \"cell phone novel\", nel quale sono contenuti pi\u00f9 di un milioni di titoli di numerosi autori (soprattutto alle prime armi), tutti disponibili gratuitamente. Nel 2007, 98 \"cell phone novel\" sono state pubblicate in forma cartacea; una delle pi\u00f9 popolari, \"Koizora\", scritta da Mika, ricevette circa 12 milioni di visualizzazioni online, prima di essere trasposta in una serie televisiva, in un manga e successivamente in un film. Nello stesso anno cinque dei dieci romanzi divenuti best seller erano \"cell phone novel\".\nStoria.\nIl fenomeno delle \"cell phone novel\" ha origine in Giappone agli inizi degli anni duemila, quando la prima opera letteraria su un cellulare viene composta da un giovane scrittore noto con lo con lo pseudonimo di Yoshi, il quale pubblica il suo primo romanzo per cellulare nel 2000. L'opera \u00e8 nota come \"\", la quale, dopo il successo del romanzo, viene trasposta in un film e in un \"dorama\", dando vita a un florido franchise. In principio, la \"cell phone novel\" di Yoshi non viene pubblicata in un nessun sito di condivisione, ma piuttosto, viene inviata da lettore a lettore tramite e-mail e MMS, e attraverso il passaparola. Yoshi in seguito crea il suo primo sito internet grazie a un piccolo investimento, fornendo l'accesso alla sua opera ai telefoni di tutto il Giappone. Utilizzando varie campagne promozionali, come ad esempio volantini pubblicitari distribuiti per le strade, si rivolge agli studenti delle scuole superiori raccogliendo in poco tempo un enorme seguito di lettori.\nIn seguito, le case editrici e le agenzie editoriali approfittano anch'esse del fenomeno, creando siti web che permettono ai giovani aspiranti scrittori di esprimere se stessi online tramite i loro telefoni cellulari. Anche altre scrittori pubblicano le loro \"cell phone novel\" sotto forma di veri romanzi, come ad esempio \"If You\" di Rin, pubblicato dalla casa editrice Tohan, il quale ha venduto 500.000 copie in poche settimane; Chaco, che con \"What the Angel Gave Me\" ha venduto pi\u00f9 di un milione di copie; e Mika, la cui opera, \"Koizora\", \u00e8 stata trasposta in un \"dorama\", in un film e in un manga.\nIl fenomeno, dopo essersi diffuso in Asia, Europa e Sudafrica, \u00e8 sbarcato anche in Nord America grazie al sito \"Textnovel\", il primo sito in lingua inglese di condivisioni di \"cell phone novel\", il quale ha ottenuto pi\u00f9 di 45.000 contatti dalla sua nascita.\nDiffusione e popolarit\u00e0.\nMolti degli scrittori di \"cell phone novel\" sono studenti universitari. Data la loro giovane et\u00e0, questi scrittori riescono a capire cosa \u00e8 in grado di attirare l'attenzione dei giovani lettori sulle loro storie, incorporando nelle loro opere eventi comuni dell'adolescenza o elementi di tendenza della cultura giovanile. I romanzi per cellulari creano un mondo virtuale per gli adolescenti attraverso il telefono cellulare, o, pi\u00f9 precisamente, tramite i messaggi di testo. Come nei videogiochi online, i lettori possono immedesimarsi in prima persona nella storia, e come nei manga, il linguaggio semplice e diretto \u00e8 decisamente pi\u00f9 assimilabile per una mente giovane.\nIl romanzo cellulare \u00e8 responsabile, soprattutto in Giappone, del cambiamento delle abitudini di lettura, in quanto i lettori non necessitano pi\u00f9 di recarsi fisicamente in una libreria e acquistare un libro. Possono navigare online utilizzando il proprio telefono cellulare, scaricare un romanzo, e leggerlo sul proprio cellulare ovunque si trovino, in qualsiasi momento lo desiderino. Simile a l'e-book, una delle maggiori ragioni che ha reso popolare la \"cell phone novel\" \u00e8 la sua mobilit\u00e0 e la possibilit\u00e0 di risparmiare del tempo.\nUn sondaggio effettuato nel 2009 da parte del \"Mainichi Shinbun\" ha evidenziato che le \"cell phone novel\" sono diffuse principalmente tra le giovani donne tra i 10 e i 20 anni, in particolare l'86% frequentava la scuola superiore, il 75% le scuole medie e il 23% delle ragazze la scuola elementare.\nCaratteristiche e stili di scrittura.\nA causa delle spazio limitato per i caratteri dei cellulari per ogni singola e-mail, SMS o MMS, i capitoli delle \"cell phone novel\" non superano solitamente le 70-100 parole (solo in alcuni casi si raggiungono le 200), costringendo gli scrittori a utilizzare una scrittura minimalista, povera di descrizioni e incentrata sui dialoghi. Nonostante l'uso dei cellulari, \u00e8 raro l'utilizzo dello slang tipico degli SMS, mentre \u00e8 diffuso l'uso frequente della punteggiatura, un ricorrente utilizzo degli spazi, frasi brevi e un ritmo spedito.\nLe trame, per lo pi\u00f9 drammatiche, accompagnano il lettore e lo sorprendono con numerosi colpi di scena, mantenendolo sempre in attesa del nuovo capitolo. Il linguaggio \u00e8 diretto, semplice e colloquiale; l'umore e i sentimenti dei personaggi, cos\u00ec come i pensieri, vengono solitamente lasciati all'immaginazione del lettore. La natura della scrittura, e l'esperienza di leggere un romanzo su un cellulare mentre si cammina o si viaggia, crea un'esperienza unica che permette, sia allo scrittore che al lettore, di avvicinarsi alla letteratura in un modo diverso, facendo dell'interattivit\u00e0 tra essi la caratteristica principale di queste opere.\nControversie.\nLe principali critiche rivolte alle \"cell phone novel\" riguardano i contenuti (sesso, stupri, gravidanze, bullismo), solitamente non ritenuti adatti ad un pubblico giovane. Un insegnante di scuola elementare scrisse una recensione su \"Koizora\", definendo il romanzo un \u00abcrimine mediatico\u00bb e suggerendo che la storia (che parla di una ragazza impegnata in una difficile relazione con un giovane delinquente) potesse indurre alcune dodicenni a fantasticare di essere violentate da un uomo e successivamente innamorarsi di esso.\nGli appassionati di questo genere letterario vengono solitamente etichettati come , slang che si riferisce a coloro che sono incapaci di leggere, scrivere o pensare al pari dei loro coetanei a causa di un \"apprendimento lento\". Il termine deriva da , politica adottata negli anni novanta dal governo giapponese per ridurre la pressione sugli studenti."}
{"id": "4583735", "revid": "110157", "url": "https://it.wikipedia.org/wiki?curid=4583735", "title": "Challenge Cup 2013-2014 (pallavolo maschile)", "text": "La Challenge Cup di pallavolo maschile 2013-2014 si \u00e8 svolta dal 19 ottobre 2013 al 29 marzo 2014: al torneo hanno partecipato 51 squadre di club europee e la vittoria finale \u00e8 andata per la prima volta al Fenerbah\u00e7e Spor Kul\u00fcb\u00fc.\nSquadre partecipanti.\n\"Volley Team Bratislava ritirato.\""}
{"id": "4583741", "revid": "131145", "url": "https://it.wikipedia.org/wiki?curid=4583741", "title": "Cneo Flavio", "text": ""}
{"id": "4583742", "revid": "287204", "url": "https://it.wikipedia.org/wiki?curid=4583742", "title": "Jack Waite", "text": "Carriera.\nIn carriera ha vinto 3 titoli di doppio. Nei tornei del Grande Slam ha ottenuto il suo miglior risultato raggiungendo il terzo turno nel doppio agli US Open nel 1997, in coppia con il connazionale Dave Randall, e di doppio misto all'Open di Francia nel 2000, e a Wimbledon nel 1998."}
{"id": "4583743", "revid": "1522738", "url": "https://it.wikipedia.org/wiki?curid=4583743", "title": "Baalmon", "text": ""}
{"id": "4583747", "revid": "44876", "url": "https://it.wikipedia.org/wiki?curid=4583747", "title": "Seregno Football Club 1933-1934", "text": "Questa voce raccoglie le informazioni riguardanti il Seregno Football Club nelle competizioni ufficiali della stagione 1933-1934."}
{"id": "4583748", "revid": "640389", "url": "https://it.wikipedia.org/wiki?curid=4583748", "title": "Cluster dell'Expo 2015", "text": "I cluster dell'Expo 2015 sono stati i nove padiglioni collettivi, previsti all'interno del sito espositivo, dedicati a Paesi che hanno in comune una caratteristica agricola o geografica, e che hanno sviluppato in un unico spazio espositivo, seppur autonomamente, un tema comune.\nCaratteristiche.\nEssi hanno rappresentato una vera discontinuit\u00e0 con le Expo del passato che avevano sempre raggruppato i Paesi secondo criteri esclusivamente geografico-continentali. I temi selezionati per i nove cluster furono pensati anche per essere espansi ad ulteriori padiglioni nazionali, creando veri e propri percorsi tematici.\nElenco dei cluster.\nTre dei cluster erano caratterizzati da un itinerario tematico mentre gli altri sei erano legati a prodotti o filiere alimentari specifiche. \nBio-Mediterraneo.\nQuesto cluster fu denominato ufficialmente \"Bio-Mediterraneo - Salute, bellezza e armonia\" e raggruppava i Paesi che si affacciano sul \"mare Nostrum\" che sono accomunati dalla comune dieta mediterranea.\nFu composto da dodici edifici e quattro chioschi che si affacciavano su una piazza coperta da una pergola. Il cluster occupava il lotto denominato B1 per un totale di 7.304\u00a0m\u00b2 e sviluppava il tema sotto il titolo \"The White Dream\" (Il Sogno Bianco) che richiamava il tema del Mare Bianco caro ai popoli mediterranei. Il lotto base si \u00e8 composto di una superficie di 125\u00a0m\u00b2: Egitto e Algeria occupavano tre lotti, Montenegro, Serbia, Libia e Croazia due, tutti gli altri lotti singoli. Al centro del cluster un palco per eventi, spettacoli e show cooking.\nLa Regione siciliana \u00e8 stata partner ufficiale del cluster. Il progetto prevedeva la gestione delle aree ristorazione (una pasticceria, una panetteria, un'enoteca), delle mostre e del market (Sicilia - The mediterranean market) dei prodotti all'interno dell'area comune.\nSono state inoltre predisposte quattro mostre tematiche:\nSono stati presenti nel cluster i seguenti Paesi:\nWorld Expo Museum.\nIl cluster Bio-Mediterraneo ha ospitato un padiglione dedicato al \"World Expo Museum\" in costruzione a Shanghai, l'unico ente ufficialmente autorizzato dal BIE quale museo e centro documentale. Il padiglione proponeva un'esposizione dal tema \"Everything Begins With Expo\" (Tutto comincia con Expo), che esplorava la storia delle esposizioni universali a partire dal 1851 e il loro ruolo nella promozione e condivisione della cultura, delle arti, della scienza e del progresso tecnologico.\nCacao.\nIl cluster dedicato al cacao ha occupato i lotti da S14 a S17 per un totale di 3.546\u00a0m\u00b2 ed \u00e8 ufficialmente indicato con il nome \"Cacao - Il cibo degli Dei\". L'area espositiva occupa 875\u00a0m\u00b2, le aree comuni 2.541\u00a0m\u00b2 ed \u00e8 stata predisposta anche un'area eventi da 696\u00a0m\u00b2. Tutti i partecipanti hanno avuto a disposizione un'area da 125\u00a0m\u00b2 tranne il Gabon che aveva opzionato un lotto da 250\u00a0m\u00b2.\nEurochocolate \u00e8 stato partner e advisor del cluster.\nCaff\u00e8.\nIl cluster \"Caff\u00e8 - L'energia delle idee\" ha raggruppato molti dei principali Paesi produttori di caff\u00e8, in un ambiente caratterizzato da tre lotti nei quali sono stati ubicati otto padiglioni costituiti da moduli base singoli e un padiglione con modulo doppio. Occupa i 4.435\u00a0m\u00b2 dei lotti da S18 a S22. L'area ha presentato copertura e pannellature dei padiglioni in legno, oltre che da una pavimentazione colorata con tutte le tonalit\u00e0 del caff\u00e8. Una grande area comune da poco meno di 3.000\u00a0m\u00b2 era corredata da 122\u00a0m\u00b2 di area eventi e un totale di 1.250\u00a0m\u00b2 di area espositiva.\nVi era inoltre un'area espositiva, con serre per la conservazione di piante di caff\u00e8 cresciute fuori opera e qui trapiantate per il periodo dell'Expo, aree di ristoro e pannelli informativi con fotografie di campi di caff\u00e8.\nL'azienda triestina Illycaff\u00e8 \u00e8 stata partner ufficiale del cluster. Direttore del Cluster fu Roberto Morelli, Business Development Executive Director dell'azienda.\nCereali e tuberi.\nQuesto cluster \u00e8 stato denominato ufficialmente \"Cereali e Tuberi - Vecchie e nuove colture\" ed era dedicato a quei Paesi, tendenzialmente del cosiddetto Terzo Mondo, che basano la propria economia agricola su cereali e tuberi. Era composto da 7 edifici modulari rivestiti di juta; il corridoio centrale era ricoperto da frangisole e accompagnava verso una piazza coperta, caratterizzata da un grande camino, sulla quale si affacciava un edificio destinato a cucina. L'area totale del cluster \u00e8 stata di 3.820\u00a0m\u00b2, per una totale area espositiva dei paesi 1.125\u00a0m\u00b2 (125\u00a0m\u00b2 per ogni lotto base). L'area comune ha occupato 2.455\u00a0m\u00b2, con un'area eventi da 290\u00a0m\u00b2. Il cluster occupava i lotti S36 ed S37.\nLungo la durata della manifestazione, per periodi limitati, presso il padiglione dello Zimbabwe \u00e8 stato possibile assaggiare il \"crocoburger\", lo \"zebraburger\" e il \"savanaburger\", ovvero hamburger preparati rispettivamente con carne di coccodrillo, di zebra e di pitone.\nFrutta e legumi.\nL'area espositiva era costituita da due lotti separati da una strada trasversale, nei quali erano ubicati nove padiglioni costituiti da moduli base singoli da 125\u00a0m\u00b2, per una superficie totale di circa 1.125 metri quadrati al piano terra. Il cluster occupava i lotti da N24 a N26 per una superficie totale di 3.705\u00a0m\u00b2. Fu caratterizzato da una grande copertura in legno, da giardini di forma geometrica prospicienti il decumano, da un piccolo frutteto e da un mercato faceva da collegamento con il cluster delle spezie. Completavano il cluster un'area comune da 2.515\u00a0m\u00b2 e un'area eventi da 536\u00a0m\u00b2.\nSponsor del cluster \u00e8 stato Beijing Huiyuan Food &amp; Beverage.\nIsole, mare e cibo.\nRaggruppava tutti i piccoli Paesi che occupano isole o arcipelaghi, accomunati da una dieta basata sullo sfruttamento delle risorse marine. Era costituito da due edifici realizzati mediante moduli ed una zona degustazione, pi\u00f9 una piazza coperta caratterizzata da frangisole di canne di bamb\u00f9, per un totale di 2.535\u00a0m\u00b2 (lotto B2).\nPartecipava al lotto in qualit\u00e0 di Organizzazione Internazionale, la Comunit\u00e0 caraibica (CARICOM) che ha occupato, insieme ai propri stati associati, uno dei due edifici.\nRiso.\n\"Riso - Abbondanza e sicurezza\" fu dedicato al riso e occupava i lotti da S10 a S13 per un totale di 3.548\u00a0m\u00b2. L'area ospitava sei Paesi espositori, ognuno dei quali gestiva uno spazio individuale posto su due livelli da 125\u00a0m\u00b2.\nSpezie.\n\"Il mondo delle spezie\" ha ospitato i Paesi che fanno del commercio delle spezie la loro principale fonte di ricchezza. Conteneva tre padiglioni singoli e due doppi, per un totale di 875 metri quadrati circa a piano terra. L'area espositiva era quella dei lotti da N27 a N29 per un totale di 3.702\u00a0m\u00b2 ed \u00e8 stata caratterizzata dalla presenza di grandi vasche in legno per la coltivazione delle spezie, nelle quali le nazioni hanno potuto mettere in mostra le proprie tecniche e pratiche agricole.\nPartecipava al lotto in qualit\u00e0 di Organizzazione Internazionale, il Forum delle isole del Pacifico.\nSponsor del cluster \u00e8 stato Beijing Huiyuan Food &amp; Beverage.\nZone aride.\nIl cluster dedicato ai Paesi che affrontano i problemi della desertificazione e del clima arido fu denominato ufficialmente \"L'agricoltura e l'alimentazione delle zone aride\" ed era costituito da 8 edifici modulari posti attorno ad una piazza coperta caratterizzata da cilindri cavi in policarbonato appesi ad una struttura in acciaio. Il lotto occupava 4.030\u00a0m\u00b2, \u00e8 denominato B3 ed \u00e8 posto in zona nord-est nella stessa area dei cluster Bio-Mediterraneo e Isole."}
{"id": "4583752", "revid": "339392", "url": "https://it.wikipedia.org/wiki?curid=4583752", "title": "Sito espositivo della Expo 2015", "text": ""}
{"id": "4583754", "revid": "59660564", "url": "https://it.wikipedia.org/wiki?curid=4583754", "title": "Ixbalanqu\u00e9", "text": ""}
{"id": "4583762", "revid": "228587", "url": "https://it.wikipedia.org/wiki?curid=4583762", "title": "Stefan Mitrovi\u0107 (calciatore 1990)", "text": "Caratteristiche tecniche.\n\u00c8 un difensore abile nel gioco aereo essendo alto 1,89\u00a0m.\nCarriera.\nClub.\nDopo aver giocato nel , nello , nel e nel , il 25 giugno 2013 passa a titolo definitivo per 1,1 milioni di euro alla squadra portoghese del firmando un contratto quinquennale con la sua nuova squadra.\nIl 22 gennaio 2014 \u00e8 stato ceduto in prestito al fino al termine della stagione.\nStatistiche.\nPresenze e reti nei club.\n\"Statistiche aggiornate al 23 novembre 2021.\""}
{"id": "4583763", "revid": "59660692", "url": "https://it.wikipedia.org/wiki?curid=4583763", "title": "Bannari", "text": ""}
{"id": "4583764", "revid": "59660703", "url": "https://it.wikipedia.org/wiki?curid=4583764", "title": "Ollastra Usellus", "text": ""}
{"id": "4583765", "revid": "2174274", "url": "https://it.wikipedia.org/wiki?curid=4583765", "title": "Villaggio della Madre e del Fanciullo", "text": "Il Villaggio della Madre e del Fanciullo \u00e8 un\u2019Istituzione milanese che offre ospitalit\u00e0 a gestanti e madri con i loro bambini in tre piccole case denominate Cedro, Lagerstroemia e Magnolia. \u00c8 una organizzazione non lucrativa di utilit\u00e0 sociale (ONLUS) composta da 58 soci, associazione laica, apolitica ed aperta a persone di qualsiasi provenienza.\nIl Villaggio della Madre e del Fanciullo \u00e8 costituita per il perseguimento senza scopo di lucro di finalit\u00e0 civiche, solidaristiche e di utilit\u00e0 sociale mediante lo svolgimento, in via esclusiva o principale di attivit\u00e0 di interesse generale nei seguenti settori di cui al D.Lgs 117/2017:\na) interventi e servizi sociali ai sensi dell\u2019articolo 1, commi 1 e 2, della legge 8 novembre 2000, n. 328, e successive modificazioni, e interventi, servizi e prestazioni di cui alla legge 5 febbraio 1992, n. 104, e alla legge 22 giugno 2016, n. 112, e successive modificazioni;\nh) ricerca scientifica di particolare interesse sociale nell\u2019ambito materno infantile, con particolare attenzione al periodo prenatale e perinatale.\nL\u2019Ente non svolger\u00e0 attivit\u00e0 diverse da quelle istituzionali ad eccezione di quelle ad esse direttamente connesse.\nScopo del Villaggio \u00e8 di integrare l\u2019assistenza alla maternit\u00e0 e all\u2019infanzia offrendo alle gestanti, alle madri e ai loro figli l\u2019ospitalit\u00e0 e l\u2019inserimento nella vita del Villaggio al fine di preparare loro e la loro creatura alla futura esistenza come soggetti e come componenti della famiglia e della societ\u00e0.\nL\u2019assistenza \u00e8 individualizzata ed affidata a personale qualificato e motivato. Ad ogni ospite viene possibilmente assegnata una cameretta per s\u00e9 e per il bimbo, in un contesto che si avvicina quanto pi\u00f9 possibile ad una convivenza familiare; a tal fine le ospiti partecipano ai servizi e alle esigenze della casa che le ospita.\nVengono espletate tutte le iniziative per la ricerca e il mantenimento dei rapporti con la famiglia delle ospiti e con il padre del bambino. Terminato il periodo della maternit\u00e0 viene favorita la ricerca di un posto di lavoro, pur rimanendo l\u2019ospite a vivere al Villaggio.\nLe prestazioni del Villaggio dovranno comunque sempre essere rese a persone che si troveranno in condizioni fisiche, psichiche, economiche, sociali o familiari svantaggiate.\nIl Villaggio non ha scopi di lucro e opera esclusivamente per fini di solidariet\u00e0 sociale.\nPresidente dell'Associazione Onlus \u00e8 attualmente il Dott. Giuseppe Matteo Talamazzini .\nLa storia.\nIl Villaggio della Madre e del Fanciullo nasce nel 1945 grazie ad Elda Mazzocchi Scarzella. Rientrata a Milano, sua citt\u00e0 natale, dalla Sardegna dove si era gi\u00e0 dedicata alle giovani donne ed ai loro bambini, Elda Mazzocchi Scarzella comincia ad inseguire un sogno: quello di creare una struttura in grado di offrire ospitalit\u00e0 a gestanti, madri e bambini in condizioni di svantaggio.\nIl sogno diventa realt\u00e0. Elda Mazzocchi Scarzella cos\u00ec, anche grazie alla collaborazione instaurata con l'imprenditore e missionario laico Marcello Candia, da dodici prefabbricati sistemati nel giardino di Palazzo Sormani fa nascere nel 1945 l'istituzione assistenziale \u201cVillaggio della Madre e del Fanciullo\u201d da lei fondata.\nL'inaugurazione del \u201cVillaggio\u201d avvenne il 12 ottobre 1945 con il matrimonio, celebrato nella Cappella stessa del Palazzo (sede per cinque anni dell'istituzione, sino 12 settembre 1950), di una delle reduci sposatasi con un giovane marinaio da cui aveva avuto un bambino che venne battezzato lo stesso giorno.\nIl \u201cVillaggio\u201d viene dapprima ospitato nelle baracche di Palazzo Sormani, poi fu trasferito nell'attuale sede (inaugurata il 12 ottobre 1957, su un'area di 4.000 \u00a0m\u00b2 nel quartiere milanese QT8 (Quartiere Sperimentale dell'Ottava Triennale vicino alla vecchia Fiera di Milano) in via Goya, progettata dall'arch.Fabio Mello e dall'architetto Alberto Scarzella, secondogenito della fondatrice (la prima fu Donnino).\nDa quel lontano 1945, quando le prime ospiti furono delle giovani madri reduci dai campi di concentramento, il \u201cVillaggio\u201d \u00e8 cresciuto adattandosi ai nuovi tempi.\nNel 1952 il \u201cVillaggio\u201d si \u00e8 costituito come ente morale laico con lo scopo di offrire alle madri in difficolt\u00e0 ed ai loro figli, l'ospitalit\u00e0 e l'inserimento nella vita del \u201cVillaggio\u201d, in un contesto di convivenza familiare.\nDalla sua fondazione (1945), la struttura ha dovuto attraversare diverse vicissitudini finanziarie, riuscendo sempre a rialzarsi, grazie a molti generosi benefattori (nel 1985 un intervento in extremis della cantante Fiordaliso, che mobilita l'attenzione dei media con una conferenza stampa in cui rende pubblica la sua storia di madre nubile e la sua esperienza di ospite al \u201cVillaggio\u201d, e incide apposta un disco, devolvendo poi tutto il ricavato, ne garantisce la sopravvivenza) raggiungendo e superando cos\u00ec anche il secondo millennio.\nNel corso del tempo il \u201cVillaggio\u201d \u00e8 cresciuto molto adattandosi ai nuovi tempi e migliaia furono le donne ed i bambini che negli anni hanno trovato accoglienza, cure e sostegno, nell'istituzione creata e personalmente diretta da Elda Mazzocchi Scarzella finch\u00e9 ha avuto la forza di farlo. Il \u201cVillaggio\u201d fu un centro di elaborazione culturale, pedagogica e psicologica che seppe fare \u201cscandalo\u201d negli anni \u201850 nel combattere il ghetto degli istituti, per dare dignit\u00e0 ed autonomia a giovani donne disperate, rifiutate dalla societ\u00e0, con i loro bambini che in quegli anni erano considerati figli Illegittimi, fu centro propulsore in tutto il mondo di una nuova cultura dei diritti dell'infanzia, al punto che il suo modello \u00e8 tuttora studiato sia in Europa che negli Stati Uniti d'America.\nLa struttura.\nUna realt\u00e0 cos\u00ec variegata e complessa come il \u201cVillaggio\u201d necessit\u00e0 di una struttura organizzativa articolata e motivata: oltre ai dipendenti di cui dispone, il \u201cVillaggio\u201d pu\u00f2 contare sull'entusiastica e disinteressata collaborazione di tutti i membri del Consiglio di amministrazione, presieduto dal Dott. Giuseppe Matteo Talamazzini e 9 consiglieri, di un congruo numero di volontari e dei collaboratori specialistici..\nRispetto ad altre istituzioni assistenziali del tempo, nel \u201cVillaggio\u201d non vi erano condizioni prestabilite per l'accettazione e vi erano accolte madri bisognose di assistenza, senza distinzione tra madri legittime (come donne profughe, sfrattate, con marito in carcere o disoccupato, vedove, abbandonate, convalescenti, dimesse dalla clinica dopo il parto) e le cosiddette di allora madri illegittime (giovani cacciate dalla famiglia, abbandonate, in attesa di regolarizzare la situazione con il marito).\nGrazie alla sua buona organizzazione, il \u201cVillaggio\u201d pot\u00e9 accogliere eccezionalmente anche bimbi senza madre e qualche caso di non maternit\u00e0, come quello di tre ragazze profughe forestiere. Il ricovero non aveva una scadenza prestabilita, per favorire nelle madri fiducia nel futuro, un allattamento sereno e la ricerca di una adeguata sistemazione dopo la dismissione dal \u201cVillaggio\u201d.\nFondamentale risulta essere l'aspetto strutturale dell'ente che, attraverso la sua architettura, esprime lo spazio psicologico necessario all'accoglienza. Al suo interno si erge una micro-polis autonoma nei suoi servizi: le case delle ospiti, il nido, la cappella, gli uffici, il magazzino. Questi spazi sono collegati da porticati e giardini.\nRispetto al passato ora si presentano molte mamme alla seconda gravidanza, con situazioni matrimoniali particolarmente difficili, o giovani donne che fuggono da famiglie problematiche, o ragazze incinte con alle spalle storie di abusi e maltrattamenti.\nLa composizione della struttura invece \u00e8 rimasta sempre la stessa: tre piccole case - la Cedro, la Lagerstroemia e la Magnolia - organizzate in modo da ricreare un clima familiare, con spazi in comune per tutte le donne ospitate - cucina, sala da pranzo e soggiorno - e spazi privati (le camere) dove le mamme vivono con i loro bambini. Sono presenti anche sei alloggi per l\u2019autonomia, due all\u2019interno della struttura di Via Goya e quattro sul territorio in zona limitrofa.\n\u00c8 presente inoltre un Nido riservato a bambini compresi tra i 10 mesi ed i 3 anni di et\u00e0 che ha la finalit\u00e0 di sviluppare e far crescere il rapporto genitori-figli.\n\u00c8 attivo presso la struttura anche un Consultorio familiare accreditato con ATS, in cui nel proprio ambulatorio, avvalendosi di medici specialistici, offre assistenza ostetrica, ginecologica, psicologica e sanitaria in genere."}
{"id": "4583770", "revid": "834", "url": "https://it.wikipedia.org/wiki?curid=4583770", "title": "Ashgabad", "text": ""}
{"id": "4583772", "revid": "47767", "url": "https://it.wikipedia.org/wiki?curid=4583772", "title": "Azer Zeynalov", "text": ""}
{"id": "4583774", "revid": "228587", "url": "https://it.wikipedia.org/wiki?curid=4583774", "title": "Stefan Mitrovi\u0107", "text": ""}
{"id": "4583776", "revid": "785616", "url": "https://it.wikipedia.org/wiki?curid=4583776", "title": "Keitai shousetsu", "text": ""}
{"id": "4583777", "revid": "47767", "url": "https://it.wikipedia.org/wiki?curid=4583777", "title": "Aziza Mustafa Zadeh", "text": ""}
{"id": "4583779", "revid": "59660926", "url": "https://it.wikipedia.org/wiki?curid=4583779", "title": "Sant'Antonio Ruinas", "text": ""}
{"id": "4583780", "revid": "785616", "url": "https://it.wikipedia.org/wiki?curid=4583780", "title": "Romanzo per cellulare", "text": ""}
{"id": "4583786", "revid": "47767", "url": "https://it.wikipedia.org/wiki?curid=4583786", "title": "Azi Aslanov", "text": ""}
{"id": "4583788", "revid": "287204", "url": "https://it.wikipedia.org/wiki?curid=4583788", "title": "Agust\u00edn Moreno", "text": "Carriera.\nNei tornei del Grande Slam ha ottenuto il suo miglior risultato raggiungendo le semifinali di doppio all'Open di Francia nel 1988, in coppia con il connazionale Leonardo Lavalle.\nIn Coppa Davis ha disputato un totale di 5 partite, ottenendo 2 vittorie e 3 sconfitte."}
{"id": "4583793", "revid": "287204", "url": "https://it.wikipedia.org/wiki?curid=4583793", "title": "Agustin Moreno", "text": ""}
{"id": "4583794", "revid": "47767", "url": "https://it.wikipedia.org/wiki?curid=4583794", "title": "Hokuma Gurbanova", "text": ""}
{"id": "4583796", "revid": "124123", "url": "https://it.wikipedia.org/wiki?curid=4583796", "title": "Marinka Dallos", "text": "Biografia.\nMarinka Dallos nasce il 4 febbraio 1929 a L\u0151rinci, un piccolo paese dell'Ungheria a nord della provincia di Heves, dove trascorre l'infanzia e la giovinezza. Nel 1949, durante l'incontro mondiale della giovent\u00f9 comunista a Budapest, conosce il poeta italiano Gianni Toti che sposa l'anno dopo e con cui inizia la sua vita italiana a Milano. Nel 1952 Marinka e Gianni si trasferiscono a Roma e insieme traducono molti poeti ungheresi tra cui Attila J\u00f2zsef e Mikl\u00f3s Radn\u00f3ti. A partire dagli anni Sessanta Marinka scopre la sua vena artistica. Per dare tregua all'attivismo di Gianni, Marinka compra pennelli e colori e lo porta in tanti piccoli paesi italiani a dipingere. Cos\u00ec inizia anche lei. Per molto tempo non fa vedere a nessuno i suoi quadri finch\u00e9 una copia di amici la convince a farsi conoscere. Nel 1974 fonda, insieme ad altri pittori romani, Amelia Pardo, Graziolina Rotunno, Alfredo Ruggeri, Maria Vicentini, il gruppo dei \u201cRomana\u00eff\u201d e pubblica una raccolta di saggi teorici sul fenomeno na\u00eff. Passa di esposizione in esposizione prima nelle citt\u00e0 italiane e poi a Parigi, Budapest, Nizza\u2026\nMolti dei suoi quadri si ispirano a Roma: la frizzante vita di Campo dei Fiori, la Fontana delle Tartarughe, i Fantasmi del Tevere, Trinit\u00e0 dei Monti, i Fori e i vicoletti del centro, ma costantemente l'accompagnano i ricordi e i colori del mondo contadino in cui \u00e8 nata. Dopo la sua morte, avvenuta l'11 dicembre 1992, Toti le dedicher\u00e0 la VideoPoemOpera Planetopolis (1994). Oggi i dipinti di Marinka Dallos sono sparsi nel mondo. Alcuni si trovano nelle collezioni di musei (tra cui La Halle Saint Pierre di Parigi, il museo Anatole Jakovsky di Nizza, il Magyar Naiv M\u00fcveszek di Kecskem\u00e9t, il Museo Internacional de Arte Na\u00eff in Spagna e il Museo di Arti Na\u00eff di Luzzara), altri sono custoditi in raccolte private. Il fondo di dipinti di Marinka Dallos della casa originaria di Via dei Giornalisti \u00e8 ora distribuito tra la sede de La Casa Totiana e la Scuola Primaria Lante della Rovere di Via Tevere, a Roma."}
{"id": "4583797", "revid": "59660983", "url": "https://it.wikipedia.org/wiki?curid=4583797", "title": "Villa Urbana", "text": ""}
{"id": "4583799", "revid": "59661004", "url": "https://it.wikipedia.org/wiki?curid=4583799", "title": "Arcidano", "text": ""}
{"id": "4583800", "revid": "47767", "url": "https://it.wikipedia.org/wiki?curid=4583800", "title": "Ibrahim bey Usubov", "text": ""}
{"id": "4583801", "revid": "47767", "url": "https://it.wikipedia.org/wiki?curid=4583801", "title": "Veli Kasumov", "text": ""}
{"id": "4583802", "revid": "767487", "url": "https://it.wikipedia.org/wiki?curid=4583802", "title": "Maughold", "text": "Maughold \u00e8 una parrocchia dell'Isola di Man situata nello sheading di Garff con 977 abitanti (censimento 2011).\n\u00c8 ubicato nella parte nordorientale dell'isola e il suo territorio \u00e8 in prevalenza collinare."}
{"id": "4583803", "revid": "47767", "url": "https://it.wikipedia.org/wiki?curid=4583803", "title": "Circondario della Valsesia", "text": ""}
{"id": "4583805", "revid": "47767", "url": "https://it.wikipedia.org/wiki?curid=4583805", "title": "Circondario dell'Ossola", "text": ""}
{"id": "4583811", "revid": "767487", "url": "https://it.wikipedia.org/wiki?curid=4583811", "title": "Michael (Isola di Man)", "text": "Michael \u00e8 una parrocchia dell'Isola di Man situata nello sheading di Michael con 1.729 abitanti (censimento 2011).\n\u00c8 ubicato nella parte occidentale dell'isola.\nLa parrocchia \u00e8 stata istituita nel 1989."}
{"id": "4583812", "revid": "767487", "url": "https://it.wikipedia.org/wiki?curid=4583812", "title": "La ragazza di Manhattan", "text": "La ragazza di Manhattan (\"The Girl from Manhattan\") \u00e8 un film del 1948 diretto da Alfred E. Green.\n\u00c8 una commedia drammatica statunitense con Dorothy Lamour, George Montgomery e Charles Laughton.\nProduzione.\nIl film, diretto da Alfred E. Green su una sceneggiatura e un soggetto di Howard Estabrook, fu prodotto da Benedict Bogeaus tramite la Benedict Bogeaus Production. I titoli di lavorazione furono \" All's Well That Ends Well\" e \" All's Well\".\nDistribuzione.\nIl film fu distribuito con il titolo \"The Girl from Manhattan\" negli Stati Uniti dal 1\u00ba ottobre 1948 al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4583813", "revid": "46931", "url": "https://it.wikipedia.org/wiki?curid=4583813", "title": "The Girl from Manhattan", "text": ""}
{"id": "4583815", "revid": "436907", "url": "https://it.wikipedia.org/wiki?curid=4583815", "title": "Richard David James", "text": ""}
{"id": "4583817", "revid": "767487", "url": "https://it.wikipedia.org/wiki?curid=4583817", "title": "Patrick (Isola di Man)", "text": "Patrick \u00e8 una parrocchia dell'Isola di Man situata nello sheading di Glenfaba con 1.527 abitanti (censimento 2011).\n\u00c8 ubicato nella parte sudoccidentale dell'isola e il suo territorio \u00e8 prevalentemente montagnoso.\nI centri abitati della parrocchia sono quattro: Dalby, Foxdale, Glen Maye e Patrick."}
{"id": "4583824", "revid": "767487", "url": "https://it.wikipedia.org/wiki?curid=4583824", "title": "Rushen (parrocchia)", "text": "Rushen \u00e8 una parrocchia dell'Isola di Man situata nello sheading di Rushen con 1.629 abitanti (censimento 2011).\n\u00c8 ubicato nell'estrema parte sud occidentale dell'isola. L'economia della parrocchia \u00e8 basata principalmente sull'agricolutura e la pesca."}
{"id": "4583826", "revid": "59661335", "url": "https://it.wikipedia.org/wiki?curid=4583826", "title": "Junjunajp\u00f9", "text": ""}
{"id": "4583829", "revid": "767487", "url": "https://it.wikipedia.org/wiki?curid=4583829", "title": "Pistole puntate", "text": "Pistole puntate (\"Belle Starr's Daughter\") \u00e8 un film del 1948 diretto da Lesley Selander.\n\u00c8 un film western statunitense con George Montgomery, Rod Cameron e Ruth Roman.\nProduzione.\nIl film, diretto da Lesley Selander su una sceneggiatura di W.R. Burnett, fu prodotto da Edward L. Alperson per la Alson Productions e girato nel ranch di Corriganville a Simi Valley, negli Chaplin Studio a Hollywood, a Bridgeport e nell'Iverson Ranch a Chatsworth, in California, nell'agosto del 1948. Il titolo di lavorazione fu \" Rose of Cimarron\". L'attrice che interpreta il ruolo di Belle Starr, Isabel Jewell, aveva gi\u00e0 interpretato lo stesso ruolo nel film del 1946 \"La terra dei senza legge\".\nMyMovies segnala il film come seguito di \"La ribelle del Sud\" (\"Belle Starr\") del 1941.\nDistribuzione.\nIl film fu distribuito con il titolo \"Belle Starr's Daughter\" negli Stati Uniti dal 15 novembre 1948 (premi\u00e8re a Los Angeles l'11 novembre) al cinema dalla Twentieth Century Fox Film Corporation.\nAltre distribuzioni:\nPromozione.\nLe tagline sono:"}
{"id": "4583830", "revid": "767487", "url": "https://it.wikipedia.org/wiki?curid=4583830", "title": "Quim Barreiros", "text": " \nBiografia.\nNato nel 1947, fu un artista precoce: a 9 anni suonava gi\u00e0 la batteria nel gruppo \"Conjunto Alegria\", fondato dal padre.\nNel 1971, quando suonava ancora musica popolare del minho, pubblica il primo disco assieme a Jorge Fontes, e la sua fama si allarga subito in Brasile e Galizia. \u00c8 conosciuto anche in altre comunit\u00e0 portoghesi nel mondo (Canada, USA, Venezuela, Sudafrica, Francia, Germania, Spagna, Inghilterra e Svizzera).\nGran parte dei suoi successi sono cover di altri successi in chiave goliardica, o preso dal forr\u00f3 brasiliano a doppio senso, come \"Bacalhau \u00e0 Portuguesa\" (1981) del compositore Zenilton, \"Vendedor de Fruta\", \"Riacho da Pedreira (Rio das Pedras)\", \"Meu Casamento\", \"O Cachimbo da Mulher\", \"O Grilinho (Cri-Cri)\" e tante altre. Oltre a queste parodie, conosciute sono le canzoni \"A Cabritinha\" (di Amazan, 2002) , \"A Padaria\" , \"Garagem da Vizinha\" (di Frank Aguiar) , oltre alle strumentali \"Queres \u00c9 Levar Com O Chouri\u00e7o\", \"Recebi Um Convite\", \"Tira Fora Que Vem Gente\".\nIn maggio 2007 ha pubblicato \"Use \u00c1lcool\", nel quale parla anche del suo nipotino; avvenimento raro, data la riservatezza familiare e il suo stile \"brejeiro\"."}
{"id": "4583831", "revid": "46931", "url": "https://it.wikipedia.org/wiki?curid=4583831", "title": "Belle Starr's Daughter", "text": ""}
{"id": "4583835", "revid": "767487", "url": "https://it.wikipedia.org/wiki?curid=4583835", "title": "Santon (Isola di Man)", "text": "Santon \u00e8 una parrocchia dell'Isola di Man situata nello sheading di Middle con 691 abitanti (censimento 2011).\n\u00c8 ubicata nella parte sudorientale dell'isola e, con una superficie di 16,5 chilometri quadrati, \u00e8 la parrocchia meno estesa."}
{"id": "4583836", "revid": "104458", "url": "https://it.wikipedia.org/wiki?curid=4583836", "title": "Samnium", "text": ""}
{"id": "4583837", "revid": "113768634", "url": "https://it.wikipedia.org/wiki?curid=4583837", "title": "Trattato di Joinville", "text": "Il trattato di Joinville \u00e8 stato sottoscritto il 31 dicembre 1584, tra il Casato dei Guisa e il re Filippo II di Spagna.\nContesto storico.\nQuesto trattato \u00e8 collocato nel contesto delle guerre di religione in Francia (tra la settima e l'ottava), e la crisi di successione, sorta dopo la morte dell'ultimo fratello del re Enrico III di Francia, Francesco Ercole di Valois, duca d'Alen\u00e7on e d'Angi\u00f2. L'applicazione della legge salica designa infatti il protestante Enrico di Borbone, re di Navarra, come successore alla corona.\nIl trattato comprendeva tre disposizioni:\nLa logica di Enrico I, duca di Guisa di entrare in questo trattato derivava dalla crescente popolarit\u00e0 di Enrico di Navarra, contro il quale il partito cattolico \u00e8 venuto a trovarsi in competizione (i Guisa ambivano al trono francese).\nPer Filippo II gioca un altro motivo. Aveva infatti il timore, che l'alleanza col trono protestante in Inghilterra di Elisabetta I avrebbe rafforzato la causa protestante e quindi isolato la Spagna, impegnata anche in quel momento con la rivolta nelle Province borgognone nei Paesi Bassi.\nIl trattato allora designa il cardinale Carlo di Borbone come successore di Enrico III al trono di Francia. Questo trattato \u00e8 quindi collocato nella continuit\u00e0 del sostegno da parte del Re di Spagna alla Lega cattolica, che rifiuta Enrico, re di Navarra, come successore al trono.\nConseguenze.\nSebbene non sia stata una diretta dichiarazione di guerra verso l'Inghilterra, Elisabetta I ha creduto di dover reagire a questa convenzione e ha deciso di sostenere la ribellione nei Paesi Bassi. Questo \u00e8 stato confermato dal trattato di Nonsuch, che avrebbe acceso la battaglia tra Spagna e Inghilterra."}
{"id": "4583839", "revid": "282094", "url": "https://it.wikipedia.org/wiki?curid=4583839", "title": "Colline Vorob'\u00ebvy", "text": ""}
{"id": "4583841", "revid": "804151", "url": "https://it.wikipedia.org/wiki?curid=4583841", "title": "Alleanza per un'Albania Europea", "text": "L'Alleanza per un'Albania Europea (in albanese Aleana per Shqiperine Europiane, ASE) \u00e8 una coalizione elettorale albanese di centrosinistra.\nL'ASE \u00e8 stata formata per le elezioni parlamentari albanesi del 2013 ed \u00e8 composta da ben 37 partiti, i cui principali sono il Partito Socialista d'Albania (PSSH), il Movimento Socialista per l'Integrazione (LSI), il Partito dell'Unione per i Diritti Umani (PBDNJ), il Partito Socialdemocratico d'Albania (PSD), Partito Cristiano Democratico d'Albania (PKDSH).\nLe elezioni hanno premiato la coalizione che ha eletto all'Assemblea di Albania 84 deputati (contro i 56 della rivale Alleanza per l'Impiego, il Benessere e l'Integrazione): 66 al PS, 16 al LSI, e uno a testa per PBDNJ E PKDSH."}
{"id": "4583843", "revid": "3115", "url": "https://it.wikipedia.org/wiki?curid=4583843", "title": "Ilaria Bombelli", "text": "Carriera.\nIlaria inizia a praticare ginnastica artistica all'et\u00e0 di 6 anni grazie ad una compagna di classe che gi\u00e0 praticava questo sport. Inizia le prime gare e i primi allenamenti, passando l'anno seguente nella squadra agonistica.\nNel 2003 viene convocata al Centro Tecnico di preparazione olimpica dell'Acqua Acetosa, dove tuttora si allena. Nel 2006 passa in prestito alla Ginnastica Romana; nel 2007 alla Artistica '81. Nel 2008 insieme a Chiara Gandolfi e Giorgia Campana, partendo dalla Serie B, conquista, con la Olos Gym di Roma, la Serie A2, e l'anno seguente la Serie A1.\n2010: Prima esperienza in maglia azzurra.\nDopo una partecipazione ai Campionati Assoluti 2010, in cui riesce a conquistare anche la finale alle parallele, Ilaria esordisce in maglia azzurra il 2 ottobre a Mortara, nell'incontro internazionale tra Italia, Belgio, Israele, Paesi Bassi e Spagna; con la squadra si classifica al 1\u00ba posto. Una settimana pi\u00f9 tardi partecipa al torneo internazionale di Schiltigheim, e si classifica al 5\u00ba posto. L'anno si conclude con la vittorie del campionato italiano seniores di categoria.\n2011-2012.\nNel 2011 torna a vestire la maglia azzurra prendendo parte al Trofeo Citt\u00e0 di Jesolo: la squadra italiana si classifica al 2\u00ba posto. Dopo gli Assoluti 2011 Ilaria subisce un grave infortunio alla spalla, e a distanza di pochi mesi si sottopone ad un intervento chirurgico che la tiene lontana dai campi di gara per circa 6 mesi. A marzo 2012 torna alle competizioni e ,seppur non ancora in ottima forma, partecipa al Campionato di Serie A1 dove con la sua Olos Gym 2000 chiude in 5\u00aa posizione.\n2013: Serie A1 e sospensione antidoping.\nDopo 4 anni dalla conquista della A1, la Olos Gym 2000, capitanata da Ilaria e composta da Chiara Gandolfi, Giorgia Campana e Giorgia Morera, conquista il primo podio della massima Serie.\nAl termine dell'ultima gara di Serie A1 2013, a Firenze, Ilaria \u00e8 sottoposta ad un controllo antidoping; nelle sue urine viene riscontrata una sostanza illecita, il clostebol. Tale sostanza era contenuta, a sua insaputa, in uno spray cicatrizzante utilizzato il giorno prima della gara. Inizia un iter giudiziario di due mesi, che si chiude il 27 giugno, con il riconoscimento in capo ad Ilaria di una \"colpa non significativa\", con conseguente riduzione della squalifica da 2 anni ad 1 anno meno 1 giorno (fino al 5 aprile 2014), e l'annullamento delle \"spese di lite\" che normalmente vengono addebitate.\n2014: ritorno alle competizioni.\nLa Bombelli ritorna a gareggiare il 4 maggio, in prestito alla Gin Civitavecchia in serie B, ed ottiene 10,500 punti alle parallele, 12,850 alla trave e 12,400 al corpo libero. La squadra si ferma al quarto posto e non riesce a conquistare la promozione in serie A2. A settembre torna a gareggiare con la Olos Gym, alla prima edizione della Golden League.\nTelevisione e spettacolo.\nNel dicembre 2012 partecipa a \"Superbrain - Le supermenti\", show di Rai 1 condotto da Paola Perego. Ilaria si esibisce in una prova che unisce memoria e abilit\u00e0 fisica: per sessanta secondi ha scrutato attentamente e cercato di memorizzare i laser che attraversavano un labirinto. Poi vi \u00e8 entrata bendata, con l'obiettivo di superarli tutti e arrivare al traguardo potendone toccare solo uno. Supera la prima prova, piazzandosi seconda nella finale a 3 in base ai voti del pubblico."}
{"id": "4583853", "revid": "287204", "url": "https://it.wikipedia.org/wiki?curid=4583853", "title": "Hun-Hunahpu", "text": "Hun-Hunahpu (IPA /xun xunaxpu/) \u00e8 il dio maya del mais, della fertilit\u00e0 e del gioco della palla, noto soprattutto per essere padre di Hunahpu e Ixbalanque, gli Eroi gemelli. La sua storia \u00e8 narrata nel \"Popol Vuh\".\nFiglio di Ixmucan\u00e9 e Ixpiyac\u00f2c, i nonni dell'alba, invent\u00f2 insieme al fratello il Gioco della Palla. Era padre delle due scimmie urlatrici \"Una Scimmia\" e \"Un Artigiano\".\nFu convocato a Xibalba dove fu assassinato e il suo cranio decapitato fu appeso a un albero con frutti simili a zucche (anche chiamate jicaras). La giovane dea Ixquic rimase incinta da lui di due figli, Hunahpu e Xbalanque.\nHunahpu e Xbalanqu\u00e8, suoi figli, lo ritrovarono a Xibalba, lo vendicarono e lo ricomposero, quindi gli dissero addio dicendo:\nEra anche chiamato Hun Nal Ye."}
{"id": "4583854", "revid": "93556", "url": "https://it.wikipedia.org/wiki?curid=4583854", "title": "Fredrikstad Fotballklubb 1981", "text": "Questa voce raccoglie le informazioni riguardanti il Fredrikstad Fotballklubb nelle competizioni ufficiali della stagione 1981."}
{"id": "4583855", "revid": "59661647", "url": "https://it.wikipedia.org/wiki?curid=4583855", "title": "Hun Hunahpu", "text": ""}
{"id": "4583856", "revid": "59661658", "url": "https://it.wikipedia.org/wiki?curid=4583856", "title": "Hunhunahpu", "text": ""}
{"id": "4583857", "revid": "287204", "url": "https://it.wikipedia.org/wiki?curid=4583857", "title": "Ronnie B\u00e5thman", "text": "Carriera.\nIn carriera ha vinto 3 tornei di doppio. Nei tornei del Grande Slam ha ottenuto il suo miglior risultato raggiungendo le semifinali all'Open di Francia nel 1989, in coppia con il peruviano Carlos Di Laura."}
{"id": "4583858", "revid": "287204", "url": "https://it.wikipedia.org/wiki?curid=4583858", "title": "Ronnie Bathman", "text": ""}
{"id": "4583859", "revid": "767487", "url": "https://it.wikipedia.org/wiki?curid=4583859", "title": "Rocce rosse", "text": "Rocce rosse (\"Davy Crockett, Indian Scout\") \u00e8 un film del 1950 diretto da Lew Landers.\n\u00c8 un film western statunitense a sfondo avventuroso con George Montgomery (che interpreta il ruolo di Davy Crockett, cugino omonimo del famoso scout morto ad Alamo), Ellen Drew e Phillip Reed.\nProduzione.\nIl film, diretto da Lew Landers su una sceneggiatura di Richard Schayer e un soggetto di Ford Beebe, fu prodotto da Edward Small per la Edward Small Productions e girato nell'Iverson Ranch a Chatsworth e nel Red Rock Canyon State Park a Cantil, in California.\nDistribuzione.\nIl film fu distribuito con il titolo \"Davy Crockett, Indian Scout\" negli Stati Uniti dal 6 gennaio 1950 al cinema dalla United Artists. poi distribuito in televisione con il titolo \" Indian Scout\".\nAltre distribuzioni:\nCritica.\nSecondo Leonard Maltin il film poggia su una saga monotona che ha poco a che vedere con la storia di Davy Crockett.\nPromozione.\nLa tagline \u00e8: \"TOUGH, FEARLESS FIGHTER OF THE FRONTIER!\"."}
{"id": "4583860", "revid": "46931", "url": "https://it.wikipedia.org/wiki?curid=4583860", "title": "Davy Crockett, Indian Scout", "text": ""}
{"id": "4583862", "revid": "767487", "url": "https://it.wikipedia.org/wiki?curid=4583862", "title": "Alleanza per l'Impiego, il Benessere e l'Integrazione", "text": "L'Alleanza per l'Impiego, il Benessere e l'Integrazione (in albanese Aleanca p\u00ebr Pun\u00ebsim, Mir\u00ebqenie dhe Integrim, APMI) \u00e8 una coalizione elettorale albanese di centrodestra.\nL'APMI \u00e8 stata costituita per le elezioni parlamentari albanesi del 2013 ed \u00e8 composta da 26 partiti, i cui principali sono il Partito Democratico d'Albania, il Partito Repubblicano d'Albania, il Partito per la Giustizia, l'Integrazione e l'Unit\u00e0, il Partito Agrario Ambientalista, il Partito Democristiano d'Albania, il Partito Alleanza Democratica.\nLa coalizione ha ottenuto 56 seggi su 140, venendo battuta dal centrosinistra dell'Alleanza per un'Albania Europea. Il PD ottenne 49 seggi, il PDIU 4, il PR 3."}
{"id": "4583866", "revid": "599013", "url": "https://it.wikipedia.org/wiki?curid=4583866", "title": "Oleg Kazmirchuk", "text": ""}
{"id": "4583869", "revid": "278406", "url": "https://it.wikipedia.org/wiki?curid=4583869", "title": "Cedric Richmond", "text": "Biografia.\nNato e cresciuto a New Orleans, Richmond rimase orfano di padre da bambino e successivamente si dedic\u00f2 agli studi fino a laurearsi in legge. Dopo aver svolto la professione di avvocato, Richmond entr\u00f2 in politica con il Partito Democratico e nel 2000 venne eletto all'interno della legislatura statale della Louisiana.\nRichmond mantenne il seggio per undici anni, fino a quando nel 2011 approd\u00f2 alla Camera dei Rappresentanti sconfiggendo il deputato repubblicano in carica Joseph Cao. Tre anni prima aveva gi\u00e0 cercato l'elezione al seggio ma era arrivato solo terzo nelle primarie democratiche.\nNel 2020 entra come \"Co-Chair\" nella campagna di Joe Biden in vista delle elezioni presidenziali. Nel gennaio 2021 si dimette dalla Camera dei Rappresentanti per assumere il ruolo di Senior Advisor del Presidente Joe Biden.\nRichmond si configura come un democratico di vedute progressiste."}
{"id": "4583870", "revid": "36426", "url": "https://it.wikipedia.org/wiki?curid=4583870", "title": "Domenico Novello Malatesta", "text": ""}
{"id": "4583872", "revid": "599013", "url": "https://it.wikipedia.org/wiki?curid=4583872", "title": "Oleg Kholkovskiy", "text": ""}
{"id": "4583876", "revid": "729019", "url": "https://it.wikipedia.org/wiki?curid=4583876", "title": "Dethleffs", "text": "Dethleff \u00e8 un'azienda tedesca produttrice di camper e roulotte. Ha sede a Isny im Allg\u00e4u e fa parte dell'Erwin Hymer Group.\nStoria.\nL'azienda fu fondata nel 1832 con il nome \"Dethleffs KG\". Il fondatore, Arist Dethleffs lavorava inizialmente come dipendente della fabbrica di fruste del padre. Nel 1923 la fabbrica inizi\u00f2 anche la produzione di bastoni da sci. L'esclusiva produzione dei caravan da parte della ditta ebbe inizio nel 1958, abbandonando gli altri settori di produzione.\nDopo circa cento anni dalla fondazione della ditta produttrice di fruste, dato che Arist Dethleffs, durante i suoi viaggi d'affari, non voleva rinunciare alla compagnia di sua moglie Fridel Dethleffs-Edelmann e della figlia Ursula Dethleffs, progett\u00f2 nel 1931 la prima roulotte a Ottersweier, la cosiddetta \"Wohnauto\", un'auto abitabile. Il viaggio inaugurale ebbe luogo un anno pi\u00f9 tardi nel 1932.\nGi\u00e0 nel 1932 i caravan vennero costruiti su ordinazione e nel 1936 la ditta aveva gi\u00e0 sei dipendenti fissi. Durante la seconda guerra mondiale la produzione venne limitata e si diede il via alla produzione di veicoli militari adibiti al soccorso sanitario. Dopo la guerra, nel 1948, venne avviata nuovamente la produzione; nel 1952 inizi\u00f2 la prima produzione in serie dei modelli di roulotte \"Tourist\" e \"Camper\"\nNel 1976 la produzione ha raggiunto i 4700 esemplari, i dipendenti arrivarono a 235 e la superficie dello stabilimento a 12.000 m\u00b2. Successivamente la produzione \u00e8 stata ampliata al settore dei camper.\nNel 1983 \u00e8 entrata a far parte dell'Erwin Hymer Group."}
{"id": "4583877", "revid": "1564499", "url": "https://it.wikipedia.org/wiki?curid=4583877", "title": "Assisi (disambigua)", "text": ""}
{"id": "4583878", "revid": "599013", "url": "https://it.wikipedia.org/wiki?curid=4583878", "title": "Vitaliy Kobzar", "text": ""}
{"id": "4583882", "revid": "1573940", "url": "https://it.wikipedia.org/wiki?curid=4583882", "title": "Chiesa dei Santi Silvestro e Valentino", "text": "La chiesa dei Santi Silvestro e Valentino \u00e8 un edificio religioso di Cividale del Friuli.\nStoria.\nLa presenza della chiesa \u00e8 documentata fin dal VII secolo, inoltre, scavi archeologici eseguiti nei primi anni del secolo scorso hanno scoperto alcune tombe di epoca longobarda.\nLa chiesa fu distrutta nel 1272 e venne ricostruita dopo dieci anni; fu nuovamente rifatta nel corso del XVI secolo lungo le mura cittadine, fu ancora rimaneggiata nel Settecento, nell'Ottocento e all'inizio del Novecento.\nEsterno.\nLa facciata \u00e8 divisa in tre parti da lesene, che terminano con capitelli corinzi sormontati da un cornicione. La fascia centrale \u00e8 messa in evidenza da un timpano dentellato.\nInterno.\nAll'interno vi \u00e8 una navata unica, con affresco del soffitto realizzato nel 1918 da Francesco Barazzutti.\nNel presbiterio si pu\u00f2 ammirare una \"Annunciazione\", affresco attribuito, come pure quelli della Sacrestia, a Giulio Quaglio il Giovane.\nAlla parete sinistra un \"Crocifisso\" ligneo, opera di Orazio Liberale e risalente al 1566."}
{"id": "4583887", "revid": "767487", "url": "https://it.wikipedia.org/wiki?curid=4583887", "title": "The Price of His Honor", "text": "The Price of His Honor \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 7 aprile 1914."}
{"id": "4583888", "revid": "1573940", "url": "https://it.wikipedia.org/wiki?curid=4583888", "title": "Chilonatalus", "text": "Chilonatalus () \u00e8 un genere di pipistrelli della famiglia dei Natalidi.\nDescrizione.\nDimensioni.\nAl genere Chilonatalus appartengono pipistrelli di piccole dimensioni, con lunghezza della testa e del corpo tra 40\u00a0mm, la lunghezza dell'avambraccio tra 32 e 36\u00a0mm e la lunghezza della coda tra 45 e 48\u00a0mm. \"C.micropus\" \u00e8 considerato il pipistrello pi\u00f9 piccolo del Nuovo Mondo.\nCaratteristiche craniche e dentarie.\nIl cranio \u00e8 lungo, con un rostro lungo ed affusolato rivolto all'ins\u00f9 ed una scatola cranica elevata e profonda. Gli incisivi superiori esterni separati dagli altri pi\u00f9 interni, i canini sono piccoli ma ben sviluppati, mentre i denti masticatori sono di aspetto e dimensioni normali, con la disposizione delle cuspidi a W.\nSono caratterizzati dalla seguente formula dentaria:\nAspetto.\nLa pelliccia \u00e8 lunga e densa. Il muso \u00e8 lungo ed appiattito, la fronte \u00e8 alta, gli occhi sono molto piccoli. L'organo natalide \u00e8 di medie proporzioni, arrotondato e posto alla base del muso. Il labbro inferiore \u00e8 attraversato verticalmente da un solco profondo. Le orecchie sono grandi, a forma di imbuto, con la punta arrotondata e con il bordo interno convesso nella met\u00e0 superiore. Il trago \u00e8 piccolo e triangolare.. Le ali sono lunghe, strette ed attaccate posteriormente lungo la met\u00e0 della tibia. Il pollice \u00e8 molto corto, mentre gli arti inferiori sono allungati. La coda \u00e8 molto lunga ed inclusa completamente nell'ampio uropatagio.\nDistribuzione.\nIl genere \u00e8 diffuso nei Caraibi.\nTassonomia.\nIl genere comprende 2 specie."}
{"id": "4583890", "revid": "767487", "url": "https://it.wikipedia.org/wiki?curid=4583890", "title": "Eiga! Tamagotchi - Uch\u016b ichi happy na monogatari!?", "text": " \u00e8 un film d'animazione del 2008 diretto da J\u00f4ji Shimura.\nSi tratta di un kodomo giapponese ispirato al gioco \"Tamagotchi\". Il film \u00e8 uscito nei cinema giapponesi il 20 dicembre 2008 e in DVD il 26 giugno 2009.\nMerchandising, videogiochi e promozione cinematografica.\nUsc\u00ec in Giappone un gioco arcade della serie Bandai Datacarddass che ha alcuni elementi del film, dal titolo Tamagotchi to fushigi na ehon (\u305f\u307e\u3054\u3063\u3061\u3068\u3075\u3057\u304e\u306a\u7d75\u672c, lett. i Tamagotchi e i misteriosi libri illustrati), nel marzo 2008.\nIl gioco non \u00e8 una vera trasportazione videoludica del film (in quanto \u00e8 uscito nove mesi prima di quest'ultimo e due mesi prima dell'annuncio della sua uscita), ma ha il concetto della libreria volante degli Otogitchi ei libri magici in cui puoi entrare nella storia.I livelli sono per la maggior parte ispirati a libri fiabeschi.\nUn altro videogioco, intitolato \"Tamagotchi no Kira Kira Omisecchi\", per Nintendo DS, usc\u00ec un mese prima del film. Il gioco fa parte della serie \"Tamagotchi Corner Shop\" ed \u00e8 uscito solo in Giappone, un anno dopo \"Tamagotchi Corner Shop 3\", anche se non lo rende Corner Shop 4 (in giapponese la serie originale Corner Shop \u00e8 conosciuta come Puchi Puchi Omisecchi, il quarto gioco ad averlo nel titolo \u00e8 \"Choricchi!Tamagotchi no Puchi Puchi Omisecchi\", per Nintendo 3DS uscito nell'aprile 2012, e lo rende ufficialmente Corner Shop 4).\nNel gioco puoi scegliere un Tamagotchi come partner e gestire vari negozi a Celebria, locazione del Pianeta Tamagotchi presente anche nel film. \u00c8 un enorme parco gestito dai genitori di Kikitchi, personaggio lanciato nel brand all'inizio del 2008 e uno dei personaggi principale del film.\nPer il lancio cinematografico del film se andavi al cinema potevi ricevere una card speciale con una silhouette forata del viso di Hapihapitchi per il gioco Tamagotchi to fushigi na ehon.\nQuesta card permette di giocare nel ruolo di Hapihapitchi, inoltre ricalcando il viso con lo stilo poggiando la card sul touch screen del Nintendo DS con Tamagotchi no Kira Kira Omisecchi \u00e8 possibile sbloccare un contenuto speciale per il gioco.\nDal 7 novembre 2008 i McDonald's giapponesi iniziarono a promuovere i Tamagotchi e il loro nuovo film con dei giocattoli nei loro Happy Meal.I giocattoli sono in totale 6, e in vari giorni venivano accompagnati da un regalo extra, dall'8 al 9 novembre con un dvd con un corto anime, e dal 15 al 16 sempre dello stesso mese un poster di Tamagotchi Town.\nCirca un mese prima dell'uscita del film usc\u00ec il Tamagotchi Plus Color, il primo modello di Tamagotchi ad avere uno schermo a colori.\nHa avuto 3 successori: L'iD (2009), l'iD L (2011) e il P's (2012).\nSequel annullato.\nLa OLM annunci\u00f2 un sequel per il film ancora prima del suo debutto cinematografico. Tuttavia lo studio cancell\u00f2 l'idea per produrre invece una serie anime, intitolata \"Tamagotchi!\", uscita in Giappone nell'ottobre 2009."}
{"id": "4583891", "revid": "633073", "url": "https://it.wikipedia.org/wiki?curid=4583891", "title": "Natalidi", "text": ""}
{"id": "4583894", "revid": "287204", "url": "https://it.wikipedia.org/wiki?curid=4583894", "title": "Rikard Bergh", "text": "Carriera.\nIn carriera ha vinto 6 tornei di doppio. Nei tornei del Grande Slam ha ottenuto il suo miglior risultato raggiungendo le semifinali di doppio a Wimbledon nel 1993, in coppia con il sudafricano Byron Talbot.\nIn Coppa Davis ha disputato una sola partita, ottenendo nell'occasione una vittoria."}
{"id": "4583896", "revid": "93556", "url": "https://it.wikipedia.org/wiki?curid=4583896", "title": "Jos\u00e9-Apeles Santolaria de Puey y Cruells", "text": "Biografia e studi.\nEntra in seminario a Barcellona a 11 anni. Diplomato al Liceo Jaime Balmes, si avvia agli studi ecclesiastici nel seminario maggiore di Tortosa. A Roma consegue il baccalaureato in Teologia alla Pontificia Universit\u00e0 San Tommaso d'Aquino (Angelicum) e il baccalaureato in Filosofia al Pontificio Ateneo Regina Apostolorum, la licenza in Diritto canonico alla Pontificia Universit\u00e0 Gregoriana ed alla Pontificia Universit\u00e0 di Comillas, dove segue anche i corsi di dottorato. \u00c8 Avvocato del Sacro Tribunale della Rota della Nunziatura Apostolica e del tribunale dell'Arcidiocesi di Barcellona.\nIl subdiaconato gli fu conferito a Firenze dal cardinale Alfons Maria Stickler, SDB, Prefetto emerito della Biblioteca Vaticana e l'Archivio segreto vaticano, ed il diaconato, sempre a Firenze, dal cardinale Silvio Oddi, nunzio papale in Belgio e Prefetto della Sacra Congregazione del Clero. Venne ordinato sacerdote il 15 luglio 1993 nella Chiesa di San Girolamo della Carit\u00e0 a Roma dal cardinale Pietro Palazzini, presidente del Tribunale Supremo del Vaticano. Celebra la messa in latino ed \u00e8 membro di \"The latin mass society\", \"Foederatio Internationalis Una Voce\" e \"The John Fisher society\".\nInoltre ottenne la laurea in Diritto, in Geografia e Storia, in Lettere, in Scienze politiche ed amministrative ed in Criminologia. \u00c8 graduato in investigazione privata e Master in studi internazionali alla Scuola diplomatica spagnola. Ha anche il diploma in Genealogia, Araldica e Nobiliaria; Enologia; perizia calligrafica giudiziaria e gestione e diritto della sicurezza.\n\u00c8 iscritto all'Ordine degli Avvocati di Barcellona e a l'Ordine dei giornalisti della Catalogna. Possiede inoltre i titoli professionali di Detective privato, Istruttore di tiro, Commercialista, Agente di dogana, Agente immobiliare, Procuratore dei Tribunali del Regno, Agente assicurativo, guida turistica, Tecnico di prevenzione dei rischi sul lavoro e Insegnante abilitato. \u00c8 traduttore ufficiale e interprete di francese, italiano, catalano. Parla varie lingue.\n\u00c8 capitano dell'esercito spagnolo.\nHa studiato solfeggio, piano e canto, cerimoniale e protocollo. Possiede i brevetti di pilota d'aereo, patente nautica a vela e motore ed il brevetto di capacitation marinera.\n\u00c8 membro della Federazione internazionale dei giornalisti, Associazione professionale Catalana dei periti calligrafici, Centro Spagnolo del diritto d'autore, Associazione dei corrispondenti della stampa iberoamericana e Presidente del Comitato internazionale per l'esaltazione di Benedetto XIII.\nLavoro.\nInizia la sua carriera televisiva in Spagna come polemista nel programma \"Moros y cristianos\" (Telecinco) dove si distingue per il suo stile provocatorio e ironico. La stessa Telecinco, con la Gestmusic-Endemol, lo ingaggia per un programma tutto suo, \"Appuntamento con Apeles\". Il format era la trattazione spagnola dell'omologo olandese \"It's your turn\". Partecipa a \"Cr\u00f3nicas marcianas\" (Telecinco) ed \u00e8 stato l'anello di congiunzione con l'edizione italiana del programma \"Cronache marziane\" (Italia 1), presentato da Fabio Canino, con il quale ha collaborato negli studi di Cinecitt\u00e0, dibattendo con personaggi cos\u00ec diversi come Brigitta Kocsis, Flavia Cercato, Alessandro Cecchi Paone, Candida Morvillo o Alessia Merz.\n\u00c8 stato corrispondente a Roma per la rivista religiosa \"Catalunya cristiana\" e per quella di societ\u00e0 \"Point de vue et images du monde\". \u00c8 stato cantore del Venerabile Coro della Cappella Giulia in Vaticano e redattore e speaker nella sezione spagnola del programma \"Quattro voci\" di Radio Vaticana. \u00c8 stato insegnante di protocollo nella scuola per indossatrici Maxim models di Barcellona e ha scritto per \"Il Secolo XIX\" di Genova.\n\u00c8 stato ospite di programmi in vari paesi del mondo (Cile, Buenos Aires, Miami...). In Italia ha partecipato a \"Tempi moderni\" su Italia1, con Daria Bignardi, e a \"Donne\" (Rai 2).\nRitirato dai mass media \u00e8 tornato in Italia ed \u00e8 stato successivamente Cancelliere ed Archivista dell'Arcidiocesi di Ferrara-Comacchio. Ammalato, si \u00e8 ritirato a Roma dove si occupa di Storia della Chiesa.\nBibliografia.\nEsperto di cerimoniale e temi vaticani, ha scritto diversi libri:"}
{"id": "4583899", "revid": "767487", "url": "https://it.wikipedia.org/wiki?curid=4583899", "title": "The Bargain Hunters", "text": "The Bargain Hunters \u00e8 un cortometraggio muto del 1914. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA l'8 aprile 1914."}
{"id": "4583903", "revid": "599013", "url": "https://it.wikipedia.org/wiki?curid=4583903", "title": "Dias Gra\u00e7a", "text": "Anche suo figlio Ricardo Jorge Novo Nunes \u00e8 un calciatore.\nCarriera.\nHa giocato nella massima serie portoghese con Varzim e Benfica."}
{"id": "4583906", "revid": "288300", "url": "https://it.wikipedia.org/wiki?curid=4583906", "title": "Ant\u00f3nio Dias Gra\u00e7a", "text": ""}
{"id": "4583907", "revid": "287204", "url": "https://it.wikipedia.org/wiki?curid=4583907", "title": "Dias Graca", "text": ""}
{"id": "4583911", "revid": "1573940", "url": "https://it.wikipedia.org/wiki?curid=4583911", "title": "Natalus", "text": "Natalus () \u00e8 un genere di pipistrelli della famiglia dei Natalidi.\nEtimologia.\nL'epiteto generico deriverebbe dalla parola latina \"natalus\" ovvero natale e probabilmente si riferisce alle piccole dimensioni dell'olotipo simili a quelle di un piccolo di pipistrello appena nato. \nDescrizione.\nDimensioni.\nAl genere Natalus appartengono pipistrelli di piccole dimensioni, con lunghezza della testa e del corpo tra 35 e 55\u00a0mm, la lunghezza dell'avambraccio tra 27 e 41\u00a0mm, la lunghezza della coda tra 50 e 60\u00a0mm e un peso fino a 10\u00a0g.\nCaratteristiche ossee e dentarie.\nIl cranio \u00e8 lungo, con un rostro lungo ed affusolato rivolto leggermente verso il basso ed una scatola cranica elevata e profonda. Gli incisivi superiori esterni separati dagli altri pi\u00f9 interni, i canini sono piccoli ma ben sviluppati, mentre i denti masticatori sono di aspetto e dimensioni normali, con la disposizione delle cuspidi a W. Sono presenti 10 creste palatali, con le ultime quattro divise a met\u00e0. L'osso penico \u00e8 espanso e scavato ventralmente alla base, ha il fusto affusolato e la punta smussata angolata all'ins\u00f9.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, soffice e densa. Le parti dorsali variano dal grigio al castano scuro, mentre le parti ventrali sono leggermente pi\u00f9 chiare. Il muso \u00e8 lungo ed appiattito. L\"'organo natalide\" \u00e8 ben sviluppato, a forma di campana e ricopre interamente il muso. Il labbro superiore si estende oltre il labbro inferiore, il quale \u00e8 attraversato longitudinalmente da un solco superficiale. Le orecchie sono grandi e a forma di imbuto. Il trago \u00e8 corto e triangolare. Le ali sono lunghe, strette ed attaccate posteriormente tra la tibia e la caviglia. Il pollice \u00e8 corto mentre gli arti inferiori sono allungati. La coda \u00e8 molto lunga ed inclusa completamente nell'ampio uropatagio, il quale ha il margine libero frangiato.\nDistribuzione.\nIl genere \u00e8 diffuso in America Centrale, meridionale e nei Caraibi.\nTassonomia.\nIl genere comprende 6 specie."}
{"id": "4583913", "revid": "729019", "url": "https://it.wikipedia.org/wiki?curid=4583913", "title": "Francis Clivio", "text": "La Francis Clivio \u00e8 un'azienda serica di Como.\nEssa prende nome dal suo principale fondatore Francis Clivio (1887-1934), importante disegnatore tessile del '900 comasco.\nL'azienda nasce nel 1912 grazie a Clivio ed ai suoi cognati Longoni, in particolare Carlo, la produzione si basa sulla produzione di seta di alta qualit\u00e0 per cravatteria, rigati, operati, stampati, chin\u00e8 moire e chin\u00e8 operati.\n\u00c8 importante ricordare l'influenza e l'innovazione di questa societ\u00e0 che nella cravatteria ricopriva uno dei pi\u00f9 alti posti nel panorama europeo. Le cravatte erano disegnate e prodotte in proprio nelle tessiture di Como (Palazzo Clivio-Longoni), Giussano, Fino Mornasco, Minoprio acquisite fra il 1918 ed il 1921.\nLa produzione verr\u00e0 concentrata sulla seta e in seguito il Rayon durante gli anni '20 e '30.\nAlla morte di Francis Clivio i Longoni e la vedova Anna Clivio-Longoni proseguirono l'attivit\u00e0, e grazie alla mentalit\u00e0 di stampo Fascista, non cesser\u00e0 la produzione neanche durante gli anni della seconda guerra mondiale.\nIn questo periodo del dopoguerra, anche Antonio Ratti lavora nella societ\u00e0 come capo-disegnatore.\nNegli anni sessanta unico erede dei fratelli Longoni (Carlo, Anna e Oreste) \u00e8 Franco che si trova solo alla guida della azienda, prima trasferendo la stamperia a Como dietro Palazzo Clivio-Longoni.\nNegli stessi anni la societ\u00e0 viene venduta alla Stamperia Smart di cui Franco \u00e8 maggiore azionista.\nNel 1989 la societ\u00e0 viene assorbita dalla Dante Prini, oggi parte dell'archivio Francis Clivio \u00e8 conservato nella sede della Mantero Seta."}
{"id": "4583914", "revid": "767487", "url": "https://it.wikipedia.org/wiki?curid=4583914", "title": "Vitoriano Ramos", "text": "Biografia.\nAnche i figli Francisco Ramos ed Hern\u00e2ni Ramos e il nipote Lu\u00eds Carlos Novo Neto sono calciatori.\nCarriera.\nHa giocato nella massima serie portoghese con il Varzim e il Porto."}
{"id": "4583915", "revid": "767487", "url": "https://it.wikipedia.org/wiki?curid=4583915", "title": "Snakeville's New Sheriff", "text": "Snakeville's New Sheriff \u00e8 un cortometraggio muto del 1914 diretto da Roy Clements.\nTrama.\nDiventato il nuovo sceriffo di Snakeville, Slippery Slim si trova subito a doversi confrontare con Reno Bill, un bullo che terrorizza la citt\u00e0.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 9 aprile 1914."}
{"id": "4583917", "revid": "834", "url": "https://it.wikipedia.org/wiki?curid=4583917", "title": "What a carve up!", "text": ""}
{"id": "4583922", "revid": "1652635", "url": "https://it.wikipedia.org/wiki?curid=4583922", "title": "Mason Plumlee", "text": "Biografia.\n\u00c8 fratello di Miles e Marshall Plumlee, a loro volta giocatori della NBA.\nCaratteristiche tecniche.\n\u00c8 un centro dotato di ottima visione di gioco e molto abile nel fornire assist ai suoi compagni. Pu\u00f2 giocare anche da ala grande. Pecca invece ai tiri liberi.\nCarriera.\nGiovanili.\nDopo avere frequentato la Christ School ad Arden in Carolina del Nord, ha militato per 4 anni a Duke, con cui ha vinto il titolo NCAA nel 2010, venendo anche elogiato durante la sua militanza dal suo allenatore, ovvero Mike Krzyzewski.\nNBA (2013-).\nBrooklyn Nets (2013-2015).\nIl 28 giugno 2013 durante il Draft NBA venne selezionato come ventiduesima scelta dai Brooklyn Nets.\nNonostante fosse dietro a Brook Lopez e Andray Blatche nelle gerarchie come centro, riusc\u00ec nel corso della stagione a ritagliarsi spazio. Il 9 aprile 2014 Plumlee part\u00ec titolare nella gara di regular season giocata in trasferta contro i Miami Heat ed effettu\u00f2 la stoppata decisiva su LeBron James consentendo ai Nets di vincere la partita col punteggio di 88-87; Il New York Times defin\u00ec questo momento come quello pi\u00f9 importante della carriera di Plumlee. Nel corso della stagione Plumlee part\u00ec titolare in 22 occasioni. Disput\u00f2 inoltre 10 partite su 12 al playoff, seppur non partendo mai da titolare; dopo aver eliminato per 4-3 al primo turno i Toronto Raptors, al secondo turno i Nets vennero eliminati dai Miami Heat per 4-1. Alla fine della stagione Plumlee venne inserito nell'NBA All-Rookie First Team.\nIl 27 gennaio 2015 venne selezionato, insieme a Giann\u012bs Antetokounmpo, Victor Oladipo e Zach LaVine, come partecipante alla gara delle schiacciate dell'NBA All-Star Weekend 2015, in cui si classific\u00f2 come terzo.\nPortland Trail Blazers (2015-2017).\nIl 26 giugno 2015, la notte del Draft NBA 2015, Plumlee venne ceduto insieme a Pat Connaughton (41\u00aa scelta al Draft dei Nets) ai Portland Trail Blazers in cambio di Steve Blake e Rondae Hollis-Jefferson (23\u00aa scelta al Draft dei Trail Blazers).\nAl contrario che a Brooklyn Plumlee a Portland fu titolare fisso durante la sua militanza sfoggiando ottime doti di passatore e fungendo da playmaker aggiunto per la squadra per via della sua visione di gioco.\nDenver Nuggets (2017-).\nIl 12 febbraio 2017 venne ceduto ai Denver Nuggets in cambio di una prima scelta al Draft 2017 e di Jusuf Nurki\u0107.\nNell'ultima partita della stagione segn\u00f2 16 punti nella gara che i Nuggets vinsero per 111-105 in trasferta contro gli Oklahoma City Thunder.\nIl 21 settembre 2017 rifirm\u00f2 coi Nuggets. In Colorado Plumlee gioc\u00f2 da riserva della stella della squadra Nikola Joki\u0107, con cui svilupp\u00f2 un buon rapporto tanto che il serbo defin\u00ec Plumlee il \"giocatore pi\u00f9 sottovalutato della lega\".\nNazionale.\nFu convocato per i Mondiali 2014 dagli Stati Uniti da Mike Krzyzewski (suo coach ai tempi di Duke), con cui vinse l'oro in finale contro la Serbia con un netto 129-92. Nel corso del torneo gioc\u00f2 8 delle 9 partite della squadra.\nIl 25 luglio 2019 venne aggregato alla nazionale in vista dei Mondiali 2019 a seguito delle diverse rinunce alla convocazione da parte di stelle NBA come Anthony Davis."}
{"id": "4583923", "revid": "287204", "url": "https://it.wikipedia.org/wiki?curid=4583923", "title": "Pierre-Etienne Monnot", "text": ""}
{"id": "4583924", "revid": "1494169", "url": "https://it.wikipedia.org/wiki?curid=4583924", "title": "Alejo", "text": ""}
{"id": "4583925", "revid": "316629", "url": "https://it.wikipedia.org/wiki?curid=4583925", "title": "Trattato di Plessis-les-Tours", "text": "Il trattato di Plessis-les-Tours fu sottoscritto il 29 settembre 1580, nel castello omonimo, tra il Consiglio di Stato delle Province Unite (ad eccezione di Zelandia e Olanda) e Francesco, duca d'Angi\u00f2 (sostenuti da Guglielmo il Taciturno). \nIn base ai termini del trattato, Francesco assunse il titolo di \"Protettore della libert\u00e0 dei Paesi Bassi\" e divenne sovrano della Repubblica delle Sette Province Unite. L'accordo \u00e8 stato in seguito ratificato a Bordeaux, il 23 gennaio 1581.\nQuando Francesco tent\u00f2 di impossessarsi di Anversa con la forza il 17 gennaio 1583, i cittadini assediati massacrarono il suo esercito e lo costrinsero quindi a ritirarsi dai Paesi Bassi nel mese di giugno. Mor\u00ec di malaria in Francia l'anno successivo."}
{"id": "4583926", "revid": "47767", "url": "https://it.wikipedia.org/wiki?curid=4583926", "title": "Comuni inglobati a Milano", "text": ""}
{"id": "4583927", "revid": "2032913", "url": "https://it.wikipedia.org/wiki?curid=4583927", "title": "Whistle", "text": ""}
{"id": "4583935", "revid": "900012", "url": "https://it.wikipedia.org/wiki?curid=4583935", "title": "Orazio Francesco Piazza", "text": "Biografia.\nNasce a Solopaca, in provincia di Benevento e diocesi di Cerreto Sannita-Telese-Sant'Agata de' Goti, il 4 ottobre 1953.\nFormazione e ministero sacerdotale.\nDopo gli studi presso il seminario minore di Cerreto Sannita, dove frequenta le scuole medie e il ginnasio, nel 1971 conclude gli studi superiori, conseguendo la maturit\u00e0 classica presso il Pontificio Seminario Regionale \"Pio XI\" di Benevento.\nDopo la maturit\u00e0 prosegue la formazione e il discernimento presso la Pontificia facolt\u00e0 teologica dell'Italia meridionale di Napoli (sezione San Luigi) dove consegue nel 1976 il baccellierato in filosofia e teologia, nel 1978 la licenza in teologia dogmatica e nel 1983 anche il dottorato in teologia dogmatica, studiando approfonditamente l'ecclesiologia post-conciliare.\nIl 25 giugno 1978 \u00e8 ordinato presbitero per la diocesi di Cerreto Sannita-Telese-Sant'Agata de' Goti dal vescovo Felice Leonardo.\nDopo l'ordinazione cura particolarmente la formazione teologico-spirituale di sacerdoti e religiosi attraverso corsi ed esercizi spirituali in varie diocesi italiane e per istituti e congregazioni e, in modo particolare, nel 2004 fonda il Centro Studi Sociali Bachelet Onlus per la formazione dei giovani alla sensibilit\u00e0 sociale e civile, di cui \u00e8 presidente e direttore del corso di CittadinanzAttiva.\n\u00c8 particolarmente impegnato nel mondo dei media attraverso giornali (attivit\u00e0 giornalistica) e conduzione televisiva di programmi divulgativi (per 4 anni \"Credere pensando\") in reti televisive private a larga diffusione territoriale.\nDal 1978 per tre anni svolge il proprio ministero come vicario parrocchiale a Telese Terme, venendo poi trasferito come rettore con funzioni parrocchiali presso la chiesa del Santissimo Corpo di Cristo a Solopaca. Dal 1988 al 1992 \u00e8 rettore del santuario della Madonna del Roseto a Solopaca; dal 1989 al 2013 \u00e8 invece assistente unitario diocesano di Azione Cattolica. Nel 1992 \u00e8 nominato dal vescovo Mario Paciello vicario episcopale per il settore evangelizzazione e testimonianza, compito che svolge fino alla nomina episcopale, insieme a quello di membro del collegio dei consultori e del consiglio presbiterale diocesano; in questo periodo ricopre, nel 1997, anche il ruolo di curatore degli eventi alfonsiani.\nNel 1997 inizia la sua docenza di etica sociale presso la facolt\u00e0 di scienze economiche ed aziendali dell'Universit\u00e0 degli Studi del Sannio di Benevento e, l'anno successivo, viene nominato assistente unitario regionale di Azione Cattolica, ruolo che svolge fino al 2013.\nMinistero episcopale.\nIl 25 giugno 2013 papa Francesco lo nomina vescovo di Sessa Aurunca; succede ad Antonio Napoletano, dimessosi per raggiunti limiti di et\u00e0. Il 21 settembre seguente riceve l'ordinazione episcopale, nello stadio comunale \"Alterio\" di Telese Terme, dal cardinale Crescenzio Sepe, coconsacranti il vescovo Michele De Rosa e l'arcivescovo Antonio Franco. Il 4 ottobre prende possesso canonico della diocesi.\nIl 14 aprile 2018 papa Francesco lo nomina membro della Congregazione delle cause dei santi.\nDal 30 aprile 2019 ricopre anche l'ufficio di amministratore apostolico della diocesi di Alife-Caiazzo, in seguito all'accettazione della rinuncia del vescovo Valentino Di Cerbo. Ricopre l'incarico fino al 14 marzo 2021, giorno dell'ingresso in diocesi del nuovo vescovo Giacomo Cirulli.\n\u00c8 segretario della Commissione episcopale per la dottrina della fede, l'annuncio e la catechesi della Conferenza Episcopale Italiana.\nIn occasione della pandemia di COVID-19 del 2020 in Italia, dopo aver lanciato una raccolta fondi per donare un respiratore all'ospedale San Rocco di Sessa Aurunca, ha condannato gli scontri, che si sono registrati a Mondragone, tra la comunit\u00e0 italiana e quella straniera affermando che essi non fanno altro che aggravare il problema. Riguardo al conflitto tra la comunit\u00e0 italiana e quella bulgara, egli ha espresso vicinanza alla comunit\u00e0 straniera denunciando lo sfruttamento nei campi e le condizioni avverse in cui essi sono costretti a vivere.\nGenealogia episcopale.\nLa genealogia episcopale \u00e8:"}
{"id": "4583938", "revid": "76963", "url": "https://it.wikipedia.org/wiki?curid=4583938", "title": "Tsuyoshi Kusanagi", "text": "Membro del gruppo j-pop SMAP, ha iniziato la sua carriera nel 1991 sotto l'agenzia Johnny &amp; Associates. Noto soprattutto come intrattenitore in spettacoli di variet\u00e0 e talk show, \u00e8 apparso anche in vari dorama e pellicole cinematografiche.\nCarriera.\nFa spesso tourn\u00e9e e visite in Corea del Sud, ove partecipa anche a spettacoli in talk show televisivi e vari spot pubblicitari. Molto sensibile ai temi sociali e civili coreani, ha pubblicato anche CD in lingua, utilizzando la lettura coreana del suo nome, Chonan Gang.\nHa avuto ruolo di protagonista nel film \"Yomigaeri\" nel 2003 e l'anno successivo, con \"Hotel Venus\" (una produzione nippo-coreana) \u00e8 stato ufficialmente presentato al festival cinematografico internazionale di Mosca.\nSull'onda della scia del successo in Giappone di \"Gyeo-ul yeon-ga\", \u00e8 finito per diventare uno dei membri pi\u00f9 popolari del gruppo. \u00c8 apparso anche nel film coreano \"Like a Virgin\".\nIncidente con la polizia.\nNel 2009 \u00e8 stato arrestato con l'accusa di atti osceni in luogo pubblico; secondo quanto riferito dagli agenti che l'hanno trovato ballava nudo in stato di ebrezza di notte nel parco Akasaka del quartiere Minato. In seguito si \u00e8 scusato pubblicamente per il suo comportamento."}
{"id": "4583939", "revid": "288300", "url": "https://it.wikipedia.org/wiki?curid=4583939", "title": "Francisco Gento L\u00f3pez", "text": ""}
{"id": "4583940", "revid": "122016661", "url": "https://it.wikipedia.org/wiki?curid=4583940", "title": "Jeff Withey", "text": ""}
{"id": "4583941", "revid": "834", "url": "https://it.wikipedia.org/wiki?curid=4583941", "title": "When the Lion Feeds", "text": ""}
{"id": "4583942", "revid": "486946", "url": "https://it.wikipedia.org/wiki?curid=4583942", "title": "Faggi australi", "text": ""}
{"id": "4583944", "revid": "47767", "url": "https://it.wikipedia.org/wiki?curid=4583944", "title": "Cruppa", "text": ""}
{"id": "4583945", "revid": "2090543", "url": "https://it.wikipedia.org/wiki?curid=4583945", "title": "Paco Llorente", "text": "Anche suo fratello Julio Llorente e suo zio Francisco Gento sono stati calciatori. \u00c8 il padre del calciatore Marcos Llorente."}
{"id": "4583947", "revid": "716642", "url": "https://it.wikipedia.org/wiki?curid=4583947", "title": "Aladje", "text": "Biografia.\nAladje \u00e8 in possesso del passaporto guineense, essendo nato da padre lusitano e madre guineense.\nCaratteristiche tecniche.\n\u00c8 un attaccante mancino, bravo nel gioco aereo e dotato di un tiro potente.\nCarriera.\nClub.\nMuove i primi passi nell'Academia Vitalaise squadra della Guinea-Bissau; successivamente \u00e8 stato messo sotto contratto dal nell'estate del 2010, per poi essere impiegato con costanza nel Campionato Primavera.\nIl 28 luglio 2012 viene acquistato dal che tuttavia lo cede in prestito all' in Seconda Divisione.\nNel mercato di gennaio il ne acquista la compropriet\u00e0, lasciandolo tuttavia all'Aprilia in prestito gratuito fino a fine stagione. Il 20 giugno 2013 la squadra emiliana risolve a proprio favore la compartecipazione con l'Aprilia. Rimasto al Sassuolo durante la fase estiva del calciomercato, non colleziona presenze in prima squadra e viene quindi ceduto in prestito al (Seconda Divisione) il 15 gennaio 2014. Negli anni seguenti gioca quindi in prestito a (con cui gioca una partita in Serie B), , ed (questi ultimi tre club tutti in Lega Pro).\nTra il 2016 ed il 2019 gioca in Serie D con le maglie di , e . Nell'agosto del 2019 viene acquistato dall'FC Messina, con cui debutta l'8 settembre 2019 nella partita vinta 2-4 in casa della Palmese, realizzando una tripletta.\nNazionale.\nAladje \u00e8 stato scelto dal Portogallo Under-21 per partecipare al Torneo di Tolone 2013. L'attaccante \u00e8 stato poi incluso tra i convocati del commissario tecnico Edgar Borges in vista del campionato mondiale Under-20 2013. Il 21 giugno 2013 ha giocato nella prima partita della manifestazione, trovando la rete nella vittoria per 2-3 sulla Nigeria Under-20. Il 24 giugno ha realizzato un'altra rete, nel pareggio per 2-2 contro la Corea del Sud Under-20. Va poi a segno anche nella terza partita della fase a gironi, vinta per 5-0 contro Cuba.\nStatistiche.\nPresenze e reti nei club.\n\"Statistiche aggiornate al 19 giugno 2021.\""}
{"id": "4583949", "revid": "164044", "url": "https://it.wikipedia.org/wiki?curid=4583949", "title": "Alberto Aladje Gomes de Pina", "text": ""}
{"id": "4583950", "revid": "729019", "url": "https://it.wikipedia.org/wiki?curid=4583950", "title": "Stazione di Fukushima (Hanshin)", "text": "La \u00e8 una stazione ferroviaria di \u014csaka e si trova nel distretto di Fukushima-ku. La stazione \u00e8 nelle immediate vicinanze delle stazioni di Fukushima JR e Shin-Fukushima, dove \u00e8 possibile interscambiare rispettivamente con la linea Circolare di \u014csaka e con la linea JR T\u014dzai.\nStruttura.\nLa stazione \u00e8 realizzata in sotterranea e dispone di due marciapiedi laterali che possono ospitare treni fino a 8 casse, con due binari centrali passanti."}
{"id": "4583951", "revid": "287204", "url": "https://it.wikipedia.org/wiki?curid=4583951", "title": "Barbara Cox", "text": "Biografia.\nBarbara Cox (nata Douglas) \u00e8 riconosciuta come una dei pionieri del calcio in Nuova Zelanda. Insieme al marito Roy Cox, ex giocatore del Queens Park Rangers ha contribuito a fondare la locale federazione calcistica.\nLe due figlie, Michele e Tara sono state a loro volta calciatrici della nazionale.\nStudi.\nDopo la laurea in Sociologia all'Universit\u00e0 di Auckland, ottiene un PhD presso l'Universit\u00e0 del Waikato nel 2010 con una tesi sullo sviluppo del calcio femminile.\nNazionale.\nBarbara Cox \u00e8 stata il capitano della squadra che ha inaugurato la storia delle \"Football Ferns\" il 25 agosto 1975, con l'esordio in Coppa delle nazioni asiatiche femminile. La Nuova Zelanda vinse poi l'edizione di Hong Kong 1975, la prima della manifestazione.\nAllenatrice.\nSopo aver lavorato per diversi anni nello staff tecnico della sua squadra, la Auckland Women's FA, dal 2000 al 2003 \u00e8 stata Commissario tecnico della Nazionale di calcio femminile di Tahiti, con cui ha vinto una Polynesia Cup.\nDirigente Sportiva.\nBarbara Cox ha svolto diversi incarichi come dirigente nella sua societ\u00e0, nonch\u00e9 per la federazione calcistica e il Comitato Olimpico Neozelandese. Attualmente \u00e8 CEO del Mt Wellington Stadium Charitable Trust."}
{"id": "4583964", "revid": "729019", "url": "https://it.wikipedia.org/wiki?curid=4583964", "title": "Stazione di Noda (Hanshin)", "text": "La \u00e8 una stazione ferroviaria di \u014csaka, e si trova nel distretto di Fukushima-ku. La stazione \u00e8 nelle immediate vicinanze delle stazioni di Nodahanshin e Ebie, dove \u00e8 possibile interscambiare rispettivamente con la linea Sennichimae della metropolitana di Osaka e con la linea JR T\u014dzai.\nStruttura.\nLa stazione \u00e8 realizzata su viadotto e dispone di due marciapiedi a isola con quattro binari passanti."}
{"id": "4583969", "revid": "59663177", "url": "https://it.wikipedia.org/wiki?curid=4583969", "title": "Anello delle serie formali", "text": ""}
{"id": "4583977", "revid": "729019", "url": "https://it.wikipedia.org/wiki?curid=4583977", "title": "Stazione di Yodogawa", "text": "La \u00e8 una stazione ferroviaria di \u014csaka, e si trova nel distretto di Fukushima-ku.\nStruttura.\nLa stazione \u00e8 realizzata su viadotto e dispone di due marciapiedi laterali con due binari passanti."}
{"id": "4583979", "revid": "767487", "url": "https://it.wikipedia.org/wiki?curid=4583979", "title": "Noi non siamo come James Bond", "text": "Noi non siamo come James Bond \u00e8 un documentario realizzato nel 2012 da Mario Balsamo che ha voluto raccontare il percorso di uscita da un tumore insieme al suo amico Guido Gabrielli. \u00c8 stato presentato all'edizione del 2012 del Torino Film Festival dove ha vinto il Premio della Giuria.\nTrama.\nMario e Guido hanno superato entrambi un tumore. Decidono di raccontare la loro storia prendendo spunto dalla passione che avevano da ragazzini per i viaggi, il glamour e James Bond. Come pretesto del racconto si inventano una missione: incontrare Sean Connery. Durante il percorso per ottenere questo obbiettivo chiacchierano con la ex Bond girl Daniela Bianchi e telefonano pi\u00f9 volte alla segretaria dell'attore scozzese.\nCuriosit\u00e0.\nIl film vede il ritorno al cinema dopo quarantaquattro anni di Daniela Bianchi.\nUn altro interessante cameo \u00e8 dato, probabilmente, dalla voce al telefono di Sean Connery."}
{"id": "4583980", "revid": "59663413", "url": "https://it.wikipedia.org/wiki?curid=4583980", "title": "Serie di potenze formali", "text": ""}
{"id": "4583983", "revid": "486946", "url": "https://it.wikipedia.org/wiki?curid=4583983", "title": "Unione Sportiva Fermana", "text": ""}
{"id": "4583986", "revid": "834", "url": "https://it.wikipedia.org/wiki?curid=4583986", "title": "Lingua lakhota", "text": ""}
{"id": "4583988", "revid": "834", "url": "https://it.wikipedia.org/wiki?curid=4583988", "title": "Lingua lakotiyapi", "text": ""}
{"id": "4583989", "revid": "599013", "url": "https://it.wikipedia.org/wiki?curid=4583989", "title": "Julio Llorente", "text": "Anche suo fratello Paco Llorente e suo zio Francisco Gento sono stati calciatori.\nCarriera.\nHa giocato nella massima serie spagnola con le maglie di Maiorca, Real Madrid e Tenerife."}
{"id": "4583990", "revid": "834", "url": "https://it.wikipedia.org/wiki?curid=4583990", "title": "Lingua teton", "text": ""}
{"id": "4583993", "revid": "15756", "url": "https://it.wikipedia.org/wiki?curid=4583993", "title": "Juken no Kamisama", "text": "Juken no Kamisama (conosciuto anche come \"La Dea degli esami\") \u00e8 un dorama stagionale estivo prodotto e trasmesso da Nippon Television in 10 puntate nel 2007.\nTrama.\nIsamu, uomo d'affari trentacinquenne che lavora per un'importante societ\u00e0 commerciale, \u00e8 un padre single con un unico figlio, Hiroshi: il bambino \u00e8 alla fine delle elementari e gi\u00e0 si capisce che non \u00e8 molto stimolato allo studio, preferendo a questo di gran lunga allenarsi nel baseball come battitore.\nAd un certo punto, cercando di far ammettere il bambino ad una rinomata scuola media (la quale ha inoltre un importante club sportivo), l'uomo chiede aiuto a Michiko, quattordicenne che frequenta l'ultimo anno delle medie soprannominata \"la Dea degli esami\" per la sua capacit\u00e0 e bravura nel dar lezioni di ripasso.\nIl padre affida cos\u00ec il figlio nelle mani severe della ragazza. Michiko diviene ben presto \"tutor\" anche di altri due compagni di classe di Hiroshi, Megumi e Kimitsugu: le lezioni si svolgeranno ad ore prestabilite ed inderogabili nell'appartamento di Isamu."}
{"id": "4583995", "revid": "682087", "url": "https://it.wikipedia.org/wiki?curid=4583995", "title": "Dotto onfalomesenterico", "text": ""}
{"id": "4584000", "revid": "6923", "url": "https://it.wikipedia.org/wiki?curid=4584000", "title": "Upjohn", "text": "La Upjohn o The Upjohn Company \u00e8 stata una societ\u00e0 ad azionariato diffuso con sede a Kalamazoo, nello stato del Michigan in USA, fondata nel 1886 dal Dott. William E. Upjohn e tre suoi fratelli \u00c8 stata una delle pi\u00f9 grandi produttrici di innovativi farmaci etici degli Stati Uniti. Azienda multinazionale riconosciuta come leader mondiale nello sviluppo di farmaci per il trattamento di malattie del sistema nervoso centrale, disturbi infiammatori/infettivi ed endocrinologici, nel suo massimo sviluppo ha avuto 18.960 dipendenti dislocati nelle varie filiali del mondo. Dal 2021 diviene Viatris.\nStoria.\nOrigini.\nL'azienda nasce nel 1886, quando William Erastus Upjohn fonda la \"The Upjohn Pill and Granule Company of Kalamazoo, Michigan\" (USA) dopo aver, l'anno prima, brevettato un metodo per rendere friabili le pillole.\nXX secolo.\nNel 1902 l'azienda prende il nome di \"The Upjohn Company\", con cui \u00e8 stata conosciuta fino alla sua scomparsa.\nL'8 ottobre 1932, all'et\u00e0 di 79 anni, muore il suo fondatore W. E. Upjohn.\nIl nipote dott. Lawrence Northcote Upjohn sar\u00e0 il successore del fondatore fino al 1953, anno del suo ritiro. Il figlio Everett Gifford Upjohn resse l'azienda fino alla quotazione pubblica alla borsa di New York del 1958, anno in cui diventa una societ\u00e0 ad azionariato diffuso.\nA tutto il 1992 la The Upjohn Company era presente con sue filiali nei seguenti paesi del mondo: Argentina, Australia, Brasile, Belgio, Canada, Cile, Colombia, Inghilterra, Francia, Grecia, Guatemala, Indonesia, Italia, Giappone, Corea, Messico, Antille olandesi, Panama, Filippine, Portogallo, Sudafrica, Spagna, Svezia, Taiwan, Tailandia, Venezuela e Germania Ovest.\nPrima della fusione con la Pharmacia AB la The Upjohn Comp. aveva 200 filiali nel mondo con circa 16900 dipendenti.\nLe vendite nel 1985 hanno raggiunto la cifra di 2 miliardi di dollari.\nLa Upjohn sperimenta per prima la figura del Medical science liaison.\nEpilogo.\nL'azienda cessa di esistere come azienda autonoma nel 1995 a seguito della fusione (merger) con il gruppo svedese Pharmacia AB, diventando Pharmacia &amp; Upjohn. Successivamente nel 1999, a seguito di un ulteriore fusione con la Searle di Monsanto, diventa Pharmacia.\nFarmaci prodotti.\nTra i suoi farmaci, frutto della ricerca aziendale, pi\u00f9 noti si ricordano:"}
{"id": "4584023", "revid": "72396", "url": "https://it.wikipedia.org/wiki?curid=4584023", "title": "William Craven, II conte di Craven", "text": "Biografia.\nEra il figlio di William Craven, I conte di Craven, e di sua moglie, Louisa Brunton. Studi\u00f2 all'Eton College e al Christ Church di Oxford.\nCarriera.\n\u00c8 stato capitano Berkshire Regiment of Militia il 14 febbraio 1829. Fu nominato vice tenente di Warwickshire (11 gennaio 1831) e del Berkshire (20 ottobre 1831). \u00c8 stato nominato Lord luogotenente di Warwickshire (1853-1856).\nFece commissionare all'architetto William Eden Nesfield la realizzazione di una nuova ala a Combe Abbey.\nMatrimonio.\nSpos\u00f2, il 5 settembre 1835, Lady Emily Mary Grimston (4 febbraio 1815-21 maggio 1901), figlia di James Grimston, I conte di Verulam e Lady Charlotte Jenkinson. Ebbero nove figli:\nMorte.\nMor\u00ec il 25 agosto 1866, all'et\u00e0 di 57 anni, a Scarborough, nello Yorkshire."}
{"id": "4584026", "revid": "767487", "url": "https://it.wikipedia.org/wiki?curid=4584026", "title": "Skeeter Jackson", "text": ""}
{"id": "4584031", "revid": "1666804", "url": "https://it.wikipedia.org/wiki?curid=4584031", "title": "Gens Appuleia", "text": "La gens Appuleia (talvolta scritto Apuleia) era una \"gens\" plebea romana presente dal V secolo a.C. fino all'epoca imperiale.\n\"Tria nomina\".\n\"Praenomina\".\nI \"praenomina\" utilizzati dalla gens furono \"Lucius\", \"Quintus\", \"Marcus\", \"Sextus\", \"Gaius\" e \"Gnaeus\" mentre i cognomina usati furono \"Pansa\", \"Barbarus\", \"Saturinus\" e \"Decianus\".\n\"Cognomina\".\nSono attestati i rami dei \"Saturnini\" e dei \"Deciani\". Altri cognomi sono \"Pansa\", \"Celsus\" e \"Barbarus\"."}
{"id": "4584044", "revid": "124685875", "url": "https://it.wikipedia.org/wiki?curid=4584044", "title": "Marco Nicola", "text": "Non si conosce la famiglia di origine poich\u00e9 \"Nicola\" (talvolta anche \"Nicolay\") \u00e8 semplicemente un secondo nome.\n\u00c8 attestato per la prima volta in un documento del 1173, quando risultava diacono e pievano di San Silvestro, la chiesa che era sede veneziana del patriarca di Grado. Tra il 1181 e il 1182 divenne vescovo di Castello, succedendo al breve episcopato di Filippo Casolo.\nA detta di Paul Fridolin Kehr, Marco Nicola fu un esperto di diritto canonico a cui spesso si rivolse la stessa sede pontificia per dirimere questioni giuridiche. Non \u00e8 per\u00f2 possibile ricostruire le tappe della sua solida formazione.\nNell'ottobre del 1186 papa Urbano III incaric\u00f2 lui e Giacomo, pievano di San Bartolomeo, di occuparsi del caso di alcuni abitanti della parrocchia di San Severo che non avevano corrisposto i diritti ecclesiastici alla badessa di San Lorenzo. Il caso si protrasse sino al 1198 quando il vescovo riconobbe agli abitanti il diritto di eleggere da s\u00e9 il proprio parroco per presentarlo successivamente alla badessa (facolt\u00e0 che persero nel 1217 con le nuove linee guida dettate dal Concilio Lateranense IV).\nNel 1188 Clemente III lo incaric\u00f2 di dirimere uno scontro tra il diacono Antelmo e l'abate del monastero di San Giorgio Maggiore attorno a un mutuo (la questione fu risolta due anni dopo). Nel 1192, papa Celestino III lo nomin\u00f2 giudice, assieme al vescovo di Chioggia, per arbitrare un contenzioso tra il patriarca di Aquileia e il capitolo della cattedrale di Trieste per l'elezione del vescovo Woscalco. Nello stesso anno, congiuntamente al patriarca di Grado, si pronunci\u00f2 sulla lite insorta fra il vescovo di Cittanova d'Istria, il pievano e gli abitanti di Buie e il pievano di Pirano sui quartesi di Castelvenere (segu\u00ec l'interdetto ai Buiesi). Nel 1198 il pontefice lo deleg\u00f2 ancora giudice, questa volta in una causa fra l'abbazia di Sant'Ilario e il parroco di San Giovanni di Baladello (Gambarare) per le decime e i quartesi sulla parrocchia di Santa Giustina (Marco Nicola sentenzi\u00f2 a favore del monastero). Il papa gli affid\u00f2 analoghe deleghe giudiziarie nel 1207 e nel 1209.\nIl suo nome compare anche in altre questioni, ma come parte in causa. In particolare, fu spesso coinvolto in liti legate ai diritti parrocchiali e diocesani, e specialmente alle decime (si citano le controversie con i chierici di Santa Maria Mater Domini, nel 1188, e con il pievano di San Canzian). Queste situazioni dimostrano come il vescovo avesse non poca difficolt\u00e0 a far valere la propria autorit\u00e0 di fronte ai suoi pievani, forse a causa della provenienza parrocchiale degli stessi vescovi castellani e della scarsa consistenza del capitolo della cattedrale. La diocesi, inoltre, subiva entro i propri confini l'ingombrante presenza del patriarcato di Grado, della Basilica di San Marco (il cui clero era alle dirette dipendenze del doge) e di numerose altre istituzioni non soggette al controllo vescovile.\nD'altro canto, proprio durante il suo episcopato la Chiesa castellana dimostr\u00f2 una sempre maggiore propensione all'emancipazione. Nel 1209, in particolare, Marco Nicola rifiut\u00f2 di giurare fedelt\u00e0 al patriarca di Grado. I insoddisfatto della sentenza pronunciata dal canonico trevigiano Enrico, nel 1213 si rivolse direttamente al pontefice che, frattanto, aveva delegato come giudici i vescovi di Padova e Treviso. La questione fu risolta solo dopo la morte di Marco Nicola, sotto il Gregorio IX.\nSi presume, quindi, che le dimostrazioni di sostegno ad alcune istituzioni monastiche fossero in realt\u00e0 finalizzate alla ricerca di alleati. Nel 1187 assegn\u00f2 al monastero di San Daniele una \"pecia de lacu\", confermata e ampliata nel 1220. Nel 1199 (o nel 1200) concesse a Domenico, priore di Sant'Andrea del Lido, il permesso di edificare una chiesa da intitolare alle Sante Eufemia, Dorotea, Tecla, Erasma (chiesa che poi lui stesso consacr\u00f2 sotto l'autorit\u00e0 protettiva del cardinale Ugolino d'Ostia). Distribu\u00ec beni anche al di fuori del Ducato, nei territori assoggettati a Venezia dopo la quarta crociata: nel 1211 assegn\u00f2 la chiesa di San Marco di Beirut al pievano della chiesa di San Marco di Acri.\nSecondo Conrad Eubel, considerando forse l'et\u00e0 avanzata o una malattia di Nicola, nell'ottobre 1225 Onorio III avrebbe disposto il suo ritiro o che fosse assistito dal pievano di San Polo. Mor\u00ec comunque poco tempo dopo."}
{"id": "4584045", "revid": "1305772", "url": "https://it.wikipedia.org/wiki?curid=4584045", "title": "Falcon Patrol II", "text": "Falcon Patrol II \u00e8 un videogioco per Commodore 64, scritto da Steve Lee e distribuito da Virgin Games nel 1984.\nIl gioco \u00e8 stato pubblicato anche per lo ZX Spectrum nel 1985 ed \u00e8 il seguito di \"Falcon Patrol\".\nModalit\u00e0 di gioco.\n\"Falcon Patrol II\" \u00e8 un gioco di tipo sparatutto a scorrimento ambientato in un paesaggio desertico di citt\u00e0 danneggiate dalla guerra, che ricorda l'Egitto per la presenza di piramidi.\nIl giocatore \u00e8 alla guida di un aereo da caccia e deve distruggere gli elicotteri nemici per superare il livello. \nL'aereo pu\u00f2 muoversi a varie velocit\u00e0, compreso stare fermo in aria e decollare/atterrare verticalmente; il paesaggio pu\u00f2 scorrere in entrambe le direzioni e in modo ciclico (dopo un po' si torna al punto di partenza), in modo simile al classico \"Defender\". \u00c8 presente anche una minimappa dell'area.\nL'aereo \u00e8 armato di missili che pu\u00f2 lanciare in avanti o in diagonale verso terra.\nIl jet ha limitate munizioni e carburante e di entrambi pu\u00f2 fare rifornimento su apposite piattaforme.\nGli elicotteri si presentano in tre forme, descritte nell'introduzione del gioco:\nEliminati tutti gli elicotteri di un livello, si passa in modo continuo al successivo senza cambiare scenario."}
{"id": "4584054", "revid": "587728", "url": "https://it.wikipedia.org/wiki?curid=4584054", "title": "Dominio di Terraferma", "text": ""}
{"id": "4584058", "revid": "897154", "url": "https://it.wikipedia.org/wiki?curid=4584058", "title": "Violeta se fue a los cielos", "text": ""}
{"id": "4584060", "revid": "616515", "url": "https://it.wikipedia.org/wiki?curid=4584060", "title": "Hop Bag", "text": ""}
{"id": "4584062", "revid": "1305772", "url": "https://it.wikipedia.org/wiki?curid=4584062", "title": "Giuseppina Re", "text": "\u00c8 stata la prima firmataria della legge contro i licenziamenti per matrimonio, approvata dal Parlamento nel 1963.\nConcluso il mandato parlamentare, \u00e8 stata fondatrice e presidente del SUNIA, il sindacato degli inquilini collegato alla CGIL."}
{"id": "4584064", "revid": "729019", "url": "https://it.wikipedia.org/wiki?curid=4584064", "title": "The Midnight Express (wrestling)", "text": "I Midnight Express sono un tag team di wrestling attivo sin dagli anni ottanta in svariate federazioni quali NWA, WCW, AWA, WCCW; composto da svariati membri nel corso degli anni come Bobby Eaton, Dennis Condrey, Stan Lane e, pi\u00f9 sporadicamente, Randy Rose, Norvell Austin, Rikki Nelson.\nStoria.\nDennis Condrey, Randy Rose &amp; Norvell Austin.\nNel 1980 un nuovo tag team si form\u00f2 nella Southeast Championship Wrestling (SECW) quando il precedente partner di Dennis Condrey, Don Carson, si ritir\u00f2 dal wrestling. Condrey allora fece coppia con Randy Rose e i due vinsero il titolo NWA Southeast Tag Team Championship poco tempo dopo il formarsi della coppia. Il team inizi\u00f2 un feud con Norvell Austin, lottatore abituale della SECW. In un tentativo di mettere fuori combattimento Rose &amp; Condrey, Austin adott\u00f2 l'identit\u00e0 mascherata di \"The Shadow\" ed insieme a Brad Armstrong sconfisse i due per il titolo di coppia il 4 maggio 1981, detenendo le cinture fino al 27 luglio seguente prima di cedere i titoli nuovamente a Condry &amp; Rose. Dopo la perdita del titolo, Austin trad\u00ec Armstrong e si un\u00ec a Condrey e Rose per dar vita alla stable conosciuta con il nome \"The Midnight Express\". I tre lottatori avrebbero vinto l'AWA Southern Tag Team Title in CWA e caldeggiato l'introduzione di una nuova regola, successivamente conosciuta come \"The Freebird Rule\", che avrebbe consentito a qualsiasi membro della squadra di difendere il titolo di coppia in qualsiasi formazione voluta senza dover avvertire prima gli avversari. I Midnight Express avrebbero perso i titoli AWA Southern Tag Team per mano di Bobby Eaton e Sweet Brown Sugar prima di tornare in SECW nella primavera del 1982.\nPoco tempo dopo il loro rientro nella Southeastern Championship Wrestling, i Midnight Express riconquistarono il Southeastern Tag Team Title battendo Robert Fuller &amp; Jimmy Golden il 27 settembre 1982. Gli Express si trovarono poi coinvolti in un feud con Mongolian Stomper e suo figlio (nella storyline) \"Mongolian Stomper Jr.\" contro i quali avrebbero perso il Southeastern Title per poi riguadagnarlo alla fine della faida. I prossimi avversari dei Midnight Express si materializzarono nel tag team formato da \"Dizzy\" Ed Hogan &amp; Ken Lucas. Hogan &amp; Lucas vinsero il titolo di coppia in giugno ma lo ripersero quasi subito cedendolo nuovamente ai Midnight Express poco dopo. L'ultimo feud di rilievo dei Midnight Express in SECW fu quello contro gli eroi locali Jimmy Golden &amp; Robert Fuller. Dopo aver perso le cinture in favore di Brad &amp; Scott Armstrong, Austin, Condrey e Rose presero strade separate.\nDennis Condrey &amp; Bobby Eaton.\nI Midnight Express rinacquero a nuova vita grazie al giovane talento Bobby Eaton che un\u00ec le proprie forze con l'ex rivale Dennis Condrey sotto il management di Jim Cornette per formare la nuova versione del tag team. Per completare il soprannome di Dennis \"Lover Boy\", Eaton venne soprannominato \"Beautiful\" Bobby, soprannome che gli rimase appiccicato per gran parte del resto di carriera. All'inizio, gli Express furono coinvolti in un feud con i campioni Mid-South Tag Team Magnum T.A. e Mr. Wrestling II. Gli Express vinsero il titolo quando Mr. Wrestling II trad\u00ec Magnum T.A., attaccandolo durante il title match e permettendo cos\u00ec la facile vittoria di Eaton e Condrey.\nI neo-campioni iniziarono poi uno storico feud con i Rock 'n' Roll Express (Ricky Morton &amp; Robert Gibson) che and\u00f2 avanti per gran parte degli anni ottanta-novanta coinvolgendo diverse federazioni. Le due coppie lottarono l'una contro l'altra per tutto il 1984 nella Mid-South Wrestling fino a quando i Midnight Express lasciarono la federazione per accasarsi altrove.\nGli Express ebbero anche un breve periodo di permanenza nella World Class Championship Wrestling in Texas, dove si scontrarono prevalentemente con i The Fantastics (Bobby Fulton &amp; Tommy Rogers).\nNel 1985, Eaton, Condrey e Cornette firmarono per la Jim Crockett Promotions (JCP) e ricevettero visibilit\u00e0 a livello nazionale nel corso degli show tv trasmessi dalla SuperStation TBS. Poco tempo dopo l'entrata nella JCP, i Midnight Express ripresero il feud contro i Rock 'n' Roll Express e vinsero l'NWA World Tag Team Title strappandolo a Morton &amp; Gibson nel febbraio 1986. Durante il proseguimento della faida, Eaton e Condrey ripersero il titolo contro i Rock 'n' Roll Express sei mesi dopo. Eaton e Condrey ebbero poi dei lunghi feud con i New Breed (Chris Champion &amp; Sean Royal) e i Road Warriors (Animal &amp; Hawk). Il feud con i Road Warriors incluse un celebre Scaffold Match svoltosi a Starrcade 1986, perso dai Midnight Express.\nDennis Condrey e Bobby Eaton sono ricordati come uno dei tag team pi\u00f9 titolati della storia del wrestling americano, avendo totalizzato una cinquantina di titoli di coppia in diverse federazioni.\n\"Beautiful\" Bobby Eaton &amp; Stan Lane.\nAll'inizio del 1987, Condrey lasci\u00f2 la JCP per ragioni contrattuali. A seguito dell'abbandono di Condrey, Eaton rimase senza un partner. Come possibile rimpiazzo venne suggerito \"Sweet Stan\" Lane, che aveva in precedenza combattuto contro Eaton e lo conosceva bene. J.J. Dillon approcci\u00f2 Stan Lane in Florida dicendogli che Dusty Rhodes voleva parlargli. All'epoca, il business del wrestling era in ribasso in Florida e il partner di lunga data di Lane, Steve Keirn, aveva da poco lasciato l'attivit\u00e0 agonistica. Lane raccolse al volo l'opportunit\u00e0 e si trasfer\u00ec nella Jim Crockett Promotions dopo essersi incontrato con Rhodes ed Eaton a Charlotte, North Carolina. Eaton &amp; Lane furono quindi introdotti come la nuova versione dei Midnight Express. Lane debutt\u00f2 come sostituto di Condrey il 4 aprile 1987 in tempo per unirsi a Eaton contro i Road Warriors in un match svoltosi a Boston. I due funzionarono bene fin dall'inizio come team, raggiungendo le semi-finali del Crockett Cup Tag Team Tournament l'11 aprile 1987 a Baltimore, MD.\nNel maggio 1987, dopo soli pochi mesi di rodaggio, Eaton e Lane divennero campioni vincendo l'NWA United States Tag Team Title per la prima volta, titolo che avrebbero poi vinto in altre tre successive occasioni. Un anno dopo, i Midnight Express, acclamati dal pubblico anche se ufficialmente parte dei \"cattivi\", conquistarono l'NWA World Tag Team Title sconfiggendo Arn Anderson &amp; Tully Blanchard il 10 settembre 1988. Sfortunatamente questo potenziale confronto \"classico\" ebbe vita breve dato che Anderson &amp; Blanchard passarono alla WWF poco tempo dopo. Il regno da campioni dei Midnight Express dur\u00f2 poco pi\u00f9 di un mese e mezzo prima di interrompersi per mano dei Road Warriors, che strapparono loro le cinture nel corso di un match violentissimo.\nDiventati ora dei beniamini del pubblico, i Midnight Express dovettero confrontarsi con una coppia data per finita da tempo: Gli \"originali\" Midnight Express, costituiti da Dennis Condrey e Randy Rose, che avevano precedentemente militato nella AWA sempre con il nome Midnight Express. Il duo venne guidato dal manager Paul E. Dangerously, nemesi di Jim Cornette, in una storyline che vide la coppia originale intenta a provare di essere meglio della nuova versione del tag team. Poco tempo dopo, comunque, Condrey lasci\u00f2 nuovamente la federazione e ci\u00f2 port\u00f2 al fallimento della storyline.\nEaton e Lane furono sconfitti dai Freebirds nella finale di un torneo indetto per assegnare il vacante titolo World Tag Team. A seguito di questa sconfitta, i Midnight Express unirono le forze con i loro precedenti avversari Road Warriors e \"Dr. Death\" Steve Williams per sconfiggere i Freebirds in un WarGames match a Great American Bash. Dopo il feud, Lane ed Eaton iniziarono ad essere infastiditi da un nuovo giovane tag team formato da Shane Douglas e Johnny Ace noto come \"The Dynamic Dudes\". I Dudes ammisero di essere grandi ammiratori dei Midnight Express e chiesero a Cornette di diventare loro manager. Cornette accett\u00f2 la proposta, con grande disappunto da parte degli Express. Jim Cornette smise di accompagnare Eaton e Lane a bordo ring, preferendo i pi\u00f9 giovani Dudes. A \"Clash of the Champions IX\", i due team si confrontarono sul ring con Jim Cornette nell'angolo neutrale, invitato a scegliere fra le due coppie. Gli Express attaccarono violentemente gli avversari, ridiventando immediatamente una coppia heel e conservando il manager Jim Cornette; che non aveva mai smesso di supportarli fingendo interesse per i Dudes.\nDopo essere tornati nelle file dei \"cattivi\", i Midnight Express iniziarono un nuovo feud con Flyin' Brian e \"Z-Man\" Tom Zenk per il titolo United States Tag Team. Gli Express vinsero i titoli all'inizio del 1990, ma persero le cinture per mano degli Steiner Brothers (Rick e Scott) tre mesi dopo. Poco tempo dopo i Midnight Express si sciolsero, dato che Jim Cornette e Stan Lane lasciarono la federazione, mentre Eaton decise invece di restare in WCW.\nRandy Rose &amp; Dennis Condrey.\nDennis Condrey e Randy Rose avevano lottato insieme una prima volta nel 1981, come Midnight Express \"originali\". Quando Condrey lasci\u00f2 l'NWA nel 1987, si riun\u00ec con Rose in AWA, dove il duo vinse l'AWA World Tag Team Championship, sotto la guida del manager Paul E. Dangerously. Nel 1988, Condrey, Rose, e Dangerously arrivarono nell'NWA e sfidarono Eaton, Lane, e Cornette; tuttavia, il feud termin\u00f2 bruscamente quando Condrey lasci\u00f2 la compagnia, pochi giorni prima dell'evento Chi-Town Rumble.\nNew Midnight Express.\nIl nome dei Midnight Express venne resuscitato dalla World Wrestling Federation (WWF) alla fine degli anni novanta quando i vertici della federazione abbinarono insieme Bob Holly (con il nome \"Bombastic Bob\") e Bart Gunn (\"Bodacious Bart\") in un tag team denominato \"The New Midnight Express\" con Cornette come manager. Il 30 marzo 1998, i due vinsero l'NWA World Tag Team Championship sconfiggendo gli Headbangers ma non ebbero ulteriori successi in WWF. Nonostante la presenza di Cornette come manager e del nome \"Midnight Express\", i fan di wrestling consideravano la nuova coppia come una mera imitazione degli Express originali.\nMidnight Express Reunited.\nNel 2003, Eaton torn\u00f2 a lavorare per la NWA Mid-Atlantic formando una nuova versione dei Midnight Express con Rikki Nelson. Questa incarnazione dei Midnight Express ebbe vita molto breve dato che Eaton inizi\u00f2 presto a far coppia con il vecchio partner Dennis Condrey (e talvolta con Lane e Cornette) sempre con il nome di Midnight Express. Il 7 giugno 2008, i due persero contro i Rock 'n' Roll Express (Robert Gibson &amp; Ricky Morton) all'evento NWA 60th Anniversary Show di Atlanta, Georgia. Questa versione dei Midnight Express, di tanto in tanto, combatte sporadicamente in varie federazioni locali degli Stati Uniti ancora oggi."}
{"id": "4584068", "revid": "287204", "url": "https://it.wikipedia.org/wiki?curid=4584068", "title": "Cosmolinea B-2", "text": "Cosmolinea B-2 \u00e8 un'antologia di racconti di fantascienza dello scrittore statunitense Fredric Brown, scritti fra il 1951 ed il 1973, e pubblicata in Italia nel 1983 da Mondadori nella collana la Biblioteca di Urania. L'antologia \u00e8 stata ripubblicata nel 2013 all'interno della collana Urania Millemondi; questa seconda edizione raccoglie 74 racconti: tutti i 69 racconti di \"Cosmolinea B-2\" del 1983 e 5 racconti che erano stati invece pubblicati in \"Cosmolinea B-1\" del 1982."}
{"id": "4584070", "revid": "36426", "url": "https://it.wikipedia.org/wiki?curid=4584070", "title": "Michelotto Attendolo", "text": ""}
{"id": "4584073", "revid": "599013", "url": "https://it.wikipedia.org/wiki?curid=4584073", "title": "Tavolette di T\u01cert\u01ceria", "text": ""}
{"id": "4584074", "revid": "287204", "url": "https://it.wikipedia.org/wiki?curid=4584074", "title": "Medaglia di Sigismondo Pandolfo Malatesta e Castel Sismondo", "text": "La medaglia di Sigismondo Pandolfo Malatesta e Castel Sismondo fu realizzata in bronzo fuso da Matteo de' Pasti nel 1446 e misura 8,2\u00a0cm di diametro. Esistono almeno quattro versioni diverse della medaglia.\nStoria.\nNel 1445 lavorava per la corte di Rimini Pisanello, che fece due medaglie a Sigismondo Pandolfo Malatesta e una a suo fratello Domenico Novello. Il suo collaboratore Matteo de' Pasti, veronese come lui, rimase poi alla corte malatestiana dove fece due serie di medaglie, una per Sigismondo Pandolfo e una per la sua amante Isotta degli Atti, quasi tutte datate al 1446.\nPer Sigismondo si conoscono sette medaglie con verso diverso, mentre il recto ripropone fondamentalmente lo stesso ritratto, con qualche variazione, e con iscrizioni e impaginazione dell'immagine variabile. Di ciascuna di queste medaglie esistono poi fino a quattro varianti. Non \u00e8 chiaro l'ordine della serie, n\u00e9 perch\u00e9 il medaglista approntasse cos\u00ec tante varianti, a differenza ad esempio del suo maestro Pisanello. Sicuramente Pisanello lavor\u00f2 per diversi committenti e diverse corti, mentre Matteo de' Pasti fu artista residente per il signore di Rimini, quindi con maggior tempo a disposizione per accontentare modifiche e aggiustamenti.\nLa pi\u00f9 grande e pi\u00f9 nota medaglia creata per Sigismondo Pandolfo \u00e8 quella con Castel Sismondo sul verso, della quale esistono ben quattro varianti. La pi\u00f9 antica \u00e8 probabilmente quella col busto che lambisce il bordo inferiore e l'iscrizione \"PAN \u2022 F\" (\"figlio di Pandolfo\", alla quale potrebbe seguire quella con l'iscrizione \"Capitanevs\", la pi\u00f9 rara della serie. Dovettero poi seguire le due versioni con la scritta tutto intorno con \"Ec[c]lesie G Generalis\": la prima riportava il nome del sovrano \"Sigismondvs\" e una rosetta sul verso; nella seconda il nome era stato corretto in \"Sigismvndvs\", sia sul recto che sul verso, dove si trovano solo puntini triangolari. Nonostante l'apparente correzione dell'errore, la prima versione \u00e8 meno rara della seconda, a dimostrare che comunque la tiratura con l'errore non fu distrutta.\nLa correzione dell'errore permette di dividere le medaglie di Sigismondo in due tronconi: con la \"O\" sono la medaglia col cimiero, con lo scudo, con la Fortuna e una versione col Castello; con la \"V\" (\"u\") sono la Fortezza, il braccio con palma e le restanti versioni del Castello. Chiude la serie la medaglia del Tempio malatestiano, del 1450.\nIl castello era stato fatto ricostruire nel 1438 e terminato proprio nel 1446.\nDescrizione.\nIl ritratto sul verso, di profilo come in una moneta romana, \u00e8 esemplificato su quello che fece Pisanello, sebbene dal modellato leggermente migliore. Nella prima versione la scritta recita \"\" e non riporta titoli, ma allude semplicemente alla sua discendenza da Pandolfo II Malatesta. Il recto ha invece \"\" con la rosetta.\nLa seconda versione \"\" e \"\".\nLa terza \" (sul verso \"\" con rosetta), poi corretto come \" (sul verso \"\" tra puntini triangolari).\nIl retro mostra una veduta di Castel Sismondo che occupa lo spazio tondeggiante. Si tratta di un tentativo un po' maldestro di creare una prospettiva a volo d'uccello, dalla riuscita non pienamente convincente e che si appiattisce nel tondo della medaglia. Ben diversa, per quanto ispirata probabilmente alla stessa medaglia, fu la veduta del castello in un obl\u00f2 nell'affresco di \"Sigismondo Pandolfo Malatesta in preghiera davanti a san Sigismondo\", fatta da Piero della Francesca nel 1451."}
{"id": "4584076", "revid": "729019", "url": "https://it.wikipedia.org/wiki?curid=4584076", "title": "Antonio Bagnardi", "text": "Carriera.\nIscritto alla Federazione Nazionale della Stampa dal 1979, nei primi anni ottanta \u00e8 dirigente dell'Associazione della stampa di Puglia e Basilicata. Divenuto giornalista professionista nel 1981, inizia a collaborare con la Rai con diversi contratti a tempo determinato, venendo assegnato alla redazione del TG2. Definitivamente assunto dalla televisione di stato italiana nel 1989, viene assegnato alla redazione politica. Svolge il ruolo di inviato per la rubrica \"\"Diogene\" ed \u00e8 co-autore di \"Dossier\" e \"Pegaso\"\", oltre a comparire in video come notista politico. Firma decine di inchieste in Italia e all'estero e dal 1989 al 1991 \u00e8 altres\u00ec membro del comitato di redazione della testata.\nDal 1991 al 1994 \u00e8 caporedattore della redazione politica del TG2 e segue in prima persona alcuni degli avvenimenti pi\u00f9 importanti dell'epoca, come il tentativo di impeachment del presidente della Repubblica Italiana Francesco Cossiga e il caso della grazia a Renato Curcio. A novembre del 1994 viene nominato vicedirettore del TG2, sotto la direzione di Clemente J. Mimun. In questa veste rilancia il telegiornale della notte (portandolo a una durata di mezz'ora e incentrandolo sul commento dei fatti del giorno) e nell'autunno del 1995 collabora allo spostamento dell'edizione principale del notiziario alle 20:30 (anzich\u00e9 alle 19:45). Nominato responsabile di tale edizione fin dal primo numero, conserva la delega fino a maggio del 2002. Nel giugno del 2002 \u00e8 nominato direttore responsabile di Rai Televideo con voto unanime del consiglio di amministrazione della Rai, rimanendo in carica per 11 anni, fino al febbraio del 2013, quando gli subentra Monica Maggioni. Il 23 ottobre successivo, su designazione della Rai, \u00e8 nominato direttore del Centro Italiano di Studi Superiori per la Formazione e l'Aggiornamento in Giornalismo Radiotelevisivo (che gestisce la Scuola di giornalismo radiotelevisivo di Perugia), fondato dalla radiotelevisione pubblica e dall'Universit\u00e0 di Perugia.\nNel 2011 e nel 2012 ha presieduto le commissioni della Rai che hanno selezionato il personale giornalistico interno."}
{"id": "4584078", "revid": "287204", "url": "https://it.wikipedia.org/wiki?curid=4584078", "title": "Per Henricsson", "text": "Carriera.\nIn carriera ha vinto 2 tornei di doppio, entrambi sulla terra battuta. Nei tornei del Grande Slam ha ottenuto il suo miglior risultato raggiungendo il terzo turno di doppio agli Australian Open nel 1990, in coppia con il connazionale Nicklas Utgren."}
{"id": "4584090", "revid": "371529", "url": "https://it.wikipedia.org/wiki?curid=4584090", "title": "Ella Sings Broadway", "text": "Ella Sings Broadway \u00e8 il ventisettesimo album della cantante jazz Ella Fitzgerald, pubblicato dalla Verve Records nel 1963.\nL'album vede la cantante accompagnata dall'orchestra diretta da Marty Paich.\nTracce.\nLato A\nLato B"}
{"id": "4584091", "revid": "297745", "url": "https://it.wikipedia.org/wiki?curid=4584091", "title": "Nicol\u00f2 Barattieri", "text": ""}
{"id": "4584098", "revid": "74173", "url": "https://it.wikipedia.org/wiki?curid=4584098", "title": "(4S)-limonene sintasi", "text": "La (4S)-limonene sintasi \u00e8 un enzima appartenente alla classe delle liasi, che catalizza la seguente reazione:"}
{"id": "4584101", "revid": "287204", "url": "https://it.wikipedia.org/wiki?curid=4584101", "title": "Nicklas Utgren", "text": "Carriera.\nIn carriera ha vinto 1 torneo di doppio. Nei tornei del Grande Slam ha ottenuto il suo miglior risultato raggiungendo il terzo turno di doppio agli Australian Open nel 1990, in coppia con il connazionale Per Henricsson."}
{"id": "4584104", "revid": "371529", "url": "https://it.wikipedia.org/wiki?curid=4584104", "title": "Ella Fitzgerald Sings the Jerome Kern Songbook", "text": "Ella Fitzgerald Sings the Jerome Kern Songbook \u00e8 il ventottesimo album della cantante jazz Ella Fitzgerald, pubblicato dalla Verve Records nel 1963.\nL'album vede la cantante interpretare brani di Jerome Kern accompagnata dall'orchestra diretta da Nelson Riddle.\nTracce.\nLato A\nLato B"}
{"id": "4584119", "revid": "287204", "url": "https://it.wikipedia.org/wiki?curid=4584119", "title": "James Bertie, I conte di Abingdon", "text": "Biografia.\nEra il figlio di Montagu Bertie, II conte di Lindsey, e dalla sua seconda moglie, Bridget Wray, baronessa Norreys.\nCarriera.\nAlla morte della madre, gli succedette come barone Norreys. Il 30 novembre 1682 fu creato conte di Abingdon e alla morte di suo padre, nel 1682, gli succedette alla contea.\nFu Lord luogotenente di Oxfordshire (1674-1687 e 1689-1697) e High Steward della citt\u00e0 di Oxford (1687). Fu giudice di Eyre (1693-1697).\nMatrimonio.\nSpos\u00f2, il 1\u00ba febbraio 1672, Eleanora Lee (3 giugno 1658-31 maggio 1691), figlia di Sir Henry Lee, III Baronetto. Ebbero cinque figli:\nSpos\u00f2, il 15 aprile 1698, Catherine Chamberlayne, figlia del reverendo Sir Thomas Chamberlayne, II Baronetto e Margaret Prideaux. Non ebbero figli.\nMorte.\nMor\u00ec il 22 maggio 1699, all'et\u00e0 di 45 anni, presso Yard di Dean, a Londra."}
{"id": "4584120", "revid": "1305772", "url": "https://it.wikipedia.org/wiki?curid=4584120", "title": "Huallaga", "text": ""}
{"id": "4584125", "revid": "120979960", "url": "https://it.wikipedia.org/wiki?curid=4584125", "title": "Gens Apronia", "text": "La gens Apronia era una gens romana di origine plebea, presente durante la Repubblica e il primo secolo dell'Impero.\nI \"tria nomina\" usati dalla gens.\nI praenomina utilizzati dalla gens furono \"Gaius\", \"Quintus\" e \"Lucius\" mentre l'unico cognomen usato fu \"Caesianus\"."}
{"id": "4584126", "revid": "1573940", "url": "https://it.wikipedia.org/wiki?curid=4584126", "title": "Broomistega putterilli", "text": "La broomistega (Broomistega putterilli ) \u00e8 un anfibio estinto appartenente ai temnospondili. Visse all'inizio del Permiano superiore (Changhsingiano, circa 251 milioni di anni fa) e i suoi resti fossili sono stati ritrovati in Sudafrica.\nDescrizione.\n\"Broomistega\" \u00e8 molto simile ad altri anfibi del Permiano e del Triassico, come \"Rhinesuchus\" e \"Uranocentrodon\", ma le sue dimensioni erano molto minori e alcune caratteristiche richiamavano esemplari giovanili. L'intera lunghezza dell'animale non arrivava al metro. Sembra che \"Broomistega\" fosse un genere pedomorfico, che manteneva anche da adulto alcune caratteristiche giovanili. Tra le caratteristiche non pedomorfiche, che hanno permesso di distinguere chiaramente \"Broomistega\" dai suoi stretti parenti, si ricordano la forma dei parietali e la struttura del corpo del parasfenoide e degli exoccipitali (Shishkin e Rubidge, 2000).\nClassificazione.\nI fossili di \"Broomistega\" vennero rinvenuti per la prima volta nel Middle Beaufort Group del Sudafrica (Zona a \"Lystrosaurus\"), e vennero dapprima descritti da Robert Broom nel 1930 come una nuova specie dell'anfibio \"Lydekkerina\" (Lydekkerina putterilli). Nel corso degli anni, questi fossili vennero considerati una specie di Lydekkerinidae o uno stadio giovanile del grande rinesuchide \"Uranocentrodon\". Solo nel 2000 una nuova indagine su questi e altri fossili ha permesso una riclassificazione; venne creato un nuovo genere, \"Broomistega\", che rappresentava uno degli ultimi rinesuchidi. \"Broomistega\" \u00e8 considerato un anfibio pedomorfico, che possedeva le caratteristiche giovanili dei rinesuchidi anche in fase adulta; forse era una forma relitta sopravvissuta dopo l'estinzione del Permo-Trias grazie anche alle piccole dimensioni.\nPaleobiologia.\nNel 2013 \u00e8 stato descritto uno scheletro ben conservato di \"Broomistega\" accanto a uno scheletro del cinodonte \"Thrinaxodon\" (uno stretto parente dei mammiferi) conservatisi in un'impronta di una tana. L'esemplare molto probabilmente era entrato nella tana mentre il cinodonte era in uno stato di estivazione simile al letargo, e successivamente un'improvvisa inondazione riemp\u00ec la tana con il sedimento, cos\u00ec da conservare entrambi i corpi insieme (Fernandez et al., 2013).\nL'impronta della tana venne inizialmente rinvenuta nel bacino del Karroo (Sudafrica) nel 1975 dal paleontologo James Kitching, ma non venne preparata per molti anni. Parte del cranio di un cinodonte era stato esposto sulla superficie dell'impronta, permettendo a Kitching di attribuirlo al genere \"Thrinaxodon\". Solo dopo una scansione a sincrotroni, avvenuta nel 2013 all'European Synchrotron Radiation Facility, venne scoperto il fossile di \"Broomistega\". Si sono conservate tutte le ossa, ad eccezione di poche falangi del piede destro, e quasi tutte le ossa sono articolate come quando l'animale era in vita. Gli scheletri non mostrano segnali di irrigidimento dovuti al \"rigor mortis\", ma sono schiacciati contro le pareti della tana. Lo scheletro di \"Broomistega\" \u00e8 conservato a pancia in su, appoggiato al lato destro dello scheletro di \"Thrinaxodon\". Questa posizione \u00e8 probabilmente il risultato dell'improvvisa inondazione, che lo avrebbe spinto sopra il cinodonte.\n\"Broomistega\" non \u00e8 ritenuto un animale fossorio, ma semiacquatico. Alcuni esemplari di \"Thrinaxodon\", invece, sono noti in impronte di tane, ma non \u00e8 chiaro se questo animale le scavasse o se le occupasse solo dopo che erano state scavate da altri animali. \u00c8 probabile che l'esemplare di \"Thrinaxodon\" fosse l'occupante originale della tana, e che l'individuo di \"Broomistega\" sia entrato in un secondo tempo. Le articolazioni dell'esemplare non sono molto ossificate, e indicano che l'animale era probabilmente un giovane con numerosi parti cartilaginee nello scheletro. Alcune costole sul lato destro dello scheleltro sono spezzate, e indicano che l'animale era gravemente ferito quando entr\u00f2 nella tana, forse per aver ricevuto un forte colpo. L'animale era ancora vivo nella tana, perch\u00e9 le fratture alle costole mostrano segni di guarigione, ma la ferita probabilmente danneggi\u00f2 la sua capacit\u00e0 di respirare e muoversi. Sono inoltre presenti due buchi sulla volta cranica dell'esemplare di \"Broomistega\"; anche se sembrano dovuti a un morso, non hanno le dimensioni dei denti dell'esemplare di \"Thrinaxodon\".\nLa presenza di due specie differenti di grossi vertebrati nella stessa tana \u00e8 insolita. Esempi odierni di questa associazione sono solitamente il risultato di interazioni tra prede e predatori (ad esempio un predatore che usa la tana come dispensa con i corpi delle sue prede) o di una relazione mutualistica, dove l'occupante originale ottiene protezione dai predatori grazie alla presenza di un secondo occupante. In ogni caso, il beneficio della coabitazione solitamente funziona solo quando vi sono tane multiple, e vi sono dubbi sulla possibilit\u00e0 che \"Thrinaxodon\" abbia beneficiato della presenza di \"Broomistega\". Poich\u00e9 \"Broomistega\" non reca segni di morsi da parte di \"Thrinaxodon\", \u00e8 improbabile che fossero predatore e preda. La spiegazione pi\u00f9 plausibile \u00e8 che \"Thrinaxodon\" tollerasse la presenza di \"Broomistega\" o fosse incapace di rimuoverlo dalla tana, forse a causa della sua estivazione. Come nel caso di molti anfibi odierni, \"Broomistega\" probabilmente entr\u00f2 nella tana per cercare un rifugio temporaneo. Durante il Triassico inferiore il bacino del Karroo era arido stagionalmente; in questo modo \"Thrinaxodon\" potrebbe aver estivato per conservare l'energia durante un periodo in cui le risorse di cibo erano basse, e il solitamente acquatico \"Broomistega\" potrebbe essere entrato nella tana per sfuggire alle condizioni ambientali calde e secche."}
{"id": "4584127", "revid": "22356", "url": "https://it.wikipedia.org/wiki?curid=4584127", "title": "Broomistega", "text": ""}
{"id": "4584130", "revid": "933835", "url": "https://it.wikipedia.org/wiki?curid=4584130", "title": "Orosz", "text": ""}
{"id": "4584134", "revid": "371529", "url": "https://it.wikipedia.org/wiki?curid=4584134", "title": "Ella and Basie!", "text": "Ella and Basie! \u00e8 il ventinovesimo album della cantante jazz Ella Fitzgerald, pubblicato dalla Verve Records nel 1963.\nL'album vede la cantante accompagnata dall'orchestra diretta da Count Basie, con gli arrangiamenti di Quincy Jones. Verr\u00e0 ripubblicato nel 1997 col titolo \"On the Sunny Side of the Street\" e una copertina differente.\nTracce.\nLato A\nLato B\nBonus track riedizione 1997"}
{"id": "4584146", "revid": "287204", "url": "https://it.wikipedia.org/wiki?curid=4584146", "title": "Josef \u010cih\u00e1k", "text": "Carriera.\nIn carriera ha vinto 1 torneo di doppio, l'ATP Saint-Vincent nel 1989, in coppia con il connazionale Cyril Suk, sconfiggendo in finale gli italiani Massimo Cierro e Alessandro De Minicis per 6-4, 6-2.\nNei tornei del Grande Slam ha ottenuto il suo miglior risultato raggiungendo il secondo turno di doppio all'Open di Francia nel 1988, 1989 e 1990, e a Wimbledon nel 1989."}
{"id": "4584147", "revid": "181699", "url": "https://it.wikipedia.org/wiki?curid=4584147", "title": "Gens Apustia", "text": "La gens Apustia era una gens plebea romana presente durante la Repubblica.\nI \"tria nomina\" usati dalla gens.\nI praenomina utilizzati dalla gens furono \"Lucius\", \"Gaius\" e \"Publius\", mentre l'unico cognomen usato fu \"Fullo\""}
{"id": "4584149", "revid": "22356", "url": "https://it.wikipedia.org/wiki?curid=4584149", "title": "Rinesuchidi", "text": ""}
{"id": "4584150", "revid": "817132", "url": "https://it.wikipedia.org/wiki?curid=4584150", "title": "Paul Bebey", "text": ""}
{"id": "4584151", "revid": "287204", "url": "https://it.wikipedia.org/wiki?curid=4584151", "title": "Josef Cihak", "text": ""}
{"id": "4584152", "revid": "817132", "url": "https://it.wikipedia.org/wiki?curid=4584152", "title": "Paul Rolland Bebey Kingu\u00e9", "text": ""}
{"id": "4584156", "revid": "228587", "url": "https://it.wikipedia.org/wiki?curid=4584156", "title": "Promotore di giustizia", "text": ""}
{"id": "4584158", "revid": "363629", "url": "https://it.wikipedia.org/wiki?curid=4584158", "title": "Promotore di Giustizia della Corte d'Appello", "text": "Il Promotore di Giustizia della Corte d'Appello \u00e8 la carica giudiziaria operativamente pi\u00f9 significativa dello Stato della Citt\u00e0 del Vaticano. Esso viene nominato direttamente dal Papa e svolge, fra l'altro, importanti funzioni inquirenti nel quadro dell'ordinamento giudiziario vaticano.\nStoria.\nIl 4 giugno 2013 Papa Francesco ha nominato a ricoprire tale carica presso la Corte d'Appello vaticana, dopo i proff.ri Mauro e Giacobbe, il Prof. Avv. Raffaele Coppola, Docente presso la Facolt\u00e0 di Giurisprudenza dell'Universit\u00e0 di Bari e Membro del Corpo degli Avvocati della Santa Sede per il Foro canonico e civile."}
{"id": "4584163", "revid": "107097504", "url": "https://it.wikipedia.org/wiki?curid=4584163", "title": "Francesco Racanelli", "text": "Biografia.\nFrancesco Racanelli nacque nel 1904 a Sannicandro di Bari, in Puglia. Credeva di possedere un'energia curativa che lui chiamava \u201cbioradiante\u201d, e nell'esistenza di un \"fluido vitale ... una energia emanante da persone particolarmente dotate\".\nFu accusato dal Consiglio dell'Ordine dei Medici di esercizio illegale della professione medica. Fu assolto. Per evitare ulteriori problemi legali studi\u00f2 medicina e si laure\u00f2 medico.\nEsercit\u00f2 congiuntamente le attivit\u00e0 di medico e di a Firenze. Durante la liberazione di Firenze, cur\u00f2 i feriti per le strade della citt\u00e0.\nMor\u00ec a Firenze nel 1977, recluso e praticamente in anonimato.\nOpere.\nFrancesco Racanelli scrisse diversi libri, di cui alcuni sono stati tradotto in francese e in tedesco."}
{"id": "4584168", "revid": "373458", "url": "https://it.wikipedia.org/wiki?curid=4584168", "title": "These Are the Blues", "text": "These Are the Blues \u00e8 il trentesimo album della cantante jazz Ella Fitzgerald, pubblicato dalla Verve Records nel 1963.\nTracce.\nLato A\nLato B"}
{"id": "4584173", "revid": "767487", "url": "https://it.wikipedia.org/wiki?curid=4584173", "title": "Commando Duck", "text": "Commando Duck \u00e8 un film del 1944, diretto da Jack King. \u00c8 un cortometraggio animato della serie \"Donald Duck\", prodotto dalla Walt Disney Productions e uscito negli Stati Uniti il 2 giugno 1944, distribuito dalla RKO Radio Pictures.\nTrama.\nA Paperino viene ordinato di eliminare un campo d'aviazione giapponese. Dopo essersi paracadutato da un aereo, atterra in una foresta giapponese, dove usa una canoa gonfiabile per attraversare il fiume. Dopo aver schivato gli spari dei soldati giapponesi, la canoa con su Paperino precipita gi\u00f9 da una cascata e si incastra in un ramo, riempiendosi d'acqua. Paperino fugge nel letto del fiume senz'acqua e si assicura che la canoa non colpisca nulla che possa bucarla, ma ben presto si buca, provocando una piena. Paperino continua a correre, finch\u00e9 arriva al bordo di una rupe, dove vede il campo di aviazione nemico. Dopo essersi messo in salvo per pura fortuna, Paperino assiste alla grande quantit\u00e0 d'acqua che colpisce il campo d'aviazione, distruggendo gli aeroplani. Paperino compie cos\u00ec la sua missione.\nDistribuzione.\nEdizione italiana.\nL'unica edizione italiana del corto venne inclusa nella VHS \"Paperino marmittone\", della primavera del 1986. Essa presentava tagli per pi\u00f9 di un minuto, volti a censurare quasi tutte le scene in cui appaiono i giapponesi. Per lo stesso motivo il corto \u00e8 stato invece completamente eliminato dalle edizioni del DVD \"Walt Disney Treasures: Semplicemente Paperino - Vol. 2\" distribuite in Giappone ed Europa, rimanendo cos\u00ec inedito in Italia nella sua forma integrale.\nEdizioni home video.\nVHS.\nL'unica VHS in cui venne incluso il cortometraggio fu \"Paperino marmittone\", uscita nella primavera del 1986. Il film venne doppiato per l'occasione, e presentato con pesanti censure."}
{"id": "4584180", "revid": "869733", "url": "https://it.wikipedia.org/wiki?curid=4584180", "title": "Vale (disambigua)", "text": ""}
{"id": "4584183", "revid": "59666018", "url": "https://it.wikipedia.org/wiki?curid=4584183", "title": "Storia di Aesernia", "text": ""}
{"id": "4584190", "revid": "1573940", "url": "https://it.wikipedia.org/wiki?curid=4584190", "title": "Brookesia decaryi", "text": "Brookesia decaryi \u00e8 un piccolo sauro della famiglia Chamaeleonidae, endemico del Madagascar.\nDescrizione.\n\u00c8 un camaleonte di piccole dimensioni, lungo 63\u201380\u00a0mm, di cui circa 20\u00a0mm spettano alla coda.\nHa una livrea di colore brunastro; il capo \u00e8 ornato da una cresta cefalica formata da 4 tubercoli; sul dorso presenta una serie di 10 tubercoli laterovertebrali che si continua sin sulla coda.\nBiologia.\n\u00c8 una specie diurna, che vive nella lettiera della foresta decidua secca. Durante la notte si allontana dal suolo, ritirandosi su piante, cespugli, liane.\nDistribuzione e habitat.\nL'areale di questa specie \u00e8 ristretto al parco nazionale di Ankarafantsika, nel Madagascar nord-occidentale.\nIl suo habitat tipico \u00e8 la foresta decidua secca.\nConservazione.\nLa \"IUCN Red List\", per la ristrettezza del suo areale, classifica \"B. decaryi\" come specie in pericolo di estinzione (\"Endangered\").\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "4584191", "revid": "31886", "url": "https://it.wikipedia.org/wiki?curid=4584191", "title": "Distretto della Sedia", "text": "Il Distretto della Sedia \u00e8 una realt\u00e0 produttiva collocata nel cuore del Friuli Venezia Giulia, regione adriatica al confine con Slovenia ed Austria. Il nucleo industriale originario, inizialmente costituito dai Comuni di Corno di Rosazzo, Manzano e San Giovanni al Natisone, ovvero il \u201cTriangolo della Sedia\u201d, si \u00e8 via via esteso fino a comprendere oggi undici comuni della provincia di Udine. \nIl Distretto della Sedia oggi si estende per 220\u00a0km\u00b2 e comprende, oltre ai tre originari, i comuni di Aiello del Friuli, Buttrio, Chiopris Viscone, Moimacco, Pavia di Udine, Premariacco, San Vito al Torre e Trivignano Udinese.\nStoria.\nLa storia del Distretto della Sedia \u00e8 strettamente collegata allo sviluppo industriale del Friuli Venezia Giulia, giungendo le sue radici fino all'antichit\u00e0, dove i mercati e le aree di produzione si svilupparono lungo le principali vie di comunicazione, ovvero mari, fiumi e strade.\nNel Settecento molti falegnami di origine carnica emigrarono nella Contea di Gorizia, tra Mariano del Friuli e Cormons, successivamente alla concessione del taglio della selva della Ternova autorizzata da Maria Teresa d'Asburgo agli abitanti della zona. Verso la fine del secolo si era pertanto sviluppato un nucleo di botteghe di artigiani specializzati nella produzione di sedie impagliate. \nDopo il 1866, quando l'Impero Austro Ungarico cedette al neo costituito Regno d'Italia il Friuli Venezia Giulia, ad eccezione della Contea di Gorizia e di Gradisca, i fabbricanti di sedie marianesi si ritrovarono svantaggiati per la maggior concorrenza interna dei produttori di sedie viennesi e per gli alti dazi imposti alle esportazioni. Tutto ci\u00f2 ebbe come conseguenza una seconda emigrazione che vide una ventina di famiglie passare dal dominio austriaco verso i comuni del Friuli italiano, ovvero Manzano, San Giovanni al Natisone e Corno di Rosazzo dove si costitu\u00ec il primo nucleo di quello che oggi \u00e8 il Distretto della Sedia.\nA cavallo tra Ottocento e Novecento le botteghe dedite alla fabbricazione di sedie erano legate tra loro da vincoli familiari con la conseguenza che le aziende presenti nel Triangolo della Sedia si moltiplicarono, trasformando i comuni da rurali a proto-industriali. Verso la fine dell'Ottocento vennero realizzate diverse opere tra cui la costruzione del ponte sul Natisone, la tratta ferroviaria Udine-Trieste-Manzano e la creazione di scuole d'Arti e Mestieri a Udine, che spinsero sempre pi\u00f9 famiglie ad emigrare nel territorio friulano dell'Italia e rafforzarono il comparto produttivo.\nTra le due Guerre.\nNei primi anni del Novecento i settori agricoli ed industriali si svilupparono fortemente ma, a causa dello scoppio della Prima Guerra Mondiale, molti uomini vennero arruolati portando presto l'economia alla paralisi. Al termine della guerra il 70% del potenziale industriale era annientato e le fabbriche distrutte. Tuttavia, tra i primi anni Venti e il 1927 il numero di imprese presenti nell'area di Manzano si quadruplic\u00f2: si trattava di piccole o piccolissime imprese a conduzione familiare contigue all'abitazione. Si inizi\u00f2 inoltre a creare una rete di aziende che si completavano tra di loro e a cui le industrie pi\u00f9 grandi cominciarono a subappaltare parte dei componenti della seduta.\nLa crescita del settore sub\u00ec inevitabilmente le conseguenze della crisi economica del 1929, a cui si aggiunse la politica autarchica imposta dal governo fascista, che, sebbene aumentasse la richiesta di forniture per le grandi opere messe in piedi dal fascismo per lo sviluppo dell'Italia, penalizzava altres\u00ec le esportazioni e impediva l'utilizzo dei materiali provenienti da paesi stranieri. Tutto ci\u00f2 rese difficile la reperibilit\u00e0 del legno e aument\u00f2 il costo della manodopera. Cos\u00ec le aziende, per far fronte alla crisi, aumentarono la loro offerta produttiva e cercarono di espandersi nei mercati esteri dell'Impero coloniale che l'Italia stava creando.\nGli anni del miracolo economico italiano.\nLa Seconda Guerra Mondiale aument\u00f2 le difficolt\u00e0 gi\u00e0 presenti; negli anni Cinquanta il sistema industriale si trov\u00f2 ancora arretrato e composto da una miriade di piccole imprese artigiane e da poche grandi industrie private a partecipazione statale.\nNegli anni Sessanta la ricostruzione post-bellica port\u00f2 al boom dei consumi con una crescita esponenziale della domanda interna che in parte neutralizz\u00f2 la crisi generale. Crebbero gli investimenti e la produzione sub\u00ec un impulso all'industrializzazione senza precedenti. A partire da questo decennio inoltre si inizia ad affermare la prima generazione di designer italiani con la nascita di quegli oggetti che hanno fatto la fama del \"Made in Italy\" e anche nel Distretto della Sedia si inizia a sentire l'esigenza di valorizzare la produzione attraverso il design. Durante tali anni il Distretto vide una ricchezza diffusa senza precedenti, raggiungendo livelli di disoccupazione bassissimi ed una capacit\u00e0 produttiva senza pari.\nDagli anni settanta ai duemila.\nLe successive svalutazione della lira e la crisi petrolifera degli anni '70 minarono i consumi interni e portarono le aziende ad avviare la ricerca di nuovi sbocchi sul mercato, anche in virt\u00f9 dei numerosi contratti con gli statunitensi che vennero annullati per la concomitante caduta del dollaro, penalizzando quindi le esportazioni.\nAlla crisi economica che affliggeva il paese negli anni '70, si aggiunse inoltre il distruttivo terremoto che colp\u00ec il Friuli Venezia Giulia (1976) e che rec\u00f2 gravi danni al territorio e \nalle infrastrutture. I fondi assegnati per la ricostruzione furono tuttavia uno stimolo per la modernizzazione del Friuli, da cui anche il comparto trasse benefici. Continuava ad ogni modo ad esserci un'imprenditoria prettamente familiare che, sebbene fosse in grado di ammortizzare le difficolt\u00e0, non riusciva a mettere in atto ampie strategie per lo sviluppo del comparto. \nLa crisi port\u00f2 quindi ad una trasformazione del Distretto, nel quale si rafforzarono soprattutto le aggregazioni industriali che si erano formate per rispondere alle richieste dei gruppi d'acquisto stranieri per le catene distributive nel settore del mobile di fascia medio-bassa. Aument\u00f2 la possibilit\u00e0 di industrializzazione del prodotto e tra le diverse aziende si consolid\u00f2 una fitta rete di dipendenza, mentre alcuni marchi ebbero la possibilit\u00e0 di presentarsi direttamente sul mercato. Con la fine del millennio e l'avvicinarsi dell'entrata in vigore di una moneta unica (Euro), si crearono nuove sfide di mercato che spinsero le aziende ad iniziare la commercializzazione del prodotto su scala mondiale. \nDal 2000 ad oggi numerose aziende, tra quelle che non hanno saputo innovarsi, hanno cessato l'attivit\u00e0 e si \u00e8 assistito ad una radicale trasformazione del territorio. Si \u00e8 altres\u00ec visto un consolidamento delle realt\u00e0 produttive che, d'altro canto, hanno saputo maggiormente adattarsi alla nuova situazione proponendo percorsi di innovazione, sia di processo che di prodotto, presentandosi in tal modo pi\u00f9 forti sul mercato e con un'identit\u00e0 riconoscibile. \nPer la coordinazione dei nuovi processi innovativi per il Distretto della Sedia \u00e8 attualmente attiva l'ASDI SEDIA - Agenzia per lo Sviluppo del Distretto Industriale della Sedia - il cui compito \u00e8 promuovere lo sviluppo competitivo del comparto legno-arredo e rafforzarne l'immagine a livello internazionale."}
{"id": "4584198", "revid": "1234826", "url": "https://it.wikipedia.org/wiki?curid=4584198", "title": "Toriko (personaggio)", "text": ""}
{"id": "4584205", "revid": "716642", "url": "https://it.wikipedia.org/wiki?curid=4584205", "title": "J\u00falio Alves", "text": "Biografia.\nAnche suo padre Washington Geraldo Dias Alves e i suoi fratelli Bruno Alves e Geraldo Alves sono o sono stati calciatori.\nCarriera.\nClub.\nHa giocato nella massima serie portoghese e turca.\nNazionale.\nHa partecipato ai Mondiali Under-20 del 2011."}
{"id": "4584207", "revid": "124123", "url": "https://it.wikipedia.org/wiki?curid=4584207", "title": "Henry Lascelles, III conte di Harewood", "text": "Biografia.\nEra il figlio di Henry Lascelles, II conte di Harewood, e di sua moglie, Henrietta Sebright, figlia di Sir John Sebright, VII Baronetto.\nCarriera.\nFu deputato per Northallerton (1826-1831) e serv\u00ec come Lord luogotenente del West Riding of Yorkshire (1846-1857).\nIl 20 maggio 1848 divenne membro della Canterbury Association. Harewood Forest e Harewood, sobborgo di Christchurch, furono chiamati in suo onore.\nMatrimonio.\nSpos\u00f2, il 5 luglio 1823, Lady Louisa Thynne (1808-1859), figlia di Thomas Thynne, II marchese di Bath. Ebbero tredici figli:\nMorte.\nMor\u00ec il 22 febbraio 1857, all'et\u00e0 di 59 anni."}
{"id": "4584210", "revid": "767487", "url": "https://it.wikipedia.org/wiki?curid=4584210", "title": "Washington Geraldo Dias Alves", "text": "Anche suo fratello Geraldo Cleofas Dias Alves e i suoi figli Bruno Alves, Geraldo Alves e J\u00falio Alves sono o sono stati calciatori.\nCarriera.\nHa giocato nella massima serie brasiliana e portoghese."}
{"id": "4584220", "revid": "256896", "url": "https://it.wikipedia.org/wiki?curid=4584220", "title": "Associazione Biblica Italiana", "text": ""}
{"id": "4584224", "revid": "102817857", "url": "https://it.wikipedia.org/wiki?curid=4584224", "title": "Modified Frequency Modulation", "text": "Modified Frequency Modulation (abbreviato MFM) \u00e8 uno schema di codifica utilizzato per codificare i dati presenti nella maggior parte dei floppy disk. \u00c8 stato introdotto nel 1970 con l'hard disk IBM 3330.\nHardware compatibile con questo formato si pu\u00f2 trovare nell'Amiga cos\u00ec come nelle macchine compatibili IBM.\nMFM parte da una modifica dell'originale FM utilizzato per codificare dati su floppy disk a bassa densit\u00e0 e i primi hard disk. A causa dello spazio minimo tra i flussi di transizione, MFM pu\u00f2 immagazzinare dati a densit\u00e0 pi\u00f9 elevata rispetto a FM. \u00c8 in grado di gestire un flusso dati di 250-500 kbit/s sui dischi standard da 5\u00bc\" and 3\u00bd\". MFM era utilizzato anche nei primi hard disk prima dell'arrivo di codifiche pi\u00f9 efficienti come RLL ed attualmente \u00e8 considerato obsoleto nella tecnologia magnetica."}
{"id": "4584231", "revid": "69794", "url": "https://it.wikipedia.org/wiki?curid=4584231", "title": "Renato Bottaccini", "text": ""}
{"id": "4584234", "revid": "1776051", "url": "https://it.wikipedia.org/wiki?curid=4584234", "title": "Joslain Mayebi", "text": "Carriera.\nClub.\nDopo aver militato per cinque anni tra le riserve del Metz, nel 2008 si trasferisce all'AEK Larnaca. Successivamente milita in vari club israeliani.\nNel gennaio 2011 si trasferisce allo Wrexham, con cui firma un biennale.\nNazionale.\nGioca con la nazionale camerunese le Olimpiadi di , dove per\u00f2 non scende in campo."}
{"id": "4584235", "revid": "1528507", "url": "https://it.wikipedia.org/wiki?curid=4584235", "title": "Windows HPC Server 2008", "text": "Windows HPC Server 2008, rilasciato da Microsoft il 22 settembre 2008, \u00e8 il successore di Windows Compute Cluster Server 2003. Come WCCS, Windows HPC Server 2008 \u00e8 progettato per applicazioni di fascia alta che richiedono un \"cluster\" di calcolo ad alte prestazioni (HPC acronimo di High Performance Computing). Questa versione del software del server ha la fama di scalare in modo efficiente a migliaia di core. Esso include caratteristiche uniche per carichi di lavoro HPC: un nuovo e ad alta velocit\u00e0 NetworkDirect RDMA, strumenti altamente efficienti e scalabili di gestione del cluster, un'architettura orientata ai servizi (SOA) job scheduler, un MPI; libreria basata su open-source MPICH2, e \"cluster\" di interoperabilit\u00e0 attraverso standard quali l'informatica di base Profile (HPCBP) specifica ad alte prestazioni prodotta dalla Open Forum Grid (OGF).\nNel giugno 2008, un sistema costruito in collaborazione con il National Center for Supercomputing Applications (NCSA) e Microsoft l'ha messo nella posizione #23 sulla Top500 per la classifica dei supercalcolatori pi\u00f9 veloci del mondo, con un punteggio LINPACK di 68,5 teraflop. Il supercalcolatore NCSA utilizza sia Windows Server HPC e Red Hat Enterprise Linux 4. A partire dal novembre 2011, nella classifica \u00e8 da allora sceso a 253\u00aa posizione.\nNel 2009 nella classifica di novembre pubblicata da Top500, un sistema Windows HPC costruito dalla Shanghai Supercomputer Center ha raggiunto una performance con un picco di 180.6 teraflop ed \u00e8 stato classificato #19 sulla lista. A partire dal novembre 2011, Windows HPC ha circa il 0,2% (1 su 500) del mercato dei 500 supercalcolatori pi\u00f9 potenti, con circa lo 0,2% del totale gigaflop, con Linux che domina la classifica con il 91,4% e al secondo posto Unix con il 6%.\nWindows HPC Server 2008 R2.\nWindows HPC Server 2008 R2, sulla base di Windows Server 2008 R2, \u00e8 stato pubblicato il 20 settembre 2010."}
{"id": "4584242", "revid": "110157", "url": "https://it.wikipedia.org/wiki?curid=4584242", "title": "Velsheda", "text": "Velsheda \u00e8 uno yacht a vela della Classe J. Unica delle dieci imbarcazioni originali della Classe J a non essere stata costruita specificamente per competere nella America's Cup, dopo un lunghissimo periodo in stato di abbandono fu sottoposta a due restauri nel 1984 e nel 1997 che le permisero di tornare a navigare.\nCaratteristiche.\nSecondo yacht della Classe J a essere progettato da Charles Ernest Nicholson dopo \"Shamrock V\", \"Velsheda\" fu costruito con uno scafo in acciaio e un albero in placche di alluminio rivettate. \nEssendo concepita come barca da regata, gli interni erano estremamente spartani e la barca non era dotata di un motore, mentre le vele e l'armo erano estremamente all'avanguardia per l'epoca.\nDurante gli estesi lavori di rifacimento compiuti tra il 1996 ed il 1997 \"Velsheda\" fu dotato di un nuovo albero di carbonio, il pi\u00f9 alto al mondo costituito da un blocco unico, ed un nuovo set di vele progettato nella galleria del vento dell'Universit\u00e0 di Southampton.\nStoria.\n\"Velsheda\" fu commissionato al cantiere Camper &amp; Nicholson da W.L. Stephenson, proprietario della catena di negozi Woolworth; il nome derivava dall'acronimo dei nomi delle sue tre figlie, Velma, Sheila e Daphne. Pur non essendo stato costruito per partecipare alle competizioni della Coppa America come le altre imbarcazioni della Classe J, nei suoi primi anni di utilizzo \"Velsheda\" prese parte a parecchie regate in Gran Bretagna, competendo con gli altri yacht britannici della Classe J. Nella sua seconda stagione di competizioni la barca riport\u00f2 ben 40 successi, anche grazie a delle migliorie apportate allo scafo. Nel 1937 la barca fu posta in disarmo alla foce del fiume Hamble, affondando parzialmente nel fango e venendo utilizzata saltuariamente come alloggio. \n\"Velsheda\" rimase in condizioni di abbandono fino al 1984, quando Teddy Brabant lo recuper\u00f2 e lo riarm\u00f2 con un albero di acciaio e degli interni minimali, impiegandola per noli e per sporadiche regate. Nel 1992 torn\u00f2 nei cantieri Camper &amp; Nicholson per essere sottoposto a un'estesa opera di restauro, ma i lavori furono interrotti e \"Velsheda\" rimase in stato di abbandono fino al 1996, quando il cantiere fall\u00ec. \"Velsheda\" fu acquistata dall'imprenditore olandese Ronald de Waal, che la sottopose a una completa ricostruzione presso i Southampton Yacht Services. Varata nuovamente nel novembre 1997, da allora \"Velsheda\" \u00e8 stato impiegato per competere in numerose regate riservate a imbarcazioni d'epoca e della Classe J."}
{"id": "4584251", "revid": "256896", "url": "https://it.wikipedia.org/wiki?curid=4584251", "title": "Institut National des Langues et Civilisations Orientales", "text": ""}
{"id": "4584252", "revid": "73843", "url": "https://it.wikipedia.org/wiki?curid=4584252", "title": "Premio del cittadino europeo", "text": "Il premio del cittadino europeo, istituito nel 2009 dal Parlamento europeo, intende ricompensare il senso civico. Questo \u00e8 uno dei quattro premi promossi dal Parlamento europeo insieme al Premio Sakharov per la libert\u00e0 di pensiero, il Premio europeo Carlo Magno per la giovent\u00f9 e il Premio LUX. \nDescrizione.\nIl regolamento del Premio del cittadino europeo fu pubblicato il 1\u00ba febbraio del 2006. La versione originale fu poi modificata il 26 febbraio 2013, il 14 dicembre 2015, il 21 novembre 2016 e il 10 febbraio 2020. Attualmente l'articolo 2 del regolamento specifica che: \"Il Premio viene assegnato a cittadini, gruppi, associazioni o organizzazioni per progetti da essi realizzati e grazie ai quali hanno conseguito risultati eccezionali e/o si sono distinti per l'impegno nei seguenti settori:\nProcedura.\nCiascun deputato al Parlamento europeo ha facolt\u00e0 di presentare una candidatura all'anno. Le candidature possono essere presentate anche da cittadini europei, o gruppi, associazioni o organizzazioni dotati di personalit\u00e0 giuridica e registrati in uno Stato membro. L'articolo 6 del regolamento prevede che: \"Nel caso di gruppi e di progetti transfrontalieri, la designazione o la candidatura dovrebbe essere esaminata dalla giuria nazionale dello Stato membro in cui \u00e8 stata realizzata, in termini di bilancio, la maggior parte delle attivit\u00e0.\"\nSaranno costituite giurie nazionali incaricate di selezionare cinque potenziali vincitori dei rispettivi Stati membri di appartenenza. La Cancelleria, autorit\u00e0 incaricata dell'attribuzione del premio, sceglier\u00e0 poi fino a un massimo di 50 vincitori dai 27 Stati membri, tenendo conto dei principi della distribuzione geografica e della parit\u00e0 di genere. \nIl riconoscimento si presenta sotto forma di una medaglia per i singoli individui e di una targa per le onorificenze collettive. Non sono previsti compensi di alcun tipo.\nIl premio \u00e8 annuale. Le cerimonie di assegnazione nazionale hanno luogo nello Stato membro di origine del vincitore e saranno seguite da un evento centrale a Bruxelles o Strasburgo nel mese di ottobre.\nVincitori.\nDal momento che ogni anno il premio pu\u00f2 essere assegnato fino a un massimo di 50 vincitori, l'elenco esaustivo \u00e8 lungo. \nNel 2008, \u00e8 stato attribuito a 38 persone o associazioni, tra cui l'UNPO, Paquita Sauquillo e Luigi Ciotti. \nNel 2010 a 30, tra cui Carlo Petrini e Fondazione Banco Alimentare. \nNel 2012 a 37, tra cui Biagio Conte e Les Jeunes Europ\u00e9ens-France. \nNel 2013 a 43, tra cui Associazione \"Avvocato di strada\".\nNel 2014 a 47, tra cui Anna Wolff-Pow\u0119ska, Alojz Rebula, Andrei Ple\u0219u, Libera. Associazioni, nomi e numeri contro le mafie e Societat Civil Catalana. \nNel 2015 a 47, tra cui Antoine Deltour, Medici con l'Africa Cuamm.\nNel 2016 a 50, tra cui Iordan B\u0103rbulescu, Citizens UK, l'Opera per la Giovent\u00f9 \"Giorgio La Pira\" e Proactiva Open Arms.\nNel 2017 a 49, tra cui Pulse of Europe, Gino Rigoldi. \nNel 2018 a 50, tra cui Pierre Maurice, Centre mondial de la paix, Don Virginio Colmegna."}
{"id": "4584253", "revid": "547034", "url": "https://it.wikipedia.org/wiki?curid=4584253", "title": "Raffaele Coppola", "text": "Direttore del Centro di Ricerca \"Renato Baccari\" del Dipartimento di Giurisprudenza dell'Universit\u00e0 degli studi di Bari, \u00e8 membro del Corpo degli avvocati della Santa Sede, per il foro canonico e civile, nonch\u00e9 avvocato della Curia romana e del Tribunale apostolico della Rota, patrocinante in Cassazione e nelle altre giurisdizioni superiori della Repubblica Italiana.\nNel 2013 \u00e8 stato nominato Promotore di Giustizia della Corte d'Appello dello Stato della Citt\u00e0 del Vaticano, da Papa Francesco, incarico che ha conservato sino ad aprile 2019. \u00c8 patrocinante presso tutti gli Organi giudiziari del Vaticano, ivi compresa la Cassazione.\nHa al suo attivo circa trecento pubblicazioni scientifiche tra monografie, saggi ed articoli vari.\nBiografia.\nCoppola \u00e8 discendente dell'armatore Francesco Coppola, conte di Sarno e grande Ammiraglio del Regno di Napoli, che nel settembre 1481, insieme con il padre Loise, fu determinante nella liberazione della citt\u00e0 di Otranto dagli ottomani.\nDopo gli anni del liceo classico presso la Scuola militare Nunziatella di Napoli, si \u00e8 impegnato negli studi presso l\u2019Universit\u00e0 di Roma \"La Sapienza\", dove ha conseguito, nel 1968, la laurea in giurisprudenza sotto la guida di docenti quali D\u2019Avack, Gismondi, Satta, e presso la Pontificia Universit\u00e0 Lateranense, dove ha conseguito, nel 1991, il dottorato in diritto canonico. Ha completato, infine, la sua formazione, con soggiorni di studio, presso le Universit\u00e0 Ludwig Maximilian di Monaco, di Friburgo, di Parigi, di Madrid e di Salamanca, entrando in contatto con personaggi come Lamberto de Echeverr\u00eda ed Eugenio Corecco.\nAttivit\u00e0 scientifica ed accademica.\nCoppola ha svolto l\u2019intera attivit\u00e0 scientifica e accademica nell\u2019Universit\u00e0 degli Studi di Bari Aldo Moro; nominato professore ordinario del settore scientifico-disciplinare IUS/11 (Diritto canonico ed ecclesiastico) il 1\u00ba novembre 1994, \u00e8 stato poi eletto primo direttore del Dipartimento giuridico delle Istituzioni, Amministrazione e Libert\u00e0 (in carica dal 1999 al 2002). Di seguito \u00e8 stato nuovamente chiamato a dirigerlo dal 2008 al 30 settembre 2012 fino all'assorbimento nel Dipartimento unico di Giurisprudenza.\nNel 2012 ha creato il Centro di Ricerca per lo studio del diritto canonico e del diritto ecclesiastico intitolato a Renato Baccari, che era stato suo maestro e uno dei cofondatori della Facolt\u00e0 giuridica barese, insieme con i professori Pasquale Del Prete e Francesco Maria de Robertis. A fronte della grave crisi economica mondiale, il Centro ha inteso sposare le principali correnti etiche del diritto circa il problema del debito (pubblico, privato, internazionale), con particolare riferimento alla \"Carta di Sant'Agata de' Goti\" del 1997, di cui Coppola \u00e8 stato uno dei principali redattori, ed alle encicliche \"Caritas in veritate\" di Benedetto XVI e \"Laudato si\"' e \"Fratelli tutti\" di Francesco.\nI contatti sul piano scientifico con Pierangelo Catalano e con la sua scuola hanno condotto Coppola all'approfondimento di tematiche legate ai rapporti fra diritto canonico, diritto ecclesiastico e diritto romano anche sul terreno operativo, specialmente con riferimento al debito internazionale e al processo di pace in Terra Santa. Altri studi concernono, in questa linea, la dottrina della Terza Roma; l'esclusivismo degli ordinamenti religiosi; l'appartenenza dei beni e l'usura nell'insegnamento e nel diritto della Chiesa cattolica; inizio dell'individuo, aborto e stato di necessit\u00e0; i matrimoni misti nel pensiero dei canonisti costantinopolitani del XII secolo; gli aspetti giuridici della santit\u00e0 nell'et\u00e0 antica in Oriente e in Occidente; poteri dello Stato, Chiesa cattolica e confessioni religiose nella Costituzione italiana; la politica ecclesiastica di Costantino I ed il suo culto specialmente in Oriente; \u201c\"consensus\"\u201d e \u201c\"utilitas\"\u201d come elementi di identificazione del popolo di Dio in Agostino d'Ippona, che trae ispirazione dal pensiero di Cicerone; il ruolo della Chiesa di Bari nella storia della citt\u00e0; il dialogo tra le culture, segnatamente nel quadro dei rapporti fra Cristianesimo e Islam, secondo gli ultimi sviluppi del pensiero di Benedetto XVI e di Francesco.\nLa laicit\u00e0 dello Stato.\nA Coppola va ricondotto il successo di un\u2019inedita interpretazione del principio di laicit\u00e0 dello Stato (cosiddetta laicit\u00e0 relativa, storica e ponderata), formulata in vari lavori, originata dal dibattito sul Crocifisso negli spazi pubblici, specialmente in Forum di Quaderni Costituzionali (2001\u20132002\u20132004\u20132006). Il concetto \u00e8 stato ripreso dal Consiglio di Stato nella sentenza n. 556 del 13 febbraio 2006, che costituisce un punto fermo nella controversia sui simboli religiosi, risolta in senso favorevole alla conservazione del Crocifisso alla luce dei valori su cui lo Stato italiano si fonda, raccolti ed espressi nella Costituzione (articoli 2, 3, 7, 8, 19, 20). Il caso \u00e8 stato definitivamente chiuso con la sentenza sulla vicenda del caso Lautsi dalla \"Grande Chambre\" della Corte di Strasburgo nel 2011.\nI punti principali di questa teoria risiedono nell\u2019estensione del ragionamento ai valori complementari di uguaglianza e libert\u00e0 (costituenti insieme con la laicit\u00e0 il fondamento del diritto ecclesiastico italiano) e nei risultati specifici della ricerca intorno alla \u201crelativit\u00e0\u201d dei valori giuridici presi in considerazione, \u00ab\"movendo dal terreno applicativo, per l\u2019impressionante analogia con le valenze dell\u2019analogo principio operante sul piano storico-filosofico e segnatamente nel campo della fisica galileiana ed einsteniana\"\u00bb.\nIncarichi.\n\u00c8 patrocinante presso la Cassazione dal 1994, Avvocato del Tribunale della Rota per rescritto pontificio dal 1996, della Curia Romana dal 1998, nonch\u00e9 Avvocato della Santa Sede \"ad utrumque forum\" dal 2012 e infine della Cassazione Vaticana dal 2020. L'attribuzione del titolo rotale per rescritto pontificio \u00e8 stata concessa pochissime volte nel Novecento (emblematico il caso di Arturo Carlo Jemolo) e, da ultimo, solo a tre Cardinali, a titolo onorifico.\nDal 4 giugno 2013 al 10 aprile 2019 ha ricoperto l\u2019ufficio di Promotore di Giustizia, cio\u00e8 di Procuratore generale della Corte d'Appello dello Stato della Citt\u00e0 del Vaticano.\n\u00c8 socio fondatore dell\u2019Associazione Canonistica Italiana e socio promotore dell\u2019Istituto di Studi e Programmi per il Mediterraneo, che detiene la Segreteria della \u201c\"Conf\u00e9rence Permanente des Villes Historiques de la M\u00e9diterran\u00e9e\"\u201d. \u00c8 componente del Comitato scientifico di diverse riviste di diritto ecclesiastico.\nRiconoscimenti.\nIl 9 aprile 2019 il Consiglio comunale di Venosa gli ha conferito la cittadinanza onoraria, dando atto dei legami, che avevano contribuito a forgiarne \u00abil rilievo identitario in momenti particolari della sua storia\u00bb, per la diretta discendenza da Francesco Coppola. La cerimonia di conferimento \u00e8 avvenuta il 7 maggio 2019, nel contesto di un incontro nazionale di studio sulla figura cristiana e politica di Aldo Moro.\nL\u2019accenno di cui sopra riguarda la Congiura dei baroni, da ricollegare alla lotta dei feudatari inglesi per la \"Magna Charta\". La delibera fa altres\u00ec riferimento alla valorizzazione della personalit\u00e0 e dell\u2019opera del Card. Giovanni Battista De Luca (il pi\u00f9 grande giurista del \u2018600); all'impulso dato per l\u2019ingresso di Venosa nella \u201cConf\u00e9rence Permanente des Villes Historiques de la M\u00e9diterran\u00e9e\u201d; al disegno, infine, di sviluppi in favore della stessa nelle relazioni con Betlemme e Gallipoli.\nOpere.\nTra le opere monografiche si segnalano:"}
{"id": "4584254", "revid": "37401", "url": "https://it.wikipedia.org/wiki?curid=4584254", "title": "Corpo Mistico", "text": ""}
{"id": "4584256", "revid": "287204", "url": "https://it.wikipedia.org/wiki?curid=4584256", "title": "Parco nazionale di Great Himalayan", "text": "Il parco nazionale di Great Himalayan \u00e8 un'area naturale protetta indiana che si trova nello stato dell'Himachal Pradesh. \u00c8 stato istituito nel 1984."}
{"id": "4584261", "revid": "212348", "url": "https://it.wikipedia.org/wiki?curid=4584261", "title": "Dennis DeConcini", "text": "Biografia.\nNato a Tucson, DeConcini era figlio di un magistrato italoamericano che aveva ricoperto alcuni incarichi statali come membro del Partito Democratico.\nDopo essersi laureato in legge all'Universit\u00e0 dell'Arizona, DeConcini lavor\u00f2 come avvocato nello staff del governatore dell'Arizona, per poi fondare un proprio studio legale privato. Nel 1976 entr\u00f2 in politica nello stesso partito del padre e si candid\u00f2 al Senato, riuscendo a vincere.\nDeConcini fu rieletto per altri due mandati nel 1982 e nel 1988, ma nel 1994 decise di non chiederne un altro e si ritir\u00f2 alla scadenza del mandato l'anno seguente. Nel febbraio dello stesso anno, il Presidente Clinton lo nomin\u00f2 consigliere d'amministrazione della Freddie Mac, incarico che mantenne fino al maggio del 1999."}
{"id": "4584264", "revid": "767487", "url": "https://it.wikipedia.org/wiki?curid=4584264", "title": "Alexis Enam", "text": "Carriera.\nNazionale.\nEsordisce con la maglia del nel 2007.\nHa preso parte ai Giochi Olimpici di ."}
{"id": "4584266", "revid": "1318658", "url": "https://it.wikipedia.org/wiki?curid=4584266", "title": "Monte Hamiguitan", "text": "Il Monte Hamiguitan \u00e8 uno stratovulcano inattivo alto 1.620 metri delle Filippine, situato nella regione di Davao Oriental, sulla grande isola di Mindanao, nell'estrema parte meridionale dell'arcipelago.\nLa sua area \u00e8 una delle zone a maggiore biodiversit\u00e0 del paese, dal 2003 proclamata area naturale protetta con la denominazione di Oasi naturalistica della catena del monte Hamiguitan, dal 2014 inserita nella lista dei patrimoni dell'Umanit\u00e0 protetti dall'UNESCO."}
{"id": "4584267", "revid": "181699", "url": "https://it.wikipedia.org/wiki?curid=4584267", "title": "Gens Aquinia", "text": "La gens Aquinia era una gens plebea romana presente durante la tarda Repubblica.\nI \"tria nomina\" usati dalla gens.\nL'unico praenomen conosciuto utilizzato dalla gens fu \"Marcus\" mentre non ci \u00e8 pervenuto nessun cognomen usato dalla gens."}
{"id": "4584272", "revid": "181699", "url": "https://it.wikipedia.org/wiki?curid=4584272", "title": "Gens Arellia", "text": "La gens Arellia era una gens plebea romana presente durante la tarda Repubblica e il primo impero.\nI \"tria nomina\" usati dalla gens.\nL'unico praenomen utilizzato dalla gens fu \"Quintus\" mentre il solo cognomen usato fu \"Fuscus\"."}
{"id": "4584273", "revid": "110157", "url": "https://it.wikipedia.org/wiki?curid=4584273", "title": "Svija\u017esk", "text": "Svija\u017esk () \u00e8 una localit\u00e0 della Russia che si trova nella Repubblica autonoma del Tatarstan."}
{"id": "4584274", "revid": "38120", "url": "https://it.wikipedia.org/wiki?curid=4584274", "title": "Chiesa di Santa Maria Sopra Minerva (Assisi)", "text": ""}
{"id": "4584278", "revid": "181699", "url": "https://it.wikipedia.org/wiki?curid=4584278", "title": "Gens Arennia", "text": "La gens Arennia era una gens plebea romana presente durante le Guerre Puniche. \u00c8 conosciuta principalmente per due individui, probabilmente fratelli, che ottennero l'ufficio di tribuno della plebe nel 210 a.C., durante la guerra con Annibale.\nI \"tria nomina\" usati dalla gens.\nI praenomina utilizzati dalla gens furono \"Gaius\" e \"Quintus\" mentre non ci \u00e8 giunto nessun cognomen."}
{"id": "4584280", "revid": "181699", "url": "https://it.wikipedia.org/wiki?curid=4584280", "title": "Gens Arpineia", "text": "La gens Arpineia era una gens romana presente durante la tarda Repubblica.\nI \"tria nomina\" usati dalla gens.\nL'unico praenomen conosciuto utilizzato dalla gens fu \"Gaius\" mentre non ci \u00e8 giunto nessun cognomen."}
{"id": "4584281", "revid": "1318658", "url": "https://it.wikipedia.org/wiki?curid=4584281", "title": "Bartolomeo Giachino", "text": "Biografia.\nHa ricoperto il ruolo di Consigliere di Amministrazione nella Societ\u00e0 Italiana per il Traforo del Monte Bianco, di Dirigente nella Finanziaria E. Breda, di Consigliere dell'Ing. Vittorio Ghidella di Dirigente alla TNT e di Componente del Consiglio del CNEL designato\nda CONFETRA.\nCome collaboratore della Federcorrieri, negli anni 2001/2006, ha partecipato attivamente ai tavoli governativi che hanno portato agli accordi \"Presidenza del Consiglio-Autotrasporto\".\n\u00c8 stato Sottosegretario di Stato del Ministero delle Infrastrutture e dei Trasporti dal 12 maggio 2008 al 16 novembre 2011. Si \u00e8 occupato, nel suo ruolo istituzionale di Sottosegretario, di trasporto merci e logistica. A Giachino si deve la Legge 127/2010.\nSotto la sua guida il tavolo dell'autotrasporto .\nPer conto del Governo ha seguito i lavori parlamentari sul Nuovo Codice della Strada (legge 120/2010) portato alla approvazione il 28 luglio 2010 e con il quale i morti per incidenti stradali sono diminuiti da 4.500 del 2010 a 3.385 del 2014.\nCon Decreto del Presidente del Consiglio dei Ministri del 19 novembre 2009 \u00e8 stato nominato Presidente della Consulta Generale per l'autotrasporto e per la logistica che per legge ha avuto il compito di elaborare il Piano Nazionale della Logistica consegnato al Ministro Passera nel settembre 2012. Il Piano Nazionale della Logistica, definito con la collaborazione del Comitato Scientifico del Piano (Proff. Bologna, Boitani, Dallari, Gros-Pietro, Incalza, Riguzzi e Rocco Giordano), \u00e8, ad oggi, il quadro pi\u00f9 completo sulle inefficienze logistiche del nostro Paese con le proposte per il recupero di competitivit\u00e0 e crescita economico-occupazionale.\nDal maggio 2013 al 28 novembre 2013 \u00e8 stato Consigliere del Ministro dei Trasporti Lupi.\nIl 7 settembre 2015 \u00e8 stato nominato Presidente di SAIMARE S.p.A di Genova, azienda privata leader nei servizi ausiliari internazionali marittimi.\nNel 2017 ha ricevuto da Assologistica il premio \"Logistico dell'anno\" per la competenza, la passione e l'impegno nel settore dei trasporti.\nNel 2016 insieme ad alcuni giovani studenti ha fondato l'associazione S\u00ec Lavoro, organizzatrice delle due manifestazioni a favore della Tav Torino-Lione del 10 novembre 2018 e del 12 gennaio 2019. \nSi candida alle elezioni regionali del Piemonte nel 2019 con la lista \u201cSI TAV\u201d a sostegno di Alberto Cirio senza per\u00f2 essere eletto; la lista raccoglie circa 27.000 voti (1,41%).\nDal maggio 2020 \u00e8 presidente e amministratore delegato della SAIMARE.\nNell'agosto del 2021 presenta la lista \"S\u00ec TAV S\u00ec lavoro - Rinascimento\" a sostegno di Paolo Damilano, candidato sindaco di Torino per il centro-destra; inizialmente aveva tentato la corsa in solitaria appoggiato anche dalla \"Lista Sgarbi Rinascimento\". La lista raccoglier\u00e0 solo 1.320 voti pari allo 0,44%."}
{"id": "4584282", "revid": "112093851", "url": "https://it.wikipedia.org/wiki?curid=4584282", "title": "Kanguroo", "text": "La Kanguroo \u00e8 stata una nave porta-sottomarini costruita nel 1911 dai cantieri navali Forges et Chantiers de la Gironde di Bordeaux per la compagnia Schneider et Cie. Nel 1914, allo scoppio della prima guerra mondiale, la nave fu requisita dalla Marine nationale. Il 3 dicembre 1916 la \"Kanguroo\" fu affondata dal sottomarino tedesco \"U-38\".\nServizio.\nFu impiegata per trasportare sottomarini fra Europa e America, poich\u00e9 questi ultimi non avevano l'autonomia per attraversare l'oceano Atlantico. Per caricare i sottomarini a bordo della Kanguroo, la prua della nave veniva smontata e veniva imbarcata acqua all'interno dello scafo fino a far immergere la nave tanto da permettere al sottomarino di entrare al suo interno. Terminata l'operazione l'acqua veniva espulsa e la prua rimontata. Oltre che per il trasporto, la Kanguroo poteva essere impiegata anche come bacino di carenaggio galleggiante per la riparazione di sottomarini. Allo scoppio della prima guerra mondiale, nel 1914, fu requisita dalla Marine nationale. Il 3 dicembre 1916, mentre era immobilizzata nelle acque al largo di Funchal, Portogallo, a causa di un'avaria, fu silurata ed affondata dal sottomarino tedesco \"U-38\". Il relitto non \u00e8 ancora stato ritrovato."}
{"id": "4584283", "revid": "729019", "url": "https://it.wikipedia.org/wiki?curid=4584283", "title": "Castello di Vianden", "text": "Il castello di Vianden (in francese \"ch\u00e2teau de Vianden\", in tedesco \"Burg Vianden\", in lussemburghese \"Buerg Veianen\"), \u00e8 il principale monumento della citt\u00e0 di Vianden, nel nord del Lussemburgo ed \u00e8 uno dei pi\u00f9 grandi castelli fortificati a ovest del Reno.\nStoria e descrizione.\nLe prime tracce della costruzione del castello risalgono alla fine del IV secolo, quando si install\u00f2 in questo sito una guarnigione ufficiale dell'armata romana a guardia dell'alta zona di Treviri. I romani vi impiantarono un primo forte, che poi venne ampliato in epoca carolingia.\nIl castello vero e proprio venne eretto a partire dall'XI secolo in stile romanico e continuato durante diversi secoli con modiche e ampliamenti. I maggiori apporti architettura vennero eseguiti, in stile gotico fra il XIII e il XIV secolo ad opera dei Conti di Vianden. Nel 1417 il castello diviene possedimento degli Orange-Nassau che vi apportarono delle aggiunte rinascimentali. Il castello pot\u00e9 dirsi completato nel XVII secolo.\nNel 1977 gli Orange-Nassau, divenuti gi\u00e0 sovrani dei Paesi Bassi, cedettero il castello di Vianden al Granducato."}
{"id": "4584288", "revid": "1963073", "url": "https://it.wikipedia.org/wiki?curid=4584288", "title": "Cattedrale di Getafe", "text": "La cattedrale della Maddalena (in spagnolo: catedral de la Magdalena) \u00e8 il principale luogo di culto del comune di Getafe, in Spagna, sede vescovile dell'omonima diocesi.\nStoria.\nLa costruzione cominci\u00f2 nel 1549 dove esisteva gi\u00e0 una chiesa in stile mud\u00e9jar, della quale si conserva il campanile e che fu demolita con lo scopo di creare un tempio pi\u00f9 grande, visto l'aumento della popolazione nel comune di Getafe. Gli stile predominanti sono quello rinascimentale, quello barocco e quello mud\u00e9jar della torre campanaria. I lavori terminarono nel 1770.\nLa chiesa \u00e8 stata oggetto di un ampio riconsolidamento del terreno tramite micropali ed \u00e8 stata riaperta nel 2007.\nArte.\nLa pianta presenta tre navate. La decorazione delle pareti e della volta \u00e8 sobria ed elegante. La pala d'altare, realizzato da Alonso Carbonel tra il 1612 e il 1618 presenta le sculture di Antonio de Herrera Barnuevo y Ant\u00f3n de Morales."}
{"id": "4584294", "revid": "1666804", "url": "https://it.wikipedia.org/wiki?curid=4584294", "title": "Gens Arria", "text": "La gens Arria era una gens plebea romana presente durante la Repubblica. Il primo membro della famiglia a raggiungere un ruolo rilevante nello stato fu Quinto Arrio, pretore nel 72 a.C.\n\"Tria nomina\".\nI \"praenomina\" utilizzati dalla gens furono \"Quintus\", \"Gaius\" e \"Marcus\" mentre i \"cognomina\" usati furono \"Gallus\", \"Aper\", \"Secondus\" e \"Varus\"."}
{"id": "4584301", "revid": "643662", "url": "https://it.wikipedia.org/wiki?curid=4584301", "title": "FC KamAZ Naberezhnye Chelny", "text": ""}
{"id": "4584303", "revid": "110157", "url": "https://it.wikipedia.org/wiki?curid=4584303", "title": "Le canzoni. La nostra storia", "text": "Le canzoni. La nostra storia \u00e8 una raccolta del 2011 formata da 3\u00a0cd contenenti i pi\u00f9 grandi successi del famoso gruppo musicale italiano dei Ricchi e Poveri in versione originale.\nLe canzoni sono tratte dal repertorio del gruppo sia come quartetto che come trio. Tra le canzoni pi\u00f9 note, che non potevano mancare, troviamo \"Sar\u00e0 perch\u00e9 ti amo\", il loro pezzo pi\u00f9 conosciuto a livello internazionale; \"Mamma Maria\"; \"Che sar\u00e0\"; \"La prima cosa bella\"; \"Come vorrei\"; \"Voulez vous danser\"; \"Se m'innamoro\". La raccolta conta 36 canzoni in totale."}
{"id": "4584308", "revid": "1573940", "url": "https://it.wikipedia.org/wiki?curid=4584308", "title": "Pseudocheirinae", "text": "Gli Pseudocheirini (Pseudocheirinae ) sono una delle tre sottofamiglie in cui viene suddivisa la famiglia degli Pseudocheiridi. Comprende solamente undici specie, suddivise in tre generi.\nDescrizione.\nGli Pseudocheirini hanno una grandezza compresa tra quella degli scoiattoli e quella delle martore (lunghezza testa-tronco 19-45 cm, lunghezza coda 17-37 cm). Hanno aspetto simile alla martora, con orecchie piccole e arrotondate e con la lunga coda prensile priva di peli, totalmente o soltanto nella parte inferiore."}
{"id": "4584310", "revid": "212348", "url": "https://it.wikipedia.org/wiki?curid=4584310", "title": "Joe Scarborough", "text": "Biografia.\nNato ad Atlanta, Scarborough si trasfer\u00ec in Florida da ragazzo e si laure\u00f2 in legge. Nella sua carriera di avvocato, Scarborough si occup\u00f2 di casi piuttosto dibattuti: fu ad esempio il legale di Michael Griffin, un fondamentalista religioso che aveva assassinato il medico abortista David Gunn.\nNel 1994 Scarborough entr\u00f2 in politica con il Partito Repubblicano e si candid\u00f2 alla Camera dei Rappresentanti, riuscendo ad essere eletto. Negli anni successivi fu riconfermato altre tre volte, ma nel 2001, pochi mesi dopo la sua rielezione, diede le dimissioni con la motivazione di voler passare pi\u00f9 tempo con la sua famiglia e per assegnare il suo seggio vennero indette delle elezioni speciali.\nDopo aver lasciato il Congresso, Scarborough torn\u00f2 a lavorare come avvocato per qualche tempo e in seguito intraprese la professione di presentatore per la rete televisiva MSNBC. Attualmente conduce la trasmissione \"Morning Joe\" insieme alla giornalista Mika Brzezinski.\nScarborough \u00e8 stato sposato dal 1986 al 1999 con Melanie Hinton, dalla quale ha avuto due figli; nel 2001 spos\u00f2 in seconde nozze Susan Waren, dalla quale ebbe altri due figli."}
{"id": "4584316", "revid": "3115", "url": "https://it.wikipedia.org/wiki?curid=4584316", "title": "Attilio Canzini", "text": "Biografia.\nAttilio Canzini fu un aviatore nella prima guerra mondiale dal marzo 1917 come Sergente pilota nella 131\u00aa Squadriglia ed istruttore pilota al termine del conflitto. Partecip\u00f2 alla Guerra d'Etiopia ed alla seconda guerra mondiale.\nFu inviato in Ecuador con lo scopo di addestrare personale militare ecuadoriano alla nuova disciplina del volo formando piloti specialisti. Prepar\u00f2 un velivolo Ansaldo SVA 5 nel tentativo di superare la cordigliera delle Ande con lo scopo di recapitare la posta da Guayaquil alla capitale Quito con un servizio aereo diretto, anzich\u00e9 con il treno. Il 27 ottobre 1924 decoll\u00f2 dal campo di El Condor e volando ad altezza di 4.800 metri atterr\u00f2 dopo circa due ore sul campo di Inaquito, presso la capitale Quito.\nFu il primo aviatore ad aver compiuto questa impresa, gi\u00e0 tentata da altri senza successo."}
{"id": "4584353", "revid": "287204", "url": "https://it.wikipedia.org/wiki?curid=4584353", "title": "Archivio Vol. 1", "text": "Archivio Vol. 1 \u00e8 una raccolta uscito nel 2007.\nLa tracce 1 dall'album compilation Quelli che urlano ancora del 1983.\nLe tracce 2 e 3 dall'E.P. 7\" Skins e Punks = T.N.T. del 1985.\nLe tracce dalla 4 alla 7 dall'E.P. 7\" Laida Bologna del 1984.\nLe tracce dalla 8 alla 12 dall'E.P. 7\" Scenderemo nelle strade del 1982.\nLe tracce dalla 13 alla 21 dall'autoprodotta split tape con i Rip Off Nabat/Rip Off del 1982.\nLe tracce 22 e 24 da registrazioni del novembre 1981.\nLa traccia 23 da registrazioni del luglio 1981.\nLa traccia 25 da registrazioni del luglio 1987."}
{"id": "4584355", "revid": "47767", "url": "https://it.wikipedia.org/wiki?curid=4584355", "title": "Imerio", "text": ""}
{"id": "4584360", "revid": "110157", "url": "https://it.wikipedia.org/wiki?curid=4584360", "title": "Festival internazionale del cortometraggio Corti and Cigarettes", "text": "Il festival internazionale del cortometraggio Corti and Cigarettes \u00e8 un festival cinematografico internazionale nato nel 2008, che, oltre al cortometraggio, si rivolge a nuove forme di fare cinema, dallo smartphone alle serie tv, alle web serie, al cinema d\u2019animazione e si svolge all'Auditorium Conciliazione di Roma.Il direttore generale \u00e8 Nicola Liguori, il direttore artistico Tommaso Ranchino e il presidente Annamaria Liguori. Il festival \u00e8 co-prodotto dall'associazione culturale Meltin'Pot e dall\u2019associazione \"Amici dell'Auditorium\", legata all'Auditorium Conciliazione di Roma\nIl programma della manifestazione prevede due giorni di proiezioni e incontri con gli autori emergenti, esponenti della critica cinematografica, registi, attrici, attori e personaggi dello spettacolo.\nIl festival si compone di due sezioni principali: \u201cCorti internazionali\u201d e \u201cCorti sperimentali\u201d e tre rassegne: \u201cMedshort\u201d, \u201cMobile Short\u201d, \u201cWeb Short\u201d, \u201cShort Toons\u201d.\nIn ogni edizione sono previsti i premi alla carriera alle professioni del cinema.\nLina Wertm\u00fcller \u00e8 stata la madrina dell'edizione 2011, mentre Liliana Cavani dell'edizione 2012.\nMonica Scattini ha presentato il festival dal 2010 al 2012.\nNel 2012 \u00e8 stato insignito della medaglia d'oro di Rappresentanza del presidente della Repubblica da Giorgio Napolitano.\nLa V edizione del festival (2012).\nLa quinta edizione del festival internazionale del cortometraggio Corti and Cigarettes si \u00e8 svolta 15 e 16 settembre 2012, a Roma, presso l'Auditorium Conciliazione.\nNumerosi gli ospiti del mondo del cinema italiano si sono intercorsi nell'edizione del 2012: Lino Banfi, Francesco Pannofino, Alexis Sweet, Piera Degli Esposti, Pino Quartullo, Osvaldo Desideri, Corinne Cl\u00e9ry, Ludovico Fremont, Lorenzo De Angelis, Alice Bellagamba, Emanuela Rossi.\nLe sezioni.\nLe sezioni \"Corti internazionali\", \"Corti sperimentali\" e la rassegna \"Med Short\" hanno presentato le opere in concorso.\nFuori concorso sono stati presentati i cortometraggi \"Senza parole\" di Antonello De Leo, con Rocco Papaleo (Italia), gi\u00e0 nominato ai Premi Oscar nel 1997, e il corto-documentario \"Una vita per il cinema\" di Rodolfo Martinelli, intervista alla compianta casting-director Shaila Rubin.\nIl gran gal\u00e0 che chiude il festival ha avuto come ospite d'onore la regista Liliana Cavani ed \u00e8 stato presentato dagli attori Monica Scattini e Andrea Dianetti.\nI cortometraggi finalisti presentati durante il gran gal\u00e0 sono stati:\n\"Terra\", di Piero Messina, con Giorgio Colangeli (Italia)\n\"Ekmek \u2013 Bread\", di Koray Sevindi (Turchia)\n\"Cesare\", di e con Karen Di Porto, con Andrea Planamente (Italia)\n\"Pollicino\", di Cristiano Anania, con Christian Marazziti (Italia)\n\"Matar a un nino\", di Esteban Alenda (Spagna)\nPresentato fuori concorso anche \"Clarisse\", corto-documentario di Liliana Cavani, un'intervista realizzata in una comunit\u00e0 di suore di clausura.\nI premiati.\nPremi alla carriera.\nAlexis Sweet (regia film Tv), Lina Nerli Taviani (costumi), Duccio Forzano (regia televisiva), Roberto Chevalier (doppiaggio), Angelo Zemella (organizzatore), Gino Tamagnini (truccatore), Mauro Tamagnini (parrucchiere), Nina Torresi (attrice), Primo Reggiani (attore), Romolo Eucalitto (fotografo di scena), Luca Montanari (montaggio), Maurizio Argenteri (fonico), Bruno Altissimi (produttore), Ennio Guarnieri (direttore della fotografia), Osvaldo Desideri (scenografia).\nLa giuria.\nLa giuria artistica del gran gal\u00e0 era formata da Massimiliano Bruno, Francesco Pannofino, Emanuela Rossi, Giorgio Ferrero, Giancarlo Scarchilli, Pappi Corsicato e Giorgia W\u00fcrth.\nLa giuria giornalistica che ha assegnato il premio Giornalisti era composta da: Ilaria Grillini (Rai 1), Carlotta Adreani (TG5), Franca Leosini (Rai), Andrea Conti (caporedattore cultura e spettacolo di \"TGcom24\"), Alessio Viola (Sky TG24) e Giuseppe de Filippi (TG5).\nEvento speciale \"E la vita continua\".\nUno spazio speciale \u00e8 stato riservato alla proiezione, fuori concorso, alla presenza del cast e del regista, del cortometraggio \"E la vita continua\", diretto da Pino Quartullo, presentato alla mostra del cinema di Venezia 2012 e interpretato da Ricky Tognazzi, Francesco Pannofino, Emanuela Rossi, Pietro de Silva, Andrea Dianetti, Ludovico Fremont, Cesare Bocci, Laura Lattuada, che si avvale delle musiche di Vasco Rossi e di Pivio &amp; Aldo De Scalzi. Concepito come un'opera di marketing sociale, prodotto dall'ex ministro della Salute Girolamo Sirchia, il corto tratta il tema della donazione degli organi e dei trapianti.\nPremi.\nAltri premi.\nPremio giuria giornalisti, Premio del pubblico, Premio Giovani per Roma, Premio MPNews.it, Premio ENI, Premio AMG\u00a0\u2013 Arco Multimedia Group\nPremi alla carriera.\nRegia film Tv, costumi, regia televisiva, doppiaggio, organizzatore, truccatore, parrucchiere, attrice, attore, fotografo di scena, montaggio, fonico, Produttore, direttore della fotografia, scenografia"}
{"id": "4584363", "revid": "466539", "url": "https://it.wikipedia.org/wiki?curid=4584363", "title": "Edward Snowden", "text": "Ex tecnico della CIA e fino al 10 giugno 2013 collaboratore di un'azienda consulente della National Security Agency, \u00e8 noto per aver rivelato pubblicamente dettagli di diversi programmi top-secret di sorveglianza di massa del governo statunitense e britannico. Attraverso la collaborazione con alcuni giornalisti nel giugno 2013, Snowden ha rivelato diversi documenti altamente segretati su programmi di intelligence, tra cui il programma di intercettazione telefonica tra Stati Uniti e Unione europea riguardante i metadati delle comunicazioni, il PRISM, Tempora e programmi di sorveglianza Internet.\nNel 2013, Snowden, dopo impieghi nella Dell e nella CIA, fu assunto dalla Booz Allen Hamilton, un'azienda di tecnologia informatica consulente della NSA. Snowden afferma che divent\u00f2 sempre pi\u00f9 disilluso dai programmi con i quali fu coinvolto e che prov\u00f2 a sollevare le sue preoccupazioni etiche attraverso canali interni alla NSA, ma venne ignorato. Il 20 maggio 2013, Snowden vol\u00f2 a Hong Kong dopo aver lasciato il suo lavoro in una struttura della NSA nelle Hawaii, e all'inizio di giugno rivel\u00f2 migliaia di documenti segretati della NSA ai giornalisti Glenn Greenwald, Laura Poitras, e Ewen MacAskill. Snowden giunse all'attenzione internazionale dopo che furono pubblicati gli articoli basati su questo materiale sul \"Guardian\" e sul \"Washington Post\". Altre pubblicazioni, tra cui \"Der Spiegel\" e \"The New York Times\", fecero ulteriori rivelazioni.\nIl giorno del suo trentesimo compleanno, il 21 giugno 2013, il Dipartimento della giustizia degli Stati Uniti d'America accus\u00f2 Snowden di aver violato l'Espionage Act del 1917 e di furto di propriet\u00e0 del governo; in seguito a questo il Dipartimento di Stato gli revoc\u00f2 il passaporto. Due giorni dopo, vol\u00f2 all'aeroporto di Mosca-\u0160eremet'evo, dove le autorit\u00e0 notarono che il suo passaporto statunitense era stato invalidato, e fu confinato nel terminal dell'aeroporto per pi\u00f9 di un mese. In seguito la Russia concesse a Snowden il diritto di asilo con un visto iniziale per residenza per un anno; rinnovi ripetuti gli permisero di rimanere almeno fino al 2020. All'inizio del 2016, divent\u00f2 presidente della Freedom of the Press Foundation, un'organizzazione con sede a San Francisco il cui scopo \u00e8 proteggere i giornalisti dallo hacking e dalla sorveglianza del governo. Nel 2017 spos\u00f2 Lindsay Mills a Mosca.\nIl 17 settembre 2019 fu pubblicata la sua autobiografia, intitolata \"Permanent Record\" (in italiano tradotta come \"Errore di sistema\"). Il primo giorno della pubblicazione, il Dipartimento della giustizia present\u00f2 una causa civile contro Snowden per aver pubblicato l'autobiografia, sostenendo che avesse infranto un accordo di non divulgazione firmato con il governo federale statunitense. Ewen MacAskill, ex reporter sulla sicurezza nazionale del \"The Guardian\" ha definito la causa un \"grosso errore\", facendo notare che trent'anni prima il bando del libro \"Spycatcher\" nel Regno Unito aveva determinato un enorme successo di vendite. L'autobiografia in quello stesso giorno era al primo posto della lista dei bestseller di Amazon. In un'intervista del 26 settembre 2019 con Amy Goodman per \"Democracy Now!\", Snowden ha messo in chiaro che si considera un \"whistleblower\" e non un \"leaker\", dato che ritiene che \"un leaker distribuisce informazioni solo per un guadagno personale\".\nBiografia.\nNato a Elizabeth City, Snowden \u00e8 cresciuto a Wilmington, Carolina del Nord. Il padre, Lonnie Snowden, era un ufficiale della Guardia Costiera degli Stati Uniti, sua madre \u00e8 impiegata presso la corte federale del Maryland, mentre la sorella divenne avvocato presso il Federal Judicial Center di Washington. Snowden si \u00e8 trasferito con la famiglia a Ellicott City, nel 1999, dove ha studiato informatica presso l'Anne Arundel Community College, ma non ha portato a termine gli studi superiori. Il padre di Snowden ha spiegato che suo figlio ha perso diversi mesi di scuola a causa di una malattia e ha terminato gli studi in una scuola privata, dove si \u00e8 diplomato. Pur non essendo laureato, nel 2011 si \u00e8 iscritto a un master telematico in \"Computer security\" dell'Universit\u00e0 di Liverpool. Il padre, inoltre, ha sempre considerato il figlio come il pi\u00f9 intelligente della famiglia e ha dichiarato di non essere rimasto sorpreso quando Snowden totalizz\u00f2 145 punti su due test del quoziente d'intelligenza.\nNel maggio 2004 Snowden si arruola nell'esercito degli Stati Uniti con il grado di recluta delle Forze Speciali, ma non completa l'addestramento a seguito di un incidente in cui si rompe entrambe le gambe. A settembre dello stesso anno viene congedato. Ha dichiarato di essersi voluto arruolare per combattere in Iraq perch\u00e9 si sentiva in obbligo, come essere umano, di liberare le persone dall'oppressione. Successivamente si occupa di sicurezza per conto della National Security Agency presso l'Universit\u00e0 del Maryland, per poi essere reclutato dalla CIA e occuparsi di sicurezza informatica.\nNel 2007 lavora sotto copertura diplomatica per conto della CIA a Ginevra, dove comincia ad avere accesso a documenti riservati e a nutrire dubbi sulla correttezza dell'operato dell'Agenzia, che lascia nel 2009 a favore dell'azienda produttrice di personal computer Dell, la quale lo assegna a una struttura della National Security Agency in Giappone. Il suo ultimo impiego prima della partenza dagli Stati Uniti \u00e8 stato alle Hawaii per la societ\u00e0 di consulenza alla difesa Booz Allen Hamilton, per la quale ha lavorato per meno di tre mesi nel 2013 come amministratore di sistema all'interno di una struttura della NSA. L'azienda, che lo ha assunto nonostante alcune possibili discrepanze rilevate nel suo curriculum formativo, ha terminato i rapporti con Snowden il 10 giugno 2013 per violazione dei codici di condotta dell'azienda e ha dichiarato che, al momento, il suo salario era dell'ordine dei 122.000 dollari l'anno.\nNel maggio 2006 Snowden ha scritto sul forum online Ars Technica che non ha avuto problemi a trovare lavoro perch\u00e9 era un mago del computer. Nel mese di agosto ha scritto su un possibile percorso al servizio del governo, magari coinvolgendo la Cina, ma ha detto che \"proprio non mi sembra il pi\u00f9 'divertente' fra i paesi\". Prima di partire per Hong Kong, Snowden ha vissuto con la sua ragazza, a Waipahu, nell'isola di Oahu, Hawaii. Avendo lavorato in una base militare degli Stati Uniti in Giappone, Snowden ha riferito di avere un profondo interesse per la cultura popolare giapponese e di aver studiato la lingua giapponese. Ha anche affermato di avere una conoscenza base del cinese mandarino, e di essere interessato alle arti marziali e al buddhismo.\nIl 17 giugno 2013, il padre di Snowden, in un'intervista rilasciata a Fox TV, esprime preoccupazione per la disinformazione nei media, descrivendo il figlio come un giovane uomo premuroso e sensibile. Pur d'accordo con il figlio nella sua opposizione ai programmi di sorveglianza, gli chiese di interrompere la sua attivit\u00e0 e di tornare a casa. Il primo luglio 2013 suo padre ha ritrattato il consiglio datogli e siccome non potr\u00e0 esserci un giusto processo negli USA consiglia a Edward di rimanere in Russia.\nIl 14 giugno 2013 i procuratori federali degli Stati Uniti hanno presentato a Snowden una denuncia, resa pubblica il 21 giugno, con accuse di furto di propriet\u00e0 del governo, comunicazione non autorizzata di informazioni della difesa nazionale e comunicazione volontaria di informazioni segrete con una persona non autorizzata. Le ultime due accuse sono sottoposte alla legislazione sullo spionaggio.\nIl 29 ottobre 2015 il Parlamento europeo, con 285 voti a favore (contro 281 contrari), ha chiesto agli stati membri di offrire protezione e di ritirare ogni impugnazione penale nei confronti di Edward Snowden ed evitare che venga concessa l'estradizione o consegna a Paesi terzi \"riconoscendo il suo statuto di informatore e di difensore internazionale dei diritti umani\".\nNel 2019 Snowden ha pubblicato \"Errore di sistema\", l'autobiografia in cui presenta il suo personale resoconto dei fatti che hanno portato alla sua decisione di pubblicare le importanti rivelazioni da lui condotte all'attenzione del grande pubblico su scala globale. Snowden, nel saggio, rivendica le sue scelte denunciando quella che ritiene essere un'influenza eccessiva da parte degli apparati di sicurezza sulla vita pubblica e privata dei cittadini statunitensi.\nOrientamento politico.\nSul computer portatile di Snowden si possono notare adesivi di supporto alle organizzazioni di libert\u00e0 su Internet, tra cui l'Electronic Frontier Foundation (EFF) e il Tor Project. Nelle elezioni presidenziali del 2008, Snowden ha detto di aver votato per i candidati di terze parti (cio\u00e8 indipendenti sia dai Repubblicani sia dai Democratici). Ha detto di aver creduto alle promesse di Obama, ma che a suo avviso egli ha continuato ancora con le politiche del suo predecessore. Per le elezioni del 2012, i registri delle donazioni politiche indicano che ha contribuito alla campagna per le primarie di Ron Paul.\nIl 22 agosto 2013 il caso Snowden \u00e8 stato cos\u00ec sintetizzato dall'analista d'intelligence Gavino Raoul Piras:\nMotivazioni della sua denuncia pubblica.\nSnowden si \u00e8 sempre dichiarato un patriota che amava il suo lavoro, ma quando si \u00e8 reso conto che i suoi valori di fedelt\u00e0 alla Costituzione Federale venivano traditi con grande disinvoltura dalle strategie dei servizi di intelligence, ha cercato il modo di portare questa denuncia all'opinione pubblica senza venire messo a tacere dai suoi superiori come era gi\u00e0 successo al suo collega scrupoloso Thomas Drake qualche anno prima.\nNon si \u00e8 dimostrato interessato al denaro, anche se il valore dei documenti trafugati sarebbe stato enorme per qualsiasi potenza avversaria.\nSi \u00e8 preoccupato di pretendere dai giornalisti incaricati della divulgazione, di proteggere la sicurezza dei dati sensibili delle persone citate che sono stati oscurati.\nSnowden ha affermato che le rivelazioni costituiscono uno sforzo \"per informare il pubblico su ci\u00f2 che viene fatto in loro nome e quello che \u00e8 fatto contro di loro\". Le rivelazioni di Snowden riguardano alcune fra le violazioni pi\u00f9 significative della storia della NSA da lui paragonate al Panopticon. Matthew M. Aid, uno storico di intelligence di Washington, ha affermato che le sue rivelazioni hanno \"confermato i sospetti di lunga data che la sorveglianza della NSA negli Stati Uniti \u00e8 pi\u00f9 invasiva di quanto pensavamo\".\nL'identit\u00e0 di Snowden \u00e8 stata resa pubblica dal The Guardian, su sua richiesta, il 9 giugno 2013. Ha spiegato il suo ragionamento per la rinuncia all'anonimato: \"Non ho alcuna intenzione di nascondere chi sono, perch\u00e9 so che non ho fatto nulla di male\". Ha aggiunto che rivelando la sua identit\u00e0 sperava di proteggere i suoi colleghi dall'essere sottoposti a una battuta di caccia per stabilire chi fosse stato il responsabile delle soffiate.\nHa inoltre dichiarato recentemente che gli eroi dei libri di Ayn Rand e dei film di Star Wars l'hanno spinto ad agire.\nProgrammi di sorveglianza di massa.\nIl primo contatto tra Snowden e la documentarista Laura Poitras avviene nel gennaio 2013. Secondo Poitras, Snowden ha scelto di contattarla dopo aver visto la sua relazione su William Binney, un informatore della NSA, sul New York Times. Lei \u00e8 un membro del consiglio della Fondazione sulla libert\u00e0 di stampa insieme con il giornalista Glenn Greenwald. Greenwald, reporter per il quotidiano britannico The Guardian, ha detto di aver lavorato con Snowden da febbraio, e Barton Gellman, che scrive per il Washington Post, dice che il suo primo \"contatto diretto\" \u00e8 stato il 16 maggio. Tuttavia, Gellman sostiene che Greenwald fu coinvolto solo dopo che il Washington Post si rifiut\u00f2 di garantire la pubblicazione dei documenti completa entro 72 ore.\nGellman dice di aver detto a Snowden: \"Non garantiamo quando e quello che pubblicheremo...\". Snowden rispose succintamente, \"mi dispiace che non siamo riusciti a mantenere questo progetto unilaterale\". Poco dopo entr\u00f2 in contatto con Glenn Greenwald del Guardian. Snowden comunicava tramite posta elettronica crittografata, con il nome in codice di \"Verax\", che significa \"veritiero\" in latino. Ha chiesto di non essere citato a lungo per paura di identificazione con un'analisi semantica.\nSecondo Gellman, prima del loro primo incontro di persona, Snowden ha scritto: \"So che soffrir\u00f2 per le mie azioni, e che il ritorno di queste informazioni al pubblico segna la mia fine\". Snowden ha anche avvertito Gellman che, una volta pubblicati gli articoli, i giornalisti che avessero collaborato con lui sarebbero diventati bersagli della CIA rischiando pertanto la propria vita \"nel caso in cui pensino che voi siate il punto nevralgico eliminato il quale le rivelazioni avranno fine restituendo loro la propriet\u00e0 delle informazioni\". Snowden ha descritto la sua esperienza con la CIA a Ginevra come formativa, affermando che la CIA prese un banchiere svizzero ubriaco e lo incoraggi\u00f2 a guidare sino a casa.\nQuando quest'ultimo fu arrestato, un agente della CIA si offr\u00ec di intervenire in aiuto, per infine reclutarlo. Il consigliere federale svizzero Ueli Maurer ha commentato: \"Non mi sembra che sia probabile che questo incidente sia avvenuto come \u00e8 stato descritto da Snowden e dai media\". Le rivelazioni arrivano in un momento delicato per le relazioni USA-Svizzera dal momento che il governo svizzero tenta di approvare una legge che consente una maggiore trasparenza bancaria. In seguito, il Guardian pubblica anche la notizia di spionaggio USA ai danni di diplomatici dell'Unione Europea. La stampa italiana ribattezza il caso, chiamandolo \"datagate\".\nCronologia delle rivelazioni.\nNel maggio del 2013, a Snowden \u00e8 stato consentito il congedo temporaneo dal suo incarico presso la NSA nelle Hawaii, con il pretesto di ricevere un trattamento per la sua epilessia. Secondo gli agenti immobiliari locali, Snowden e la sua ragazza si trasferirono fuori della loro casa il 1\u00ba maggio, senza lasciare nulla. Il 20 maggio, Snowden vol\u00f2 verso Hong Kong. Egli si trovava in un albergo di Hong Kong, il Mira Hotel, quando i primi articoli che rivelano informazioni sulla NSA che aveva fatto trapelare furono pubblicati.\nLe ultime notizie sulla base di documenti divulgati da Snowden sono stati i seguenti:\nAsilo politico.\nQuando \u00e8 stato chiesto perch\u00e9 avesse scelto di vivere a Hong Kong quando gli articoli su programmi di sorveglianza della NSA sono stati resi noti al pubblico, Snowden ha spiegato: \"I dipendenti della NSA devono dichiarare i loro viaggi all'estero 30 giorni prima e sono monitorati. C'era una possibilit\u00e0 concreta che sarei stato intercettato in viaggio, cos\u00ec ho dovuto viaggiare senza prenotazione anticipata, in un paese con un quadro culturale e giuridico tale da permettermi di lavorare senza essere immediatamente arrestato. E i paesi con quelle condizioni erano Hong Kong e Islanda.\" Snowden ha detto che era pronto a chiedere asilo in un paese con valori condivisi, e che la sua scelta ideale sarebbe l'Islanda. L'Istituto Internazionale dei Media Moderni, un'organizzazione islandese a difesa della libert\u00e0 di parola, ha dichiarato di voler offrire a Snowden consulenza legale e assistenza per ottenere l'asilo. L'ambasciatore islandese in Cina, Kristin Arnadottir, ha sottolineato che l'asilo non poteva essere concesso a Snowden perch\u00e9 la legge islandese impone che tali domande siano fatte dall'interno del paese. Snowden ha promesso di sfidare ogni tentativo di estradizione da parte del governo degli Stati Uniti, ed \u00e8 stato segnalato per aver avvicinato a Hong Kong avvocati dei diritti umani.\nIn un'intervista al quotidiano di Hong Kong South China Morning Post, Snowden ha detto che aveva intenzione di rimanere a Hong Kong fino a quando non gli sarebbe stato chiesto di andarsene. Egli ha aggiunto che la sua intenzione era di lasciare che i \"tribunali e le persone di Hong Kong decidessero il suo destino\". I media riportano che il governo britannico ha fortemente scoraggiato le compagnie dal permettere a Snowden di salire a bordo di qualsiasi volo per il Regno Unito. L'Alto Commissariato delle Nazioni Unite per i rifugiati ha dichiarato che se Snowden dovesse chiedere lo status di rifugiato a Hong Kong non riceverebbe alcun trattamento speciale, poich\u00e9 Hong Kong non \u00e8 firmataria della convenzione del 1951 relativa allo status dei rifugiati e non permette ai rifugiati di stabilirsi in citt\u00e0.\nIl 20 e 21 giugno, un legale di WikiLeaks ha detto che un aereo noleggiato era stato preparato per il trasporto di Snowden in Islanda, e Julian Assange ha annunciato che egli era l'intermediario di una discussione tra Snowden e il governo islandese per concedere un eventuale asilo in Islanda. Il 23 giugno, i funzionari USA hanno detto che il passaporto statunitense di Snowden era stato revocato. In quello stesso giorno, Snowden era a bordo di un volo commerciale Aeroflot, da Hong Kong a Mosca, accompagnato da Sarah Harrison di WikiLeaks. Le autorit\u00e0 di Hong Kong hanno detto che Snowden non era stato detenuto come richiesto dagli Stati Uniti, perch\u00e9 la richiesta di estradizione degli Stati Uniti non aveva pienamente rispettato il diritto di Hong Kong.\nIl deputato di Hong Kong Albert Ho, un avvocato a cui era stato chiesto di assistere Snowden, ha poi detto ai giornalisti che il governo di Hong Kong aveva chiarito, attraverso un intermediario, che non avrebbe interferito con il suo tentativo di lasciare il territorio. Il 24 giugno, il capo dell'esecutivo Cy Leung dichiara che non vi era alcuna base legale per fermare Edward Snowden affinch\u00e9 non lasciasse Hong Kong, dicendo che il caso dimostra l'adesione della citt\u00e0 allo stato di diritto. Anche se alcuni negli Stati Uniti sono scontenti della partenza di Snowden, sia la comunit\u00e0 locale sia la comunit\u00e0 internazionale si aspettano che Hong Kong difenda la Costituzione, lo Stato di diritto, e a seguire la correttezza procedurale della giustizia. Il fondatore di WikiLeaks Julian Assange il 24 giugno dichiara alla stampa che la sua organizzazione aveva pagato per l'alloggio di Snowden a Hong Kong e per il suo volo.\nAssange ha detto che Snowden \u00e8 stato in volo per l'Ecuador, attraverso la Russia e forse altri paesi. All'arrivo di Snowden a Mosca, il Ministro degli esteri dell'Ecuador, Ricardo Pati\u00f1o, ha annunciato che Snowden aveva chiesto asilo in Ecuador. Gli Stati Uniti hanno un trattato di estradizione con l'Ecuador, ma esso contiene un'eccezione per reato politico in base alla quale l'Ecuador pu\u00f2 negare l'estradizione se ritiene che l'azione legale \u00e8 incorsa per ragioni politiche. Il presidente del Venezuela Nicol\u00e1s Maduro ha offerto nel luglio del 2013 asilo politico e umanitario a Edward Snowden e anche Nicaragua e Bolivia si sono unite all'offerta.\nIl 2 luglio 2013 all'aereo presidenziale della Bolivia con a bordo il presidente Evo Morales e il suo Ministro della Difesa, di ritorno da un summit a Mosca di esportatori di gas, \u00e8 stato impedito il sorvolo nei cieli di Francia, Portogallo, Spagna e Italia su pressioni della Casa Bianca. L'aereo \u00e8 costretto a un atterraggio di emergenza a Vienna, per il sospetto rivelatosi infondato che sull'aereo potesse nascondersi Snowden. Le proteste della Bolivia per questo abuso e violazione degli accordi sul traffico aereo internazionale, perorate anche da Venezuela, Argentina e Ecuador, sono state disattese.\nNell'agosto 2013 la Russia ha concesso asilo politico temporaneo a Snowden, che ha potuto lasciare l'aeroporto.\nSnowden ha affermato di non avere relazioni particolari di collaborazione con i governi di Cina e Russia, dove attualmente risiede con un particolare permesso di soggiorno di tre anni concesso nell'agosto 2014, e di non aver mai fatto richiesta di asilo politico definitivo al governo di Mosca. Secondo alcune indiscrezioni dell'intelligence statunitense, il presidente russo Putin avrebbe pensato di consegnare Snowden al neo presidente Donald Trump, per una distensione dei rapporti tra Washington e Mosca, nonostante il 18 gennaio 2017 gli fosse stato rinnovato il permesso di residenza in Russia fino al 2020, anno nel quale potrebbe richiedere la cittadinanza russa.\nIl 22 ottobre 2020 gli viene accordato il permesso di residenza permanente in Russia."}
{"id": "4584365", "revid": "1573940", "url": "https://it.wikipedia.org/wiki?curid=4584365", "title": "Brookesia desperata", "text": "Brookesia desperata \u00e8 un piccolo sauro della famiglia Chamaeleonidae, endemico del Madagascar.\nDistribuzione e habitat.\nL'areale di questa specie \u00e8 ristretto alla Foresta d'Ambra, nel Madagascar settentrionale.\nConservazione.\nPur essendo localmente molto comune, la specie ha un areale estremamente ristretto (&lt; 50 km2), il che la rende estremamente vulnerabile. Per tale ragione la \"IUCN Red List\" la colloca tra le specie in pericolo critico di estinzione (\"Critically Endangered\"). \n\u00c8 protetta all'interno della Riserva speciale della Foresta d'Ambra."}
{"id": "4584370", "revid": "729019", "url": "https://it.wikipedia.org/wiki?curid=4584370", "title": "Isola Ada Kaleh", "text": "Ada Kaleh (in turco \"Ada Kale\" e in romeno \"insula Ada Kaleh\" o \"insula Fort\u0103rea\u021b\u0103\" che significa \"isola fortificata\") \u00e8 stata un'isola del Danubio sommersa nel 1970 dalle acque del bacino della centrale idroelettrica Por\u021bile de Fier I. Si trovava a circa 3 chilometri da Or\u0219ova e le sue dimensioni erano di circa 1,7\u00a0km di lunghezza per 500 metri di larghezza con una popolazione di circa 600 abitanti quasi tutti di origine turca.\nEra sviluppato il turismo dovuto principalmente al fatto che l'isola era porto franco e si potevano acquistare prodotti dolciari e artigianali turchi e tabacco. Era inoltre conosciuta per le coltivazioni di rose dalle quali venivano estratti olii e profumi.\nStoria.\nL'isola era abitata fin dall'antichit\u00e0. Erodoto descrisse l'isola, chiamata \"Cyraunis\", lunga 200 stadi, stretta e piena di ulivi e vite selvatica mentre lo storico romano Cornelio Nepote la chiam\u00f2 \"Cerne\".\nFu menzionata in un rapporto ufficiale dei cavalieri teutonici del 22 febbraio 1430 sulle fortificazioni del Banato come \"isola Saan con 216 abitanti\". Venne in quell'anno rinominata Ada Kaleh.\nPer la sua posizione strategica ebbe una grande importanza nel conflitto tra l'impero asburgico e quello ottomano. Pass\u00f2 di mano numerose volte tra i due contendenti fino al Trattato di Belgrado del 1739 che sanc\u00ec il passaggio ai turchi. Tra il 1789 e il 1791 fu di nuovo sotto il controllo austriaco.\nVenne dimenticata in occasione del Congresso di Berlino nel 1878 rimanendo di fatto occupata dall'Impero austro-ungarico fino al termine della prima guerra mondiale quando pass\u00f2 sotto il controllo rumeno a seguito di un referendum tra gli abitanti dell'isola.\nLa comunit\u00e0 isolana, costituita da turchi musulmani, viveva della coltivazione del tabacco e della pesca. In seguito si sviluppo nell'isola anche il turismo.\nNegli anni 1960 venne progettata la diga che avrebbe sommerso l'isola e parte delle costruzioni presenti (tra cui la fortezza) furono trasferite sull'isola \u0218imian, situata a valle della centrale, altre furono demolite. Il tappeto della moschea di Ada Kaleh, dono del sultano Abdul Hamid II, fu trasferito nella moschea di Costanza nel 1965. Parte popolazione si ristabil\u00ec a Costanza. Molti invece emigrarono in Turchia, invitati dal primo ministro S\u00fcleyman Demirel.\nNel corso del tempo furono proposti diversi progetti di ricostruzione dell'isola."}
{"id": "4584373", "revid": "1573940", "url": "https://it.wikipedia.org/wiki?curid=4584373", "title": "Palleon nasus", "text": "Palleon nasus () \u00e8 un piccolo sauro della famiglia Chamaeleonidae, endemico del Madagascar.\nDescrizione.\n\"Palleon nasus\" tende ad avere un colore biancastro di giorno e bruno di notte.\nQuesta specie ha un'escrescenza tubolare che assomiglia ad un naso, da questo deriva il suo nome scientifico, infatti \u00e8 stato soprannominato camaleonte nano nasuto.\nConservazione.\nLa \"IUCN Red List\" classifica \"P. nasus\" come specie vulnerabile.\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "4584378", "revid": "76963", "url": "https://it.wikipedia.org/wiki?curid=4584378", "title": "Nabat/Rip Off", "text": "Nabat/Rip Off \u00e8 una cassetta autoprodotta, split fra i due gruppi OI! Nabat e Rip Off."}
{"id": "4584379", "revid": "122246", "url": "https://it.wikipedia.org/wiki?curid=4584379", "title": "Crema Volley 2012-2013", "text": "Questa voce raccoglie le informazioni riguardanti il Crema Volley nelle competizioni ufficiali della stagione 2012-2013.\nStagione.\nLa stagione 2012-13 \u00e8 per il Crema Volley la prima in Serie A1, grazie alla vittoria dei \"play-off\" promozione nell'annata precedente in Serie A2; rispetto al passato campionato la squadra, sponsorizzata dal gruppo Icos, modifica notevolmente la formazione: tra le conferme la centrale Lauren Paolini e la palleggiatrice Cecilia Nicolini, mentre vengono acquistate giocatrici esperte come Tereza Matuszkov\u00e1, Riikka Lehtonen e Iuliana Nucu, oltre a giovani promettenti come Stefania Okaka e Laura Saccomani.\nL'avvio in campionato \u00e8 modesto, alternando vittorie con sconfitte: dopo una serie di due successi consecutivi il Crema Volley chiude il girone d'andata con quattro sconfitte di fila, posizionandosi al decimo posto in classifica, non qualificandosi per la Coppa Italia. Tuttavia, voci su un possibile fallimento societario si rincorrono gi\u00e0 dal mese di novembre: queste vengono ufficializzate il 10 gennaio 2013 quando la societ\u00e0 decide di ritirarsi dal campionato.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "4584380", "revid": "228587", "url": "https://it.wikipedia.org/wiki?curid=4584380", "title": "Indobrachyops panchetensis", "text": "L'indobrachiope (Indobrachyops panchetensis) \u00e8 un anfibio estinto appartenente ai temnospondili. Visse all'inizio del Triassico inferiore (Induano, circa 249 milioni di anni fa) e i suoi resti fossili sono stati ritrovati in India.\nDescrizione.\n\"Indobrachyops\" \u00e8 noto grazie a un cranio completo, ritrovati nella formazione Panchet nella miniera di carbone di Raniganj, in India. Il cranio \u00e8 di forma vagamente triangolare, con le narici molto vicine fra loro e una fitta ornamentazione sulla volta cranica. Si suppone che il corpo di \"Indobrachyops\" fosse simile a quello di una grande salamandra, con arti piccoli ai lati del corpo e una lunga coda. \nI denti lungo il margine della mascella erano piccoli e fitti. Il sistema della linea laterale era molto simile a quello di \"Deltasaurus\"; esso era completamente incoso nelle ossa della volta cranica e i solchi erano profondi, stretti e uniformi.\nClassificazione.\nI fossili di \"Indobrachyops\" sono stati descritti per la prima volta nel 1958 da Friedrich von Huene e M. R. Sahni; i due studiosi ascrissero questo animale ai brachiopidi, un gruppo di anfibi temnospondili dalla grande testa tondeggiante e dalle abitudini strettamente acquatiche. Successivi studi effettuati nel 1979 da Cosgriff e Zawiskie indicarono che \"Indobrachyops\" doveva appartenere a una nuova famiglia, gli Indobrachyopidae, che includeva altri generi poco conosciuti (\"Mahavisaurus\" e \"Rewana\").\nLa presenza o meno dell'osso lacrimale \u00e8 una caratteristica importante nella classificazione dei temnospondili (e in particolare degli stereospondili), ma non \u00e8 chiaro se \"Indobrachyops\" lo possedesse. La classificazione di questo animale, di conseguenza, \u00e8 soggetta a notevoli variazioni a seconda dei vari studi: \"Indobrachyops\" \u00e8 stato classificato come un ritidosteide primitivo (Warren e Marsicano, 1998) poich\u00e9 \u00e8 stato riconosciuto un lacrimale molto piccolo (una condizione primitiva nei ritidosteidi, che ne erano essenzialmente sprovvisti), ma anche come un ritidosteide derivato (Dias da Silva e Marsicano, 2011)."}
{"id": "4584381", "revid": "22356", "url": "https://it.wikipedia.org/wiki?curid=4584381", "title": "Indobrachyops", "text": ""}
{"id": "4584382", "revid": "173617", "url": "https://it.wikipedia.org/wiki?curid=4584382", "title": "Discorso degli Unni", "text": "Il discorso degli Unni (\"Hunnenrede\") ufficialmente discorso del Kaiser Guglielmo II al Corpo di spedizione tedesco prima della partenza per la Cina \"(Ansprache Kaiser Wilhelms II. an das deutsche Expeditionscorps vor dessen Entsendung nach China\") fu un celebre discorso pronunciato dal kaiser Guglielmo II a Bremerhaven il 27 luglio 1900 in occasione della partenza dei soldati tedeschi per la Cina, dove avrebbero dovuto sedare la ribellione dei Boxer assieme ad un contingente internazionale.\nIl discorso del Kaiser, facilmente eccitabile, fu molto violento nei confronti dei cinesi, che il 5 luglio avevano ucciso il delegato tedesco a Pechino Clemens von Ketteler, e fu usato a scopo propagandistico durante la prima guerra mondiale contro i tedeschi, spesso paragonati agli Unni riferendosi a questo discorso.\nPubblicazione.\nL'allora ministro degli esteri Bernhard von B\u00fclow, arrivato al porto di Bremerhaven, vide un'impalcatura di legno posta davanti alle truppe schierate per partire, ma non si rese conto del fatto che essa sarebbe servita al Kaiser come pulpito per pronunciare il suo discorso, il cui testo \u00e8 sopra riportato.\nPer\u00f2, prima che il discorso fosse pronunciato, l'amico del kaiser Philipp zu Eulenburg racconta di aver dato un testo attenuato ai giornalisti, in modo da non far pubblicare quello vero; Eulenburg afferma di averli ingannati facendo leva sul fatto che, avendo il testo prima che esso fosse pronunciato, avrebbero risparmiato tempo.\nNelle sue memorie, invece, B\u00fclow sostiene di essere stato proprio lui a dare un testo attenuato del discorso ai giornalisti, durante il discorso stesso, facendo leva sul loro amor patrio.\nFatto sta che, nonostante la massa dei giornalisti avesse pubblicato il discorso attenuato, il mondo conobbe ugualmente quello vero, visto che un giornalista che, appostandosi su un tetto (secondo B\u00fclow), era riuscito ad inviarlo integralmente al suo giornale.\nSempre secondo B\u00fclow, il kaiser fu molto felice di vedere il suo discorso pubblicato per intero.\nConseguenze.\nCome afferma B\u00fclow nelle sue memorie, l'effetto fu devastante per l'Impero tedesco, sia all'interno sia all'esterno. In particolare:"}
{"id": "4584384", "revid": "599013", "url": "https://it.wikipedia.org/wiki?curid=4584384", "title": "David Castedo", "text": ""}
{"id": "4584387", "revid": "287204", "url": "https://it.wikipedia.org/wiki?curid=4584387", "title": "Futbol'nyj Klub Presnja", "text": "Il Futbol'nyj Klub Presnja (), nota anche come Krasnaja Presnja e, nel periodo di maggior successo, come Asmaral, era una societ\u00e0 calcistica russa con sede nella citt\u00e0 di Mosca, rappresentante il quartiere Presnenskij.\nStoria.\nNel 1978 il club fu fondato col nome di Krasnaya Presnja, che all'epoca era il nome del quartiere; debutt\u00f2 subito nel campionato nazionale sovietico, in Vtoraja Liga, all'epoca terzo e ultimo livello del campionato, finendo ultimo. Rimase in tale campionato per oltre dieci anni, ottenendo il miglior risultato nel 1986, quando vinse il proprio girone, ma non ottenne la promozione in quanto fin\u00ec terzo dopo i play-off.\nNel 1989 fin\u00ec diciannovesimo e retrocesse nella neonata Vtoraja Niz\u0161aja Liga: fu dopo questa retrocessione che la societ\u00e0 fu acquistata dall'imprenditore iracheno Husam Al-Halidi che cambi\u00f2 nome in Asmaral,prenendo spunto dalle lettere iniziali dei suoi tre figli: ASil, MARiam e ALan. Il nuovo presidente scelse come allenatore Konstantin Beskov, gi\u00e0 tecnico della nazionale sovietica, e nei due anni successivi ottenne due vittorie che gli regalarono altrettante promozioni e un triplo salto di categoria. Infatti, la vittoria del Girone Centro della Vtoraja Liga 1991 gli consent\u00ec il doppio salto: infatti la dissoluzione dell'Unione Sovietica port\u00f2 alla nascita del campionato russo di calcio con la massima serie in cui furono ammesse anche le formazioni che avevano vinto l'ultima Vtoraja Liga.\nAl primo anno di partecipazione alla massima serie la squadra si qualific\u00f2 subito al girone di play-off per il titolo, classificandosi al settimo posto finale che rimarr\u00e0 il miglior risultato nella storia del club. L'anno successivo, infatti, la squadra retrocesse, finendo ultima: non riusc\u00ec pi\u00f9 ad ottenere risultati di rilievo e, anzi, and\u00f2 incontro ad una doppia retrocessione tra il 1995 e il 1996 che port\u00f2 la squadra in Tret'ja Liga, quarta serie del campionato russo. Ne venne fuori subito, ma solo per la riorganizzazione dei campionati avvenuta nel 1997 che vide sparire tale livello.\nTale \"promozione\" dur\u00f2 l'arco di una sola stagione: nel 1998, infatti, la squadra fin\u00ec ultima in Pervenstvo Professional'noj Futbol'noj Ligi e retrocesse nelle leghe dilettanti fino alla bancarotta del 2003. Rifondata nel 2004 come Presnja, riusc\u00ec a tornare tra i professionisti l'anno successivo, ma disput\u00f2 solo il campionato 2005: nel 2006, infatti, si ritir\u00f2 dopo dieci turni, chiudendo la propria storia."}
{"id": "4584389", "revid": "93204070", "url": "https://it.wikipedia.org/wiki?curid=4584389", "title": "Acoustic (David Knopfler &amp; Harry Bogdanovs)", "text": "Acoustic \u00e8 un doppio album del 2011 di David Knopfler e del suo fido collaboratore Harry Bogdanovs che contiene nuovi brani ed alcuni nuovi arrangiamenti di vecchi pezzi del fondatore dei Dire Straits."}
{"id": "4584392", "revid": "1305772", "url": "https://it.wikipedia.org/wiki?curid=4584392", "title": "Blue Horizon", "text": ""}
{"id": "4584394", "revid": "757396", "url": "https://it.wikipedia.org/wiki?curid=4584394", "title": "Club Baloncesto Sevilla 1989-1990", "text": "Questa voce raccoglie le informazioni riguardanti il Club Baloncesto Sevilla nelle competizioni ufficiali della stagione 1989-1990.\nStagione.\nLa stagione 1989-1990 del Club Baloncesto Sevilla \u00e8 la 1\u00aa nel massimo campionato spagnolo di pallacanestro, la Liga ACB.\nIl Club Baloncesto Sevilla partecip\u00f2 alla Liga ACB 1989-1990 arrivando all'11\u00ba posto nella classifica finale del gruppo A2. Nella seconda fase arriv\u00f2 al terzo posto del gruppo II, accedendo agli spareggi, dove conquist\u00f2 l'accesso all'A1 nella stagione successiva.\nRoster.\n\"Aggiornato al 30 luglio 2021.\""}
