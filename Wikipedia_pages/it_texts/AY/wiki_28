{"id": "4625351", "revid": "28592", "url": "https://it.wikipedia.org/wiki?curid=4625351", "title": "Contea di Merano", "text": ""}
{"id": "4625356", "revid": "718859", "url": "https://it.wikipedia.org/wiki?curid=4625356", "title": "Arakawa Under the Bridge (serie televisiva)", "text": "Arakawa Under the Bridge \u00e8 un dorama stagionale estivo prodotto e mandato in onda da TBS nel 2011 in 10 puntate. La storia si basa sulla serie manga ed anime omonima (\"Arakawa Under the Bridge\"). Nel 2012 \u00e8 stato seguito da una pellicola cinematografica conclusiva con gli stessi interpreti protagonisti.\nTrama.\nLa versione dal vivo segue abbastanza fedelmente le vicende dei vari personaggi fino alla prima met\u00e0 della storia originale. Ko \u00e8 un giovane della medio-alta borghesia giapponese, figlio ed erede d'un'importantissima azienda del paese. Durante un incidente occorsogli mentre si trovava sul ponte di Arakawa fa la conoscenza d'una bella ma stranissima ragazza che si fa chiamare Nino; ella sostiene, tra le altre cose, di provenire da Venere.\nEssendo stato salvato da Nino, Kou si sente in dovere di sdebitarsi, ma a quanto pare a prima vista la giovane donna non sembra proprio aver bisogno di nulla, tranne che d'un amante. Al ragazzo non rimane altra scelta che stabilirsi assieme a lei sotto il ponte, nelle baracche tra gli altri barboni e senzatetto, uno pi\u00f9 originale e 'folle' dell'altro."}
{"id": "4625358", "revid": "319329", "url": "https://it.wikipedia.org/wiki?curid=4625358", "title": "Nuoto sincronizzato ai Campionati mondiali di nuoto 2013 - Singolo (programma libero)", "text": "La fase preliminare si \u00e8 svolta la mattina del 22 luglio 2013, mentre la finale \u00e8 svolta la sera del 24 luglio.\nRisultati.\n\"in verde sono denotate le finaliste.\""}
{"id": "4625363", "revid": "729019", "url": "https://it.wikipedia.org/wiki?curid=4625363", "title": "Miami Dolphins 2012", "text": "La stagione 2012 dei Miami Dolphins \u00e8 stata la numero 47 della franchigia, la quarantatreesima nella National Football League. La squadra si \u00e8 classificata seconda nella AFC East division con un record di 7-9 e per il quarto anno consecutivo non ha raggiunto i playoff.\nSotto la direzione del nuovo capo-allenatore Joe Philbin, la squadra ha affidato il ruolo di quarterback titolare a Ryan Tannehill, scelto nel primo giro del Draft NFL 2012. Ryan Tannehill \u00e8 diventato il primo quarterback rookie della storia dei Dolphins a disputare tutte le partite della stagione come titolare. Nella settimana 4 contro gli Arizona Cardinals, Tannehill ha superato il record di franchigia di Dan Marino in una stagione da rookie passando 431 yard, una sola in meno dell'allora record NFL per un rookie di Cam Newton. In quella stessa gara, il wide receiver Brian Hartline ha stabilito il nuovo record di franchigia, ricevendo 12 passaggi per 253 yard."}
{"id": "4625367", "revid": "15756", "url": "https://it.wikipedia.org/wiki?curid=4625367", "title": "Rompicapo in quattro giornate", "text": "Rompicapo in quattro giornate (\"Murder at the ABA\") \u00e8 un giallo scritto da Isaac Asimov nel 1976. \u00c8 ambientato in un congresso dell'American Booksellers Association, l'associazione dei librai americani, del maggio 1975. Il protagonista \u00e8 lo scrittore di poca fortuna Darius Just, che si trova a dover indagare sull'omicidio di un suo amico.\nTrama.\nDurante la seconda giornata di un congresso dell'American Booksellers Association, lo scrittore Darius Just trova il corpo senza vita del collega e amico Giles Devore. Poich\u00e9, non avendo ritirando un pacco per lui, ha forse contribuito alla sua morte, Just si sente in colpa e comincia ad indagare su quello che tutti tranne lui credono essere un incidente. La vedova di Devore, Eunice, gli spiega che il marito aveva delle particolari manie sessuali che consistevano nel farsi trattare come un lattante: quest'elemento, insieme ai vestiti sparpagliati nella stanza del morto, in contrasto con la sua mania dell'ordine, convince Just che si tratti di omicidio. Eunice rivela anche il contenuto del pacchetto ritirato da Just, cio\u00e8 delle penne con le iniziali di Devore, le uniche che questi utilizzava; ci\u00f2 fa aumentare il senso di colpa dello scrittore. Dopo essersi congedato da Eunice, ed essersi convinto della sua innocenza, Just telefona alla libraia Roseann Bronstein, altra spasimante di Devore, e si accerta anche della sua estraneit\u00e0 al delitto. La sera, ad un ricevimento, Just incontra Henrietta Corvass e le chiede di raccontargli gli ultimi momenti passati insieme a Devore. La ragazza, molto reticente, gli rivela che il fu scrittore la sera prima aveva tentato di attuare il suo gioco sessuale con lei, ma che ella era fuggita via.\nLa mattina dopo, Just va dal capo della sicurezza dell'albergo Anthony Marsogliani e cerca di strappargli delle informazioni su un presunto traffico di droga all'interno dell'albergo, - nella stanza del morto lo scrittore aveva trovato anche della cocaina, poi misteriosamente sparita - ottenendo solo di aumentare l'ostilit\u00e0 che l'uomo prova per lui. Ne discute poi con la responsabile delle relazioni pubbliche Sarah Voskovek, che gli rivela di sapere qualcosa su un effettivo traffico di stupefacenti, ma lo mette anche in guardia contro il potere degli spacciatori. Quindi si reca ad una conferenza di Isaac Asimov, ma prima incontra Michael Strong, agente della sicurezza dell'albergo, primo ad accorrere il giorno prima sulla scena del delitto. Egli che afferma di non sapere niente della droga e si mostra molto preoccupato, probabilmente per delle ripercussioni con il suo capo che vuole salvaguardare la reputazione dell'albergo.\nDopo la conferenza Just e Asimov pranzano insieme, e qui il protagonista propone all'altro di utilizzare per il suo libro su un assassinio al congresso dell'ABA il presunto omicidio di Devore. Asimov accetta, scegliendo per\u00f2 come narratore Just. Dopo pranzo lo scrittore si reca dalla sua (e prima di morire anche di Devore) editrice, Teresa Valier, la quale gli spiega ci\u00f2 che ha visto dell'ultimo firmacopie di Devore, fatto con Asimov. Il compito di Valier era aprire i libri a Devore affinch\u00e9 questi potesse firmarli; successe per\u00f2 che la penna del fu scrittore si scaric\u00f2, per cui, non avendo l'editrice alcuna penna di riserva, dovette prestargliela un ammiratore. Quando per\u00f2 anche la seconda penna si scarica, Valier va a cercarne un'altra, per scoprire al suo ritorno che un'altra penna era stata prestata da Nellie Griswold della Hercules Books. A questo punto Just va a parlare con Griswold, che gli rivela che Devore, dopo aver terminato la seconda penna, se l'era messa in tasca.\nDopo essersi congedato da Griswold e dopo aver saputo dalla guardarobiera dell'albergo che la donna che accompagnava Devore la mattina dell'assassinio era Sarah Voskovek, Just va a parlare proprio con quest'ultima. Vokovek gli racconta che, dopo aver ricevuto una chiamata dalla stanza di Devore, vi si era recata per vedere cosa fosse successo. Arrivata, aveva trovato Devore piagnucolante per non aver ricevuto le penne e per il rifiuto della sera precedente. \u00c8 qui che Voskovek sent\u00ec le parole \"Quel Darius! Quel maledetto!\", per cui pi\u00f9 tardi sarebbe andata a parlare con Just. Devore, inoltre propose anche a Voskovek di attuare il suo gioco sessuale, provocando la fuga di quest'ultima. Terminato il colloquio, Just e Voskovek decidono di andare a cenare insieme. Passano una gradevole serata, decidono di passeggiare un po' e si fermano su una panchina in un parco. Qui vengono per\u00f2 aggrediti da un uomo con un coltello che cerca di ucciderli. Just riesce a mettere in fuga l'assassino, ma sbatte violentemente la testa contro il tronco di un albero. Riesce a tornare a casa e mettersi a letto con l'aiuto di Voskovek, che lo assiste e rimane con lui.\nLa mattina seguente Just si sveglia e, con l'aiuto di Voskovek, capisce la soluzione dell'enigma. Si recano entrambi al congresso dell'ABA e lo scrittore va da Marsogliani, chiedendogli di aiutarlo ad acciuffare una volta per tutte il colpevole. Anche se diffidente, visto che Just si rifiuta di spiegare il suo piano, il capo della sicurezza accetta. Passano allora a prendere Michael Strong ed entrano nella stanza di Devore. Qui Just assicura che l'assassino si presenter\u00e0 dopo entro un quarto d'ora. Quasi alla fine dei quindici minuti, quando la tensione di tutti e tre \u00e8 arrivata all'apice, lo scrittore chiede a Strong di prestargli una penna. Questi fa per consegnargliela, ma Just gli salta addosso e gliene prende un'altra. Allora l'agente della sicurezza inizia a gridare e si scaglia contro Just, ma viene fermato da Marsogliani. Lo scrittore apre la penna e vi trova della cocaina: allora Strong confessa la sua colpevolezza. Pranzando con Voskovek, Just spiega a quest'ultima come ha fatto ad arrivare alla verit\u00e0. Il romanzo si chiude con i due nel letto che fanno l'amore."}
{"id": "4625369", "revid": "60299080", "url": "https://it.wikipedia.org/wiki?curid=4625369", "title": "San Cosma (citt\u00e0)", "text": ""}
{"id": "4625388", "revid": "1543377", "url": "https://it.wikipedia.org/wiki?curid=4625388", "title": "Saint Seiya Rebirth", "text": "Saint Seiya Rebirth - La rinascita dei Cavalieri dello zodiaco \u00e8 la prima webserie italiana a portare in versione live action i cavalieri dello zodiaco. \u00c8 stata sottotitolata in 4 lingue (inglese, francese, spagnolo, portoghese) e ha superato i 5.000.000 di visualizzazioni.\nLa serie \u00e8 girata in tutta Italia, il primo episodio ha superato nei primi 10 giorni le 10.000 visite, e nel primo mese le 100.000 visualizzazioni.\nGrazie ai sottotitoli la serie si diffonde anche all'estero, su portali come Webseries Channel.\n\u00c8 un progetto no profit e quindi non ufficiale.\nNonostante ci\u00f2, l'accoglienza dei fans \u00e8 stata notevole, tanto da essere presentato in anteprima ad importanti fiere del settore.\nLa prima presentazione \u00e8 stata all'Agliana Moonlight cosplay, con le prime tre puntate, nel 2011.\nLa seconda all'interno del movie and cosplay di Lucca, sempre nel 2011, presentato la serie e l'anteprima della quarta puntata.\nLa prima importante presentazione arriva con la proiezione del sesto episodio (Light vs Darkness - part 1) all'interno del programma dell'edizione del Lucca Comics &amp; Games 2012.\nLa seconda parte dell'episodio \u00e8 stata proiettata in chiusura ad un lungometraggio creato tagliando e mischiando le puntate gi\u00e0 uscite, all'interno di Cartoon Club - Rimini Comics 2013, subito dopo la prima reunion storica dei doppiatori dei \"Cavalieri dello Zodiaco\".\nTutto il live action \u00e8 stato doppiato dalle voci storiche della serie, quali Ivo De Palma, Tony Fuochi, Dania Cericola, e altri.\nTrama.\nLa serie \u00e8 un sequel diretto della saga di Hades, che ha un continuo nella versione cartacea (Next Dimension) ma non in quella animata.\n\u00c8 stato scelto di seguire il passato proposto nella serie \"Lost Canvas\".\nExtra.\nSono presenti oltre agli episodi, due speciali, la versione live action della sigla Chikiyuugi e la versione live action della sigla Pegasus Fantasy."}
{"id": "4625392", "revid": "287204", "url": "https://it.wikipedia.org/wiki?curid=4625392", "title": "Jennifer Heil", "text": "Biografia.\nLa Heil debutta in competizioni valide ai fini del punteggio F.I.S. il 17 febbraio 1997, partecipando ad una gara di gobbe della Nor-Am Cup a Fortress Mountain, giungendo 4\u00aa. Ottiene il suo primo successo, nella stessa manifestazione continentale e sul medesimo tracciato, due anni dopo, nella specialit\u00e0 delle gobbe in parallelo.\nNel 1999 esordisce in Coppa del Mondo con un 29\u00ba posto, mentre dovr\u00e0 attendere il 2002 per salire sul gradino pi\u00f9 alto del podio, sulla pista di Inawashiro (in Giappone) sempre nelle gobbe.\nNel 2002 in occasione dei XIX Giochi olimpici invernali di chiude al quarto posto nella medesima specialit\u00e0. Ai Mondiali di Ruka 2005 riesce a conquistare l'oro iridato nelle gobbe in parallelo.\nAlle Olimpiadi di raggiunge l'apice della carriera laureandosi campionessa olimpica di gobbe. L'anno seguente si aggiudica altre due medaglie ai Mondiali di Madonna di Campiglio 2007, un oro nelle gobbe in parallelo e un argento nelle gobbe e nella stessa stagione vince la Coppa del Mondo generale.\nDopo aver ottenuto un altro oro ai Mondiali di Inawashiro 2009 e un argento olimpico ai XXI Giochi olimpici invernali di , nel 2011 incrementa il palmar\u00e8s con due medaglie d'oro, in entrambe le discipline delle gobbe, ai Mondiali di Deer Valley 2011.\nLa sciatrice vanta anahce cinque Coppe del Mondo di gobbe ed una nelle gobbe in parallelo, oltre ad aver collezionato 25 vittorie e 58 podi complessivi.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nMO = gobbe\nDM = gobbe in parallelo"}
{"id": "4625401", "revid": "297031", "url": "https://it.wikipedia.org/wiki?curid=4625401", "title": "Preussen (veliero)", "text": "La Preussen ( o \"Preu\u00dfen\", che in tedesco significa Prussia) \u00e8 stata una nave a palo a cinque alberi con chiglia in acciaio costruita nel 1902 a Geestem\u00fcnde per la compagnia di navigazione F. Laeisz di Amburgo.\nLa \"Preussen\" \u00e8 stato uno dei velieri pi\u00f9 grandi mai costruiti, la pi\u00f9 lunga in assoluto e la seconda per il tonnellaggio (dopo la \"Thomas W. Lawson\", l'unico veliero a sette alberi costruito, con dislocamento di 13.860 tonnellate). \u00c8 stata anche uno dei velieri pi\u00f9 veloci: in un periodo di 11 giorni percorse 4.860\u00a0km, alla velocit\u00e0 media di oltre 11 nodi.\nStoria.\nEntrata in servizio il 31 luglio 1902, il suo primo viaggio fu un trasporto di nitrati verso Iquique in Cile, effettuato in 64 giorni doppiando capo Horn.\nNel 1903 (2 febbraio - 1\u00ba maggio) stabil\u00ec un record navigando da capo Lizard a Iquique in 57 giorni. Fece dodici viaggi andata e ritorno da Amburgo al Cile e nel 1908 un viaggio \"charter\" intorno al mondo per conto della Standard Oil, toccando i porti di New York e Yokohama.\nMentre stava effettuando il 14\u00ba viaggio verso il Cile, il 7 novembre 1910 sub\u00ec uno speronamento nella Manica da parte del piroscafo SS \"Brighton\", che violando le regole di navigazione cerc\u00f2 di passarle a prua sottovalutando la sua velocit\u00e0 (16 nodi, ca. 30\u00a0km/ora). Mentre tentava di raggiungere Dover per essere riparata, si aren\u00f2 vicino alla costa a est della citt\u00e0 e in seguito affond\u00f2. Tutto l'equipaggio riusc\u00ec a mettersi in salvo. Alcune parti del relitto giacciono ancora in un fondale di pochi metri nei pressi di Dover.\nEra una delle navi mercantili a vela note come navi a palo. Per le sue dimensioni, eleganza e capacit\u00e0 di navigazione era chiamata nella sua epoca \u00abla Regina delle Regine del mare\u00bb.\nUn modello in grande scala (1:48) della Preussen \u00e8 conservato a San Francisco nel San Francisco Maritime Museum.\nLa nave da crociera a cinque alberi Royal Clipper, varata nel 2000, \u00e8 ispirata al Preussen."}
{"id": "4625426", "revid": "125372450", "url": "https://it.wikipedia.org/wiki?curid=4625426", "title": "Rick Davies", "text": "Davies \u00e8 l'unico membro dei Supertramp che \u00e8 stato sempre presente nel gruppo, e ha composto molti dei loro successi, come \"Goodbye Stranger\", \"Bloody Well Right\", \"My Kind of Lady\" e \"Cannonball\". \u00c8 conosciuto per le sue composizioni progressive rock influenzate in maniera sofisticata da blues e jazz e per i suoi testi cinici.\nA partire dal 1971, con \"Indelibly Stamped\", Davies divide le parti vocali soliste con il compagno di band Roger Hodgson, fino al 1983, anno in cui Roger lascia la band e Rick resta unico cantante nel gruppo. La voce di Davies ha un carattere molto pi\u00f9 mascolino rispetto a quella di Hodgson, e di solito impiega un registro da baritono in completo contrasto con il registro da tenore del compagno di band. Comunque occasionalmente canta in falsetto, che ricorda vagamente la voce di Hodgson, come in \"Goodbye Stranger\" e in \"My Kind of Lady\".\nNel gruppo suona anche l'armonica.\nGiovinezza.\nRichard Davies nasce a Swindon nel 1944 da Betty e Dick Davies. Betty era una parrucchiera e aveva un salone, mentre Dick era un commerciante per la marina, che mor\u00ec nel 1973. Rick frequent\u00f2 la Sanford Street School e, secondo la madre Betty, \"l'unica materia in cui andava bene era Musica.\"\nI primi vagiti musicali furono all'et\u00e0 di otto anni, quando i suoi genitori gli diedero un radiogramma di seconda mano comprendente alcuni dischi lasciati dal proprietario precedente. Tra questi vi era \"Drummin' Man\" del leggendario batterista Gene Krupa che, per dirlo con le parole di Davies, \"mi colp\u00ec come un fulmine. Devo averlo ascoltato 2000 volte\". Un amico di famiglia fece per Rick una batteria improvvisata utilizzando una scatola di biscotti, e all'et\u00e0 di 12 anni Davies si un\u00ec alla British Railways Staff Association Brass and Silver Jubilee Band come suonatore di rullante. In una intervista del 2002 ha detto: \"Da bambino ero solito ascoltare i tamburi marciare lungo le strade in Inghilterra, nella mia citt\u00e0 natale, era un suono fantastico per me. Poi ho avuto dei tamburi e ho preso lezioni. Ero molto serio riguardo alla cosa... Pensavo che se fossi riuscito a farlo - Intendo un vero batterista, leggendo la musica e suonando con le big bands, con le rock bands, classica, latina, e sapere quello che stavo per fare - mi sarei chiesto se la mia vita fosse gi\u00e0 impostata. Alla fine ho cominciato a giocherellare con le tastiere, e per qualche ragione sembrava che le cose andassero meglio rispetto a come andavano con la batteria. Quindi pensai che fare quello a cui le persone reagiscono.\"\nDavies non prese mai lezioni di tastiera, ma secondo Betty Davies \"impar\u00f2 da solo la maggior parte delle cose che sa sulla musica\".\nDal 1959, la sua attenzione fu catturata dal rock 'n' roll, e si un\u00ec a una band chiamata Vince and the Vigilantes. Nel 1962, mentre studiava nel dipartimento di arte allo Swindon College, form\u00f2 la propria band, chiamata Rick's Blues, suonando un piano elettrico Hohner invece della batteria. Il gruppo incluse per un periodo Gilbert O'Sullivan alla batteria; egli successivamente fu il testimone di nozze al matrimonio di Davies. In una intervista del marzo 1972, O'Sullivan dichiar\u00f2 che \"fu Rick inizialmente a insegnarmi a suonare la batteria e il pianoforte; difatti mi ha insegnato tutto ci\u00f2 che riguarda la musica.\" Quando suo padre si ammal\u00f2, Davies sciolse i Rick's Blues, lasci\u00f2 il college e inizi\u00f2 a lavorare come saldatore alla Square D, una ditta che produceva strumenti e sistemi di controllo industriale e che aveva una fabbrica sulla Cheney Manor Trading Estate a Swindon. Qualsiasi speranza di carriera artistica fu temporaneamente congelata.\nNel 1966 divent\u00f2 organista nella band The Lonely Ones (conosciuta per essere stata una delle prime band di Noel Redding, anche se Redding non faceva gi\u00e0 parte del gruppo quando entr\u00f2 Davies), i quali poi cambiarono il loro nome in The Joint e registrarono le colonne sonore per dei film tedeschi. Successivamente confess\u00f2 che ment\u00ec circa le sue abilit\u00e0 per poter entrare nel gruppo, ammettendo in realt\u00e0 di non saper suonare l'organo all'epoca. Mentre il gruppo era a Monaco, Davies incontr\u00f2 il milionario danese Stanley August Miesegaes, che si offr\u00ec di finanziarlo se avesse formato un nuovo gruppo.\nSupertramp.\nDavies decise di formare un nuovo gruppo e rientr\u00f2 a casa dalla Svizzera per mettere un annuncio nella rivista musicale Melody Maker nell'agosto 1969. Roger Hodgson fu ascoltato e, nonostante le loro origini contrastanti - l'educazione della classe operaia di Davies e l'istruzione scolastica esclusiva di Hodgson - iniziarono subito un rapporto lavorativo e cominciarono a scrivere virtualmente tutte le loro canzoni assieme. Il gruppo inizialmente fu chiamato Daddy, ma poi fu rinominato Supertramp nel gennaio 1970.\nI Supertramp divennero uno dei primi gruppi a firmare con l'emergente A&amp;M Records e alla fine dell'estate del 1969 avevano registrato il loro primo album, chiamato semplicemente \"Supertramp\". Hodgson esegu\u00ec la maggior parte delle parti vocali soliste, ma dal loro secondo album \"Indelibly Stamped\", Davies intensific\u00f2 la presenza come cantante, e lui e Hodgson condividevano le parti vocali in maniera equa.\nDopo cinque anni con Davies e Hodgson come pilastri di un gruppo in continua evoluzione, finalmente si form\u00f2 una formazione stabile e registrarono \"Crime of the Century\", pubblicato nel 1974, che li port\u00f2 al successo di critica e pubblico raggiungendo la quarta posizione nella classifica inglese. Nonostante i loro singoli godessero solo di un moderato successo, i loro album erano sempre in posizioni alte delle classifiche. Il rapporto di Davies con Hodgos cominci\u00f2 a deteriorarsi e i due ripresero a scrivere la maggior parte delle loro canzoni separatamente, anche se decisero che esse sarebbero comunque state accreditate a Davies/Hodgson, come da contratto.\nNel 1977 il gruppo si trasfer\u00ec negli Stati Uniti, e l\u00ec registrarono il loro album pi\u00f9 venduto, \"Breakfast in America\". Con pi\u00f9 singoli di successo rispetto ai loro primi cinque album, raggiunse la terza posizione nel Regno Unito e la prima posizione in America. Si stima che l'album abbia venduto oltre 20 milioni di copie dalla sua uscita il 29 marzo 1979.\nNel 1983, Hodgson lasci\u00f2 il gruppo. Il rapporto di Davies con lui si indebol\u00ec fino quasi a non esistere, e l'ultimo successo del gruppo prima dell'abbandono di Hodgson, \"My Kind of Lady\", lo vede poco coinvolto sia come compositore sia come musicista. Il brano \u00e8 una vetrina per l'estensione vocale di Davies, che canta tutte le parti, da un basso a un falsetto penetrante alla sua voce roca da baritono. Con Davies saldamente al timone, i Supertramp tornarono ad un approccio pi\u00f9 progressive e meno commerciale. La band continu\u00f2 ad andare in tour e a registrare per altri cinque anni prima di sciogliersi, con un accordo reciproco tra i membri che i Supertramp avevano fatto il loro corso.\nNel 1997, durante i lavori per quello che avrebbe dovuto essere il suo primo album da solista, Davies decise di riformare i Supertramp. Il gruppo prontamente ritorn\u00f2 a registrare e ad andare in tour, realizzando altri due album in studio prima di sciogliersi nuovamente. Si sono riuniti nel 2010 per il loro tour 70-10.\nVita privata.\nDavies ha sposato sua moglie Sue (che \u00e8 stata il manager dei Supertramp dal 1984) nel 1977.\nLa madre di Rick \u00e8 deceduta alla fine del 2008 in una casa di cura a Stratton St. Margaret; Davies viaggiava da casa sua ogni Natale a farle visita. Il suo ultimo viaggio \u00e8 stato nel 2009 per organizzare una festa in memoria di sua madre.\nDavies \u00e8 il proprietario della Rick Davies Productions, che \u00e8 titolare dei diritti delle registrazioni dei Supertramp.\nIl 4 agosto 2015 ha annunciato di doversi sottoporre a cure mediche per combattere un mieloma multiplo, problema che ha portato all'annullamento del tour in programma a novembre-dicembre 2015\nIl 28 e 29 Agosto 2018 e il 1 Giugno 2019, torna ad esibirsi dal vivo alla Stephen Talkhouse di Amagansett a New York con la band \"Ricky and the Rockets\" per un concerto dedicato al blues con qualche pezzo speciale dell'era Supertramp."}
{"id": "4625433", "revid": "767487", "url": "https://it.wikipedia.org/wiki?curid=4625433", "title": "Yishtabach", "text": "Yishtabach ( - \"[ Dio ] sia lodato\") \u00e8 una preghiera nella porzione finale delle preghiere ebraiche mattutine \"Pesukei Dezimra\" note col titolo di \"shacharit\", recitata prima del secondo \"kaddish\" che conduce alle preghiere dello \"Shem\u00e0\".\nIl tema del numero \"quindici\" gioca un ruolo essenziale nella benedizione: ci sono quindici espressioni di lode all'inizio della prima met\u00e0 del paragrafo e quindici parole nella benedizione conclusiva (dopo \"Benedetto sei Tu, o Dio...\"). Il numero quindici \u00e8 un'allusione sia al Nome Divino \u05d9\u05d4 (la cui ghematria \u00e8 quindici) e ai quindici \"Canti delle Ascensioni\" composti da Davide, . Due temi si trovano in \"Yishtabach\": 1) la potenza e immensit\u00e0 di Dio meritano la nostra lode e adorazione, 2) si deve continuamente lodare Dio.\n\"Yishtabach\" si recita usualmente in piedi, alcune congregazioni durante lo Shabbat recitano la preghiera dopo essersi seduti.\nNon si conosce l'autore di \"Yishtabach\", ma con le parole 2-5 nella preghiera che sono scritte \u05e9\u05c1\u05dc\u05de\u05d4 (\"Shlomo\"), ci\u00f2 potrebbe alludere ad un riferimento su Re Salomone."}
{"id": "4625435", "revid": "279320", "url": "https://it.wikipedia.org/wiki?curid=4625435", "title": "Tae-Kwon Do", "text": ""}
{"id": "4625442", "revid": "599013", "url": "https://it.wikipedia.org/wiki?curid=4625442", "title": "Rodengo (disambigua)", "text": ""}
{"id": "4625480", "revid": "767487", "url": "https://it.wikipedia.org/wiki?curid=4625480", "title": "Eosuchus", "text": "L'eosuco (gen. Eosuchus) \u00e8 un rettile estinto appartenente ai coccodrilli. Visse tra il Paleocene superiore e l'Eocene inferiore (circa 58 - 50 milioni di anni fa) e i suoi resti fossili sono stati ritrovati in Nordamerica (Maryland, Virginia e New Jersey) e in Europa (Francia). \u00c8 considerato un membro basale del gruppo dei gavialoidi (attualmente rappresentati dal gaviale del Gange), in un clade comprendente altre forme arcaiche come \"Eothoracosaurus\" e \"Thoracosaurus\". Le specie note di \"Eosuchus\" sono \"E. minor\" ed \"E. lerichei\"."}
{"id": "4625485", "revid": "118501171", "url": "https://it.wikipedia.org/wiki?curid=4625485", "title": "Associazione Calcio Ozo Mantova 1959-1960", "text": "Questa voce raccoglie le informazioni riguardanti l'Associazione Calcio Ozo Mantova nelle competizioni ufficiali della stagione 1959-1960.\nStagione.\nNella stagione 1959-1960 l'Ozo Mantova ha disputato il campionato di Serie B, un torneo a 20 squadre che prevede tre promozioni in Serie A e tre retrocessioni in Serie C, con 39 punti si piazza in sesta posizione della classifica. Salgono in Serie A il Torino con 51 punti, il Lecco con 50 punti ed il Catania con 47 punti, retrocedono il Taranto con 33 punti, il Modena con 32 punti ed il Cagliari con 31 punti.\nNella attuale stagione l'Ozo Mantova si ritrova in Serie B, dopo due splendide promozioni consecutive, guidato dalla sapiente regia di Edmondo Fabbri. L'impresa di stagione \u00e8 rappresentata dalla vittoria in casa del Torino il 15 novembre, Toro che \u00e8 destinato a dominare il torneo cadetto, sar\u00e0 promosso in Serie A con Lecco e Catania. L'Ozo Mantova a sei turni dal termine si trova nei bassifondi con tredici squadre racchiuse in tre punti, con tre retrocessioni previste. Mondino Fabbri da la scossa e con un finale di campionato travolgente, cinque vittorie in sei partite, i biancorossi chiuderanno il torneo al sesto posto. Miglior realizzatore stagionale biancorosso \u00e8 Renzo Uzzecchini autore di 12 reti."}
{"id": "4625486", "revid": "481666", "url": "https://it.wikipedia.org/wiki?curid=4625486", "title": "Fred E. Wright", "text": "Biografia.\nNato in Inghilterra, a Dover, nel 1871, lavor\u00f2 come regista negli Stati Uniti dirigendo circa una cinquantina di film, girati tutti negli anni dieci. Il suo nome appare anche in cinque pellicole come sceneggiatore e in una, \"Love Insurance\" del 1919, come attore.\nMor\u00ec a Los Angeles il 5 agosto 1936 all'et\u00e0 di 65 anni."}
{"id": "4625494", "revid": "287204", "url": "https://it.wikipedia.org/wiki?curid=4625494", "title": "Nuoto in acque libere ai Campionati mondiali di nuoto 2013 - 10 km maschili", "text": "La gara dei 10 km in acque libere maschile si \u00e8 svolta la mattina del 20 luglio 2013 e vi hanno partecipato 54 atleti."}
{"id": "4625499", "revid": "767487", "url": "https://it.wikipedia.org/wiki?curid=4625499", "title": "Toyotamaphimeia machikanensis", "text": "Toyotamaphimeia machikanensis \u00e8 un coccodrillo estinto, appartenente ai tomistomini. Visse nel Pleistocene medio (circa 500.000 anni fa) e i suoi resti fossili sono stati ritrovati in Giappone. Era strettamente imparentato all'attuale falso gaviale, tanto che inizialmente fu descritto come un membro dello stesso genere della forma attuale, \"Tomistoma\". \"Toyotamaphimeia\" era un grande coccodrillo: il solo cranio superava il metro di lunghezza, e l'animale intero raggiungeva gli 8 metri."}
{"id": "4625502", "revid": "22356", "url": "https://it.wikipedia.org/wiki?curid=4625502", "title": "Toyotamaphimeia", "text": ""}
{"id": "4625504", "revid": "110157", "url": "https://it.wikipedia.org/wiki?curid=4625504", "title": "Federazione di pallamano dell'Ucraina", "text": "La Federazione di pallamano dell'Ucraina (ucr.: \u0424\u0435\u0434\u0435\u0440\u0430\u0446\u0456\u044f \u0413\u0430\u043d\u0434\u0431\u043e\u043b\u0443 \u0423\u043a\u0440\u0430\u0457\u043d\u0438) \u00e8 l'ente che governa la pallamano in Ucraina.\n\u00c8 stata fondata nel 1992 ed \u00e8 affiliata alla International Handball Federation ed alla European Handball Federation.\nLa federazione assegna ogni anno il titolo di campione d'Ucraina e la coppa nazionale sia maschile che femminile.\nControlla ed organizza l'attivit\u00e0 delle squadre nazionali.\nLa sede amministrativa della federazione \u00e8 a Kiev.\nSquadre nazionali.\nLa federazione controlla e gestisce tutte le attivit\u00e0 delle squadre nazionali ucraine.\nCompetizioni per club.\nLa federazione annualmente organizza e gestisce le principali competizioni per club del paese."}
{"id": "4625516", "revid": "76963", "url": "https://it.wikipedia.org/wiki?curid=4625516", "title": "Nobuo Ky\u014d", "text": "Ha iniziato la sua carriera nel mondo dello spettacolo alla fine degli anni novanta, e da allora ha partecipato con ruoli sempre pi\u00f9 importanti in molti spettacoli televisivi, dorama e film per il cinema. Conosciuto soprattutto per l'interpretazione data nella versione live action della serie manga \"Hana-Kimi\" intitolata \"Hanazakari no kimitachi e\", assieme a Shun Oguri e T\u014dma Ikuta."}
{"id": "4625518", "revid": "111325", "url": "https://it.wikipedia.org/wiki?curid=4625518", "title": "Onomastica cinese", "text": "I nomi propri (in cinese: ) degli abitanti della Cina e di Taiwan sono costituiti, secondo la tradizionale onomastica cinese, da un cognome (in cinese ) e da un nome (in cinese ).\nIn cinese il cognome precede sempre il nome, nella forma scritta come in quella parlata ed in tutti gli usi; \u00e8 inoltre prassi comune rivolgersi ad una persona utilizzando il suo nome completo (dunque chiamandola con il cognome e con il nome), anche in contesti informali. A titolo di esempio, dunque, un uomo di nome Wei () ed appartenente alla famiglia Zhang () verr\u00e0 chiamato \"Zhang Wei\" () e non \"Wei Zhang\", seguendo l'ordine cognome-nome; sia i conoscenti che gli amici si rivolgeranno a lui (di regola) utilizzando il nome completo.\nIn contesti formali, ci si pu\u00f2 rivolgere ad una persona anche utilizzando il solo cognome seguito (e non preceduto) da un titolo onorifico, quale \"xiansheng\" (; analogo all'inglese \"Mister\" o all'italiano \"Signor...\") o n\u00fcshi (, analogo all'inglese \"Madam\" o all'italiano \"Signora\"), laoshi (; letteralmente \"insegnante\" ed analogo all'italiano \"Professor...\") ecc. In questi casi, il nome di battesimo si omette ed il titolo viene posto dopo il cognome. Dunque, continuando l'esempio, per rivolgersi a Zhang Wei utilizzando l'appellativo \"Signor...\" si utilizzer\u00e0 la formula \"Zhang xiansheng\" (, \"Signor Zhang\").\nPresso i cinesi di etnia Han, i cognomi sono quasi esclusivamente monosillabici ed i nomi possono essere sia monosillabici che bisillabici. Cognomi costituiti da pi\u00f9 di una sillaba sono praticamente inesistenti fra i cinesi Han (l'unica eccezione \u00e8 costituita da una ventina di cognomi composti da due sillabe) e lo stesso si pu\u00f2 dire dei nomi di battesimo di tre o pi\u00f9 sillabe; pertanto, un tipico nome proprio cinese sar\u00e0 composto da due o tre sillabe in tutto, una per il cognome e una o (pi\u00f9 spesso) due per il nome. Cognomi di due, tre o pi\u00f9 sillabe sono per\u00f2 diffusi presso alcune minoranze etniche non-Han.\nNella forma scritta gli antroponimi (come qualunque altra parola in lingua cinese) vengono realizzati tramite caratteri, e la loro pronuncia pu\u00f2 essere romanizzata attraverso vari sistemi di trascrizione, il pi\u00f9 diffuso dei quali \u00e8, oggigiorno, il pinyin.\nCognomi.\nNella societ\u00e0 cinese i cognomi vengono spesso trasmessi di padre in figlio, seguendo dunque una linea di discendenza maschile (come del resto avviene in molti altri paesi del mondo, Italia inclusa) anche se \u00e8 possibile scegliere il cognome della madre; le donne di norma mantengono il proprio cognome da nubile anche dopo essersi sposate, invece di assumere quello del marito.\n\u00c8 pressoch\u00e9 proverbiale, in Cina, il basso grado di differenziazione dei cognomi: un termine colloquiale autoctono per riferirsi alla popolazione cinese nel suo complesso \u00e8 Bai Xing (), letteralmente \"cento cognomi\". In effetti, stando a uno studio dell'Accademia cinese delle scienze, in Cina esistono al giorno d'oggi circa 4100 cognomi diversi, e la maggior parte di essi sono rari o di uso limitato a determinate regioni geografiche o etnie. Cento soli cognomi sono portati dall'85% della popolazione cinese (ovvero da pi\u00f9 di un miliardo di persone) ed il 20% di essa porta uno dei tre cognomi maggiormente diffusi, che sono W\u00e1ng (), L\u01d0 () e Zh\u0101ng (). La distribuzione geografica di molti cognomi \u00e8 inoltre estremamente diseguale, e di conseguenza molti cognomi sono fortemente geolocalizzati: ad esempio il cognome Chen () \u00e8 molto diffuso nel sud della Cina, ma pi\u00f9 raro nelle regioni settentrionali. Il basso numero di cognomi \u00e8 anche dovuto al fatto che in et\u00e0 antica i cognomi erano portati solo dai nobili e che i contadini, quando ebbero la possibilit\u00e0 di portarne uno, usarono quelli gi\u00e0 esistenti.\nI cognomi cinesi dell'etnia Han sono quasi esclusivamente monosillabici, costituiti dunque da un'unica sillaba e realizzati graficamente mediante un unico carattere. A parziale eccezione esistono una ventina scarsa di cognomi bisillabici: di questi i pi\u00f9 diffusi sono Sima (), Zhuge (), Ouyang () e Situ (). Presso numerose etnie non-Han della Cina sono invece diffusi cognomi di due o pi\u00f9 sillabe: \u00e8 il caso ad esempio di molti imperatori della Dinastia Qing, che fu fondata dai mancesi.\nNomi propri.\nI nomi propri (prenomi) Han sono costituiti da una o massimo due sillabe, corrispondenti ad uno o due caratteri; mostrano una variabilit\u00e0 molto maggiore rispetto ai cognomi. Al giorno d'oggi i nomi di due sillabe sono pi\u00f9 diffusi rispetto a quelli monosillabici, costituendo pi\u00f9 dell'80% del totale.\nI nomi propri in Cina vengono sempre posti dopo il cognome, sia nello scritto che nel parlato. Tanto in contesti formali che informali, \u00e8 inoltre estremamente raro rivolgersi una persona usando solo il nome: consuetudine vuole che si utilizzi sia il cognome che il nome, anche fra amici.\nPer quanto riguarda i nomi propri bisillabici, va notato che le sillabe che li compongono costituiscono un'entit\u00e0 unica e non possono essere troncate: non \u00e8 possibile rivolgersi ad una ragazza di nome Xiaoyu () chiamandola solo Xiao, o solo Yu.\nIn cinese i nomi propri, ed i caratteri con cui sono scritti, hanno sempre un significato letterale, per lo pi\u00f9 associato con caratteristiche positive. I nomi maschili hanno spesso significati associati alla forza o alla fermezza di carattere, mentre nei nomi femminili sono pi\u00f9 diffusi termini associati con la bellezza e la gentilezza. Tuttavia nella scelta di un nome, oltre al significato, concorrono anche fattori quali la musicalit\u00e0 della pronuncia o la bellezza del carattere con cui \u00e8 scritto. Molti nomi sono composti da due sillabe che, pur avendo dei significati propri, insieme non significano nulla.\nTradizioni storiche.\nNomi proibiti.\nAll'epoca della Cina imperiale erano in vigore leggi che proibivano l'utilizzo di determinati nomi propri. In particolare esistevano restrizioni in merito all'utilizzo dei nomi degli Imperatori e degli alti funzionari di Stato (pratica nota come ), all'utilizzo dei nomi dei propri antenati () e infine all'utilizzo di nomi di persone rispettate o considerate sante (). Sebbene tali restrizioni siano meno sentite che in passato, nella Cina moderna \u00e8 ancora molto raro che ai figli vengano dati nomi propri appartenuti agli antenati (in particolare genitori, nonni e bisnonni), a differenza di quanto avviene comunemente in Occidente.\nNome di cortesia.\nIl nome di cortesia () era una sorta di pseudonimo che veniva adottato dai membri delle classi alte nell'epoca imperiale, a partire dal conseguimento dei vent'anni. Tradizionalmente era infatti considerato scortese rivolgersi a qualcuno utilizzando il suo vero nome, e pertanto il nome di cortesia sostituiva di fatto il nome proprio di una persona in tutte le occasioni sociali, mentre il vero nome era riservato per l'utilizzo da parte dei parenti stretti in ambiente familiare. I nomi di cortesia erano generalmente prerogativa dei maschi, anche se in qualche caso potevano essere assegnati alle donne al momento del matrimonio. Il nome di cortesia veniva di solito scelto dai genitori, ed il suo conferimento ad un ragazzo costituiva un rito di passaggio che segnalava il suo ingresso nella societ\u00e0 e nella vita adulta.\nL'utilizzo del nome di cortesia \u00e8 caduto in disuso a partire dal Movimento del 4 maggio 1919, e ancor pi\u00f9 dopo la Rivoluzione culturale; la pratica \u00e8 del tutto scomparsa nella Cina moderna.\nPseudonimi.\nGli pseudonimi () o \"nomi di penna\" () erano nomi di cortesia alternativi utilizzati per evitare confusione in caso di omonimie, e talvolta a scopo letterario da parte di alcuni scrittori o poeti. Uno pseudonimo veniva scelto personalmente (a differenza del nome di cortesia, che era invece conferito dai genitori) e poteva contenere numerosi caratteri, spesso peculiari per scrittura o significato. Anche questa pratica \u00e8 caduta in disuso insieme con quella del nome di cortesia, sebbene alcuni scrittori cinesi contemporanei continuino ad usare pseudonimi per firmare i propri lavori, cosa che del resto avviene anche in occidente: un esempio \u00e8 il Premio Nobel per la letteratura Mo Yan, il cui vero nome \u00e8 Guan Moye.\nNomi postumi.\nI nomi postumi () venivano assegnati agli Imperatori cinesi (e, in casi rari, ad alti funzionari o eminenti personalit\u00e0) dopo la loro morte. Il suo conferimento era un segno di rispetto, ed il nome postumo era utilizzato dalla morte del regnante in poi in tutti i documenti successivi e nelle cronache storiche. Molti degli imperatori cinesi pi\u00f9 antichi, fino alla dinastia Tang, sono conosciuti solo tramite il nome postumo.\nNomi templari.\nIl nome templare () era il nome degli imperatori deceduti come veniva inciso sulle tavolette ancestrali del Tempio degli antichi imperatori (Taimiao). Era diverso dal nome postumo, e pi\u00f9 strettamente normato: un nome templare poteva essere composto da due soli caratteri: un aggettivo, relativo alla valutazione del regno del defunto imperatore, e un suffisso che poteva essere solo \"z\u01d4\" (), lett. \"avo\", per i fondatori di una dinastia, o \"z\u014dng\" (), lett. \"antenato\", per tutti gli altri.\nNomi dell'era.\nIl nome dell'era () era una sorta di pseudonimo adottato dagli imperatori durante il loro regno. A differenza dei nomi templari e dei nomi postumi, i nomi dell'era venivano utilizzati dai regnanti mentre questi erano ancora in vita (e in carica); in origine derivavano da motti o frasi augurali scelti dagli imperatori stessi, ed avevano allo stesso tempo un significato di buon auspicio. La pratica inizi\u00f2 gi\u00e0 con la Dinastia Han occidentale, e per molti secoli gli imperatori potevano scegliere diversi nomi dell'era riflettenti diversi periodi del loro regno. A partire dalla Dinastia Ming si consolid\u00f2 la pratica di assumere un solo nome dell'era per imperatore, e molti regnanti di questa dinastia sono passati alla storia con il loro nome dell'era.\nScrittura e pronuncia.\nCognomi e nomi, come qualunque parola in lingua cinese, sono realizzati graficamente tramite caratteri. L'adozione, nella RPC, della scrittura semplificata ha ridotto il numero di tratti di molti caratteri, inclusi quelli utilizzati per formare i nomi propri. Come risultato, oggi numerosi nomi e cognomi vengono scritti in modo diverso nella Cina continentale rispetto a Taiwan o Hong Kong: ad esempio il corrispettivo non semplificato dei caratteri (in cinese mandarino pronunciati \"Zhang Wei\") \u00e8 .\nTitoli e soprannomi.\nEsistono in Cina numerosi titoli d'onore che \u00e8 possibile utilizzare quando ci si vuole rivolgere ad un estraneo o ad un conoscente in modo formale. Fra questi sono d'uso estremamente comune xiansheng () per gli uomini e nushi () per le donne, analoghi rispettivamente a \"Signor...\" e \"Signora...\" e che costituiscono un modo \"neutro\" per rivolgersi a qualcuno in modo rispettoso. Altri titoli sono maggiormente specifici e legati a status o professioni: un tipico esempio \u00e8 il termine laoshi (), che letteralmente significa \"insegnante\"/\"professore\", o il termine Gong () che significa \"ingegnere\". In tutti questi casi, il titolo viene posto dopo il solo cognome, a mo' di suffisso: ad esempio il modo per rivolgersi ad una persona che faccia di cognome Zhang () sar\u00e0 di volta in volta \"Zhang xiansheng\" ( \"signor Zhang\") o \"Zhang laoshi\" ( \"professor Zhang\") o ancora \"Zhang gong\" ( \"ingegner Zhang\"), ecc.\nFra amici di lunga data, in contesti non formali, vengono talvolta utilizzati soprannomi; un esempio comune \u00e8 l'utilizzo dei prefissi xiao (, letteralmente \"giovane\" o \"piccolo\") e lao () prima del cognome, utilizzati come vezzeggiativi: ad esempio \"Xiao Zhang\" ( \"piccolo Zhang\") o \"Lao Zhang\" ( \"vecchio Zhang\"). Da notare come il termine \"vecchio\" in Cina non abbia connotati negativi, dal momento che nella societ\u00e0 cinese tradizionale le persone anziane sono considerate degne di grande rispetto. Ad ogni modo, \u00e8 il caso di sottolineare come l'utilizzo di questi soprannomi sia indice di grande intimit\u00e0, e possa essere frainteso o portare imbarazzo o offesa se utilizzato fuori contesto (in generale, per rivolgersi ad una persona cinese in modo informale l'utilizzo del nome completo \u00e8 spesso la soluzione migliore).\nInfine, per rivolgersi ai propri familiari di solito i cinesi non utilizzano i nomi propri, ma li appellano con il termine che esprime la parentela: madre, padre, zio, fratello ecc. La terminologia relativa risulta talvolta piuttosto ostica agli occidentali, dal momento che in Cina esistono termini diversi a seconda del sesso, dell'ordine di nascita e del grado di parentela: si utilizzano infatti termini diversi per identificare i fratelli e le sorelle maggiori e minori, i nonni e gli zii paterni e materni (e per quanto riguarda gli zii, anche a seconda dell'ordine di nascita rispetto al proprio padre o alla propria madre) e cos\u00ec via.\nI nomi cinesi e le altre lingue.\nRomanizzazione dei nomi cinesi.\nCome per qualunque altra parola in lingua cinese, la pronuncia dei nomi propri pu\u00f2 essere resa graficamente tramite l'alfabeto latino attraverso il processo noto come romanizzazione. Esistono diversi sistemi di trascrizione atti allo scopo, ma il sistema ufficialmente adottato dalla Repubblica Popolare Cinese a partire dal 1958 \u00e8 il Pinyin, riconosciuto anche dall'Organizzazione internazionale per la normazione (ISO); nel 2009 anche Taiwan ha ufficialmente acquisito l'utilizzo di questo sistema; il sistema fonetico pi\u00f9 largamente usato in passato, anche in Italia, era invece il Wade-Giles. Per le regole generali della scrittura pinyin si rimanda alla voce relativa; per quanto concerne i nomi propri, la principale caratteristica di questo sistema \u00e8 la resa dei nomi bisillabici come un'unica entit\u00e0 indivisibile, in cui la seconda sillaba \u00e8 attaccata alla prima e tutta in minuscolo: ad esempio il nome femminile viene trascritto come \"Xiaoyu\" (Xi\u01ceoy\u01d4 esplicitando i toni) e non come \"Xiao Yu\". Questa \u00e8 peraltro una marcata differenza rispetto al Wade-Giles, che prevedeva invece la scrittura delle sillabe staccate e collegate da un trattino: un esempio tipico \u00e8 il nome di Mao, romanizzato \"Tse-tung\" in Wade-Giles ma reso come \"Zedong\" in pinyin.\nTrascrizione dei nomi propri occidentali.\nIl cinese non possiede un alfabeto in grado di trascrivere le parole straniere (in questo si differenzia dal giapponese che possiede l'alfabeto katakana, elaborato a tale scopo), perci\u00f2 l'unico modo di rendere in cinese un nome proprio straniero \u00e8 scriverlo utilizzando i caratteri cinesi. La scelta della sequenza di caratteri da utilizzare parte dalla ricerca di una pronuncia cinese che sia il pi\u00f9 vicina possibile al suono della parola straniera originale. Si cerca di \"adattare\" la parola straniera alle regole fonetiche cinesi, per poi scegliere i caratteri corrispondenti alla pronuncia desiderata. Il risultato \u00e8 che lo stesso nome proprio pu\u00f2 avere differenti rese fonetiche in cinese, con conseguenti differenti trascrizioni.\nUn esempio immediato si pu\u00f2 fare con il nome italiano \"Marco\", che si pu\u00f2 trascrivere come (\"M\u01ce\u011brk\u00f2u\") o \u9a6c\u53ef (\"M\u01cek\u011b\", vicino al suono del nome inglese \"Mark\"). Data la ricchezza di omofoni che caratterizza la lingua cinese, \u00e8 anche possibile rendere la medesima pronuncia con sequenze di caratteri differenti. Ad esempio, il nome \"Maria\", si pu\u00f2 trascrivere sia con che con (entrambi si pronunciano \"M\u01cel\u00ecy\u00e0\").\nTrattandosi di una pratica informale, priva di alcun valore legale o normativo, non esistono regole fisse per la scelta della resa cinese, se non quelle dettate dal proprio gusto personale. Esistono tuttavia alcune trascrizioni comunemente impiegate in cinese, in particolare per nomi di persona provenienti dalla lingua inglese: \u00e8 il caso dei nomi pi\u00f9 comuni, come \"Mark\" (reso con il gi\u00e0 citato , \"M\u01cek\u011b\") o \"Robert\" (reso con il cinese , \"Lu\u00f3b\u00f3t\u00e8\").\nEsistono comunque delle trascrizioni convenzionali per i nomi di personaggi storici o famosi. A titolo di esempio si possono citare: Marco Polo, che in cinese si scrive (\"M\u01cek\u011b B\u014dlu\u00f3\"); Barack Obama, che diventa (\"B\u0101l\u0101k\u00e8 \u00c0ob\u0101m\u01ce\"); e Bill Clinton, che si trascrive (\"B\u01d0'\u011br K\u00e8l\u00ednd\u00f9n\"). Trascrivere nomi pi\u00f9 lunghi produce come risultato delle sequenze la cui pronuncia pu\u00f2 risultare ostica anche per un cinese, come nel caso di Dante Alighieri, che diventa (\"D\u00e0nd\u012bng \u0100l\u00ecj\u00edy\u00e9l\u01d0\").\nLo stesso vale per i nomi propri di luoghi e citt\u00e0: Roma \u00e8 (\"Lu\u00f3m\u01ce\"), Milano \u00e8 (\"M\u01d0l\u00e1n\"), Venezia \u00e8 (\"W\u0113in\u00eds\u012b\"). Nomi di citt\u00e0 non italiane sono rese in pari maniera: Copenaghen \u00e8 (\"G\u0113b\u011bnh\u0101g\u0113n\"), Johannesburg \u00e8 (\"Yu\u0113h\u00e0nn\u00e8is\u012bb\u01ceo\"), e via dicendo.\nSinizzazione dei nomi occidentali.\nPer chi deve interagire con parlanti di lingua cinese pu\u00f2 essere fondamentale elaborare un proprio nome cinese. Molti nomi occidentali tuttavia risultano difficoltosi da adattare tramite il metodo della trascrizione, perch\u00e9 troppo lunghi (i nomi cinesi sono mediamente composti di sole tre sillabe, incluso il nome di famiglia) o comprendenti cluster consonantici assenti in cinese (come nel caso del gi\u00e0 citato Bill Clinton). Un comune nome di persona italiano come \"Francesco\", si potrebbe trascrivere alla meno peggio con la sequenza \u5f17\u6717\u897f\u65af\u79d1 (in pinyin: \"F\u00fal\u01cengx\u012bs\u012bk\u0113\"), un accostamento alquanto innaturale per un parlante cinese.\nPer questo motivo una scelta assai diffusa tra chi decide di adottare un nome cinese consiste nel restringere la trascrizione a un numero limitato di sillabe del proprio nome originale, per ottenere un nome pi\u00f9 breve e di pi\u00f9 facile pronuncia. Nel caso di \"Francesco\" si potrebbe optare per la sola resa cinese della prima sillaba, ottenendo il nome \u5f17\u6717 (\"F\u00fal\u01ceng\", parola che suona assai pi\u00f9 familiare a un orecchio cinese).\nPer sinizzare completamente un nome occidentale \u00e8 necessario anteporre al nome cos\u00ec ottenuto un \"nome di famiglia\", di norma tratto \"sinizzando\" la prima sillaba del proprio cognome straniero.\nNon si tratta di un'invenzione moderna, ma di qualcosa che risale ai primi contatti ufficiali tra mondo cinese e mondo occidentale dell'era moderna. Nel XVI secolo i missionari gesuiti impegnati nell'evangelizzazione della Cina adottarono questo metodo per sinizzare il proprio nome allo scopo di interagire meglio con i cinesi. Il pi\u00f9 celebre tra loro fu il missionario gesuita Matteo Ricci, famoso in Cina con il suo nome cinese \u5229\u739b\u7aa6 (\"L\u00ec M\u01ced\u00f2u\").\nLa scelta dei caratteri da adottare per la trascrizione di un nome non \u00e8 limitata soltanto dal fattore fonetico. Dal momento che un carattere \u00e8 portatore di un significato indipendente, mediante il loro accostamento si possono evocare virt\u00f9 o una qualit\u00e0 da associare a un nome. Si possono privilegiare qualit\u00e0 differenti per un nome maschile o per un nome femminile. Nell'esempio fatto per \"Maria\", la scelta del carattere \u4e3d evoca l'idea di bellezza ed eleganza, mentre \u739b corrisponde a una pietra preziosa, l'agata; elementi di spiccata valenza femminile che ben si prestano all'impiego in un nome di donna.\nSi tratta di una lezione di cui i marchi occidentali hanno dovuto fare tesoro nel momento in cui hanno voluto entrare nel mercato cinese. Il caso pi\u00f9 famoso \u00e8 quello della Coca Cola, che per il proprio nome cinese ha scelto la trascrizione (\"K\u011bk\u01d2uk\u011bl\u00e8\"), sequenza di caratteri in cui si associano gusto e felicit\u00e0, che tra le varie interpretazioni si pu\u00f2 rendere anche come \"\u00e8 buona da bere, e ti render\u00e0 felice\"."}
{"id": "4625533", "revid": "124963617", "url": "https://it.wikipedia.org/wiki?curid=4625533", "title": "Asteroidi troiani della Terra", "text": "Gli asteroidi troiani della Terra sono asteroidi che orbitano in prossimit\u00e0 dei punti di Lagrange del sistema Terra-Sole L4 ed L5. Devono il loro nome all'omonimo gruppo di asteroidi posto nei punti di Lagrange tra il Sole e Giove.\nLa loro posizione nel cielo si estende per circa 60\u00b0 ad est e ad ovest del Sole, una regione scarsamente scandagliata da quanti si dedicano alla ricerca di asteroidi.\nGli unici due oggetti appartenenti a questa classe sinora scoperti sono situati in corrispondenza del punto L4: , di 300 m di diametro e , di 300-400 m di diametro.\nLista.\nNel 2017 la sonda OSIRIS-REx ha sorvolato il punto di Lagrange L5 e ha effettuato delle osservazioni per cercare eventuali asteroidi troiani. I dati del sorvolo devo essere ancora esaminati.\nAltri compagni della Terra.\nUn oggetto particolare legato alla Terra \u00e8 l'asteroide 3753 Cruithne, un oggetto di 5\u00a0km posto in una particolare orbita detta a ferro di cavallo; si tratterebbe con probabilit\u00e0 di un legame temporaneo. Diversi altri oggetti scoperti presentano orbite simili, tuttavia bench\u00e9 siano in risonanza 1:1 con l'orbita terrestre, non sono considerabili troiani in quanto non librano attorno ai punti di Lagrange L4 ed L5."}
{"id": "4625534", "revid": "1318658", "url": "https://it.wikipedia.org/wiki?curid=4625534", "title": "Coriandoli su di noi/Giorno e notte", "text": "Coriandoli su di noi/Giorno e notte \u00e8 un singolo del gruppo musicale italiano Ricchi e Poveri del 1975.\nIl brano sul lato A, \"Coriandoli su di noi\", \u00e8 stato composto dagli autori televisivi Italo Terzoli, Enrico Vaime, Carla Vistarini e dal Maestro Marcello De Martino. \u00c8 stata la sigla di chiusura del programma del sabato sera in onda sul primo canale della Rai, \"Di nuovo tante scuse\", condotto da Raimondo Vianello e Sandra Mondaini tra il 1975 e il 1976. L'esecuzione di questo brano \u00e8 accompagnata da un divertente videoclip che vede protagonista la coppia: i due si trovano in un bosco, si notano da lontano e, per raggiungersi, si corrono incontro (il tutto viene ripreso al rallentatore). Ogni volta qualcosa impedisce loro di abbracciarsi, o meglio, Raimondo, in ogni puntata, inventa stratagemmi sempre pi\u00f9 drastici per evitare l'incontro con la consorte. Sar\u00e0 lei, per\u00f2, che nell'ultima puntata riuscir\u00e0 a raggiungerlo con un bambino in braccio che schiaffegger\u00e0 un Vianello incredulo all'accaduto. Stavolta, perci\u00f2, sar\u00e0 lui ad essere vittima di un'inaspettata trovata della Mondaini.\nLo show aveva riscosso un grande successo gi\u00e0 nella prima edizione andata in onda nel 1974, nella quale i Ricchi e Poveri eseguivano un'altra sigla di chiusura intitolata \"Non pensarci pi\u00f9\".\nIl pezzo inciso sul lato B, \"Giorno e notte\", \u00e8 contenuto nell'album di studio \"RP2\" del 1975."}
{"id": "4625542", "revid": "125936362", "url": "https://it.wikipedia.org/wiki?curid=4625542", "title": "Sharknado", "text": "Sharknado \u00e8 un film per la televisione del 2013 diretto da Anthony Ferrante e prodotto e distribuito dallo studio The Asylum. Presenta come attori diversi volti noti, su tutti Ian Ziering e Tara Reid.\nTrasmesso per la prima volta negli Stati Uniti sul canale Syfy l'11 luglio 2013, in Italia \u00e8 stato distribuito in DVD da Minerva Pictures il 23 gennaio 2014.\nHa dato inizio a una serie di film con cinque seguiti: \"Sharknado 2 - A volte ripiovono\", \"Sharknado 3\", \"Sharknado 4\", \"\" e \"L'ultimo Sharknado - Era ora!\".\nTrama.\nCoste del Messico. Su un piccolo peschereccio il capitano e un uomo d'affari discutono di commercio di squali ma vengono interrotti da una tempesta che uccide entrambi e affonda il peschereccio. Durante una tranquilla giornata a Los Angeles l'ex campione di surf Fin Shepard, assieme all'amico di sempre Baz, assiste ad un attacco da parte di migliaia di squali sulla spiaggia di Santa Monica che uccidono alcuni ragazzi. Subito dopo, i protagonisti si recano nel bar sulla spiaggia di propriet\u00e0 di Fin, in cui si incontrano con un cliente abituale, l'ubriaco George e Nova, la dipendente di Fin innamorata di lui. Finley avverte l'ex moglie April Wexler di una tempesta in arrivo che subito dopo investe il bar e i qui presenti sono attaccati da una marea di squali quindi Fin e gli altri fuggono. La tempesta colpisce il molo, facendo rotolare una ruota panoramica. Il bar \u00e8 distrutto e Fin intuisce subito la gravit\u00e0 della situazione e, assieme allo stesso Baz e a Nova, parte alla ricerca dell'ex-moglie April e dei due figli, che vivono nell'entroterra passando dalla citt\u00e0 ormai allagata. Per la strada rimangono bloccati in un ingorgo che viene poi intasato da un'onda e qui il gruppo perde George che viene colpito da un'onda piena di squali dopo aver salvato un cane ed una donna.\nArrivano alla casa della ex dove Fin discute col nuovo fidanzato di April, che viene ucciso da uno squalo portato da un'onda che allaga la casa. Fin e Nova combattono lo squalo, riuscendo ad ucciderlo con un fucile a pompa. Il gruppo fugge e la casa viene rasa al suolo. Dopo aver salvato dei bambini in uno scuolabus intrappolato, la loro macchina viene danneggiata da uno squalo che viene ucciso da Nova. La macchina esplode e il gruppo si ferma in un negozio per rifornirsi e decidono di rubare un'auto con un bottone per il turbo da un posto che affitta auto per film.\nLa situazione si complica quando diversi tornado e trombe d'acqua sollevano gli squali in aria, scaraventandoli all'interno della citt\u00e0. Grazie al turbo, il gruppo riesce a raggiungere l'aeroporto dove lavora Matt, il figlio del protagonista ma non possono pi\u00f9 andarsene perch\u00e9 il tornado si avvicina e aspira una sua collega, quindi decidono di rubare un elicottero incredibilmente intatto, dopo essersi procurati delle bombolette di propano da una ferramenta, utilizzate come bombe incendiarie. Nova e Matt pilotano l'elicottero sopra lo \"Sharknado\" e buttano la bomba inutilmente e gli squali si scagliano su Fin che riesce a respingerli con una motosega e una pistola, ma mentre cercano di buttare un'altra bomba un squalo si aggrappa e Nova cade venendo poi inghiottita da uno squalo in volo. Fin vuole salvare tutti e allora prende l'auto, la riempie di esplosivo e aziona il turbo, scagliandola contro il tornado, e stavolta funziona. Lui riesce a gettarsi dalla macchina prima che questa possa esplodere mentre gli squali piovono sulla citt\u00e0. Uno di questi sta per inghiottire Claudia ma Fin la sposta, accende la motosega e si scaglia dentro lo squalo, uccidendolo. Fin \u00e8 apparentemente morto, ma egli, aprendo la pancia dello squalo con una motosega, fuoriesce vivo dal predatore e rivelando di aver tratto in salvo anche Nova. Fin si riunisce al gruppo, felice di aver salvato la citt\u00e0 dalla terribile invasione.\nAccoglienza.\nSul sito Rotten Tomatoes il film riporta il 74% di critiche positive con una media dei voti del 6/10 e il consenso \u00abCon orgoglio, senza vergogna, e gloriosamente senza cervello, \"Sharknado\" ridefinisce una nuova generazione di \"So bad it's so good\"\u00bb. Ha avuto un successo incredibile grazie alla rete, divenendo un film di culto nel suo genere. Il giovane regista Anthony Ferrante ha spiegato che \u00abgli squali funzionano e anche i disastri funzionano. Mettili insieme e ne tirerai fuori qualcosa\u00bb.\nGrazie alla sua notoriet\u00e0, \"Sharknado\" fu distribuito il 2 agosto 2013 in duecento sale cinematografiche dalla compagnia britannica Regal Cinemas, dove venne proiettato per un solo giorno a mezzanotte e incass\u00f2 in totale 200.000 dollari.\nPremi.\nLa pellicola fu candidata ai People's Choice Awards 2014."}
{"id": "4625544", "revid": "767487", "url": "https://it.wikipedia.org/wiki?curid=4625544", "title": "Steve Forbert", "text": "Ha raggiunto la massima popolarit\u00e0 con il brano \"Romeo's tune\" che raggiunse la undicesima posizione del Billboard Hot 100 del 1980."}
{"id": "4625548", "revid": "181286", "url": "https://it.wikipedia.org/wiki?curid=4625548", "title": "Football Club Crotone 2000-2001", "text": ""}
{"id": "4625551", "revid": "1906976", "url": "https://it.wikipedia.org/wiki?curid=4625551", "title": "Stemma della Georgia del Sud e Isole Sandwich Australi", "text": "Lo stemma della Georgia del Sud e Isole Sandwich Australi \u00e8 l'emblema identificativo del territorio d'oltremare britannico della Georgia del Sud e isole Sandwich Australi.\nCaratteristiche.\nLo stemma della Georgia del Sud e Isole Sandwich Australi fu concesso nel 1985 al momento della creazione del territorio d'oltremare. Prima del 1962 questi territori erano compresi nel territorio antartico britannico ed utilizzavano l'emblema di quel territorio; dal 1962 al 1985 la Georgia del Sud e le isole Sandwich Australi erano una dipendenza delle Isole Falkland e usavano il loro stemma; dal 1985 questo territorio ha un proprio stemma.\nLo stemma \u00e8 costituito da uno scudo contenente un leone d'oro rampante, che rappresenta il Regno Unito, con una torcia in una delle zampe sollevate, simbolo della \"civilt\u00e0\" portata dai britannici in quelle isole. Lo sfondo dello scudo \u00e8 occupato da rombi blu e bianchi, dal simbolo araldico di James Cook, lo scopritore dell'isola. I Sostegni sono un'otaria orsina e un pinguino fronte dorata, entrambi animali nativi dell'isola. Lo stemma \u00e8 sovrastato da una renna, che simboleggia le due mandrie di renne trovate nella Georgia del Sud. L'otaria si trova su una montagna mentre il pinguino si trova sul ghiaccio.\nIl motto \u00e8 \"Leo Terram Propriam Protegat\" (in latino \"[Che il] Leone protegga la sua terra\")."}
{"id": "4625566", "revid": "436907", "url": "https://it.wikipedia.org/wiki?curid=4625566", "title": "Discografia dei Daft Punk", "text": "La discografia dei Daft Punk, gruppo musicale dance francese attivo tra il 1993 e il 2021, si compone di quattro album in studio, tre di remix, due dal vivo, una raccolta e oltre venti singoli."}
{"id": "4625571", "revid": "1543377", "url": "https://it.wikipedia.org/wiki?curid=4625571", "title": "Cesare Procaccini", "text": "Biografia.\n\u00c8 stato consigliere provinciale del Partito Comunista Italiano maceratese dal 1980 al 1985, sindaco di Esanatoglia dal 1985 al 1993, per tre legislature consigliere regionale nelle Marche e segretario generale del partito nella sua regione. Milit\u00f2 fino al 1998 in Rifondazione Comunista, passando al Gruppo Comunista in Regione. Tra il 1995 ed il 2000 \u00e8 anche stato vicepresidente del Consiglio regionale marchigiano. \u00c8 sempre stato inserito nella terza Commissione (Attivit\u00e0 produttive, Problemi del lavoro, Emigrazione, Agricoltura e foreste, Cooperazione, Industria, Artigianato, Commercio, Turismo e industria alberghiera, Acque minerali e termali, Formazione professionale, Caccia e Pesca), anche se nella legislatura tra il 2005 ed il 2010, \u00e8 stato componente della V (Sanit\u00e0).\n\u00c8 stato anche candidato per la Camera dei deputati alle elezioni politiche del 2006 con il Partito dei Comunisti Italiani nella Circoscrizione Marche senza essere eletto.\nIl 21 luglio 2013 viene nominato segretario generale del PdCI dal comitato centrale al 7\u00ba congresso (straordinario) del partito, tenutosi a Chianciano Terme. Il nuovo segretario succede ad Oliviero Diliberto.\nDopo lo scioglimento del PdCI e la nascita del Partito Comunista d'Italia, avvenuti il 23 novembre 2014, Procaccini diviene segretario del neonato partito e mantiene l'incarico finch\u00e9 il PCdI confluisce, nel 2016, nel Partito Comunista Italiano.\nPoco dopo \u00e8 eletto segretario provinciale del PCI di Macerata e presidente del Comitato Regionale del PCI delle Marche."}
{"id": "4625574", "revid": "327773", "url": "https://it.wikipedia.org/wiki?curid=4625574", "title": "Crepis pyrenaica", "text": "La radicchiella dei Pirenei (nome scientifico Crepis pyrenaica ) \u00e8 una pianta angiosperma dicotiledone della famiglia delle Asteraceae.\nEtimologia.\nL'etimologia del nome generico (\"Crepis\") non \u00e8 molto chiara. In latino \"Cr\u00e8p\u00ecs\" significa pantofola, sandalo e i frutti, di alcune specie di questo genere, sono strozzati nella parte mediana ricordando cos\u00ec (molto vagamente) questo tipo di calzare. Inoltre lo stesso vocabolo (\"krepis\") nell'antica Grecia indicava il legno di sandalo e anche una pianta non identificata descritta da Teofrasto. Non \u00e8 chiaro quindi, perch\u00e9 S\u00e9bastien Vaillant (botanico francese, 1669 - 1722) abbia scelto proprio questo nome per indicare il genere della presente specie. L'epiteto specifico (\"pyrenaica\") indica la zona di provenienza della specie (monti Pirenei).\nIl binomio scientifico di questa pianta inizialmente era \"Hieracium pyrenaicum\" (basionimo), proposto dal botanico Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 801\" del 1753, modificato successivamente in quello attualmente accettato, proposto dal botanico svizzero Werner Rodolfo Greuter (1938-) nella pubblicazione \"Exsiccatorum Genavensium e Conservatorio Botanico Distributorum Fasciculus. Geneva - 1: 15\" del 1970.\nDescrizione.\nHabitus. La pianta di questa specie \u00e8 una erbacea perenne. La forma biologica \u00e8 emicriptofita scaposa (\"H scap\"), ossia sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Tutta la pianta \u00e8 irsuta e gli steli contengono abbondante latice amaro.\nRadici. Le radici sono verticali, del tipo fittone (non rizomatose).\nFusto. La parte aerea del fusto \u00e8 ascendente, semplice o poco ramosa nella parte alta, ma fogliosa e irsuta. A volte sono presenti delle setole ghiandolose. Gli scapi fiorali sono cavi e afilli; possono originare direttamente dal rizoma. Queste piante sono alte da 3 a 7 dm. \nFoglie. Le foglie si dividono in basali e cauline.\nInfiorescenza. Le infiorescenze, corimbose, sono composte da pochi capolini (da 1 a 3) su lunghi peduncoli afilli. I capolini sono formati da un involucro composto da brattee (o squame) disposte su 2 serie, all'interno delle quali un ricettacolo fa da base ai fiori tutti ligulati. L'involucro \u00e8 irsuto (non ghiandoloso) a forma emisferica; alla base sono spesso presenti delle brattee fogliacee; le brattee invece sono tutte della stessa lunghezza. Dimensione dell'involucro: larghezza 12\u00a0mm; lunghezza 15\u00a0mm. Dimensione delle brattee fogliacee: larghezza 2\u00a0mm; lunghezza 8 \u2013 13\u00a0mm. Diametro del capolino: 30 \u2013 40\u00a0mm.\nFiori. I fiori tutti ligulati, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono ermafroditi, fertili e zigomorfi.\nFrutti. I frutti sono degli acheni con pappo. Gli acheni sono lunghi 6 \u2013 8\u00a0mm ed hanno circa 19 - 21 coste longitudinali; all'apice sono pi\u00f9 o meno assottigliati e privi di un becco distinto. Il pappo \u00e8 bianco (o marroncino) e soffice (setole flessibili, ma tenaci).\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione: l'alleanza \"Triseto flavescentis-Polygonion bistortae\" \u00e8 relativa ai prati regolarmente falciati una volta l\u2019anno e spesso successivamente pascolati. Queste praterie in genere sono dominate da specie di taglia medio-grande e caratterizzate da un elevato numero di specie. Distribuzione: le Alpi sono il centro di diffusione di questa alleanza (Italia centro-settentrionale); questa comunit\u00e0 inoltre si sviluppa in vari settori montani dell\u2019Europa temperata.\nSpecie presenti nell'associazione: \"Trisetum flavescens\", \"Pimpinella major\", \"Geranium sylvaticum\", \"Trollius europaeus\", \"Achillea millefolium\", \"Agrostis tenuis\", \"Alchemilla vulgaris\", \"Leontodon hispidus\", \"Ranunculus acris\", \"Trifolium pratense\", \"Rumex acetosa\", \"Dactylis glomerata\", \"Rhinanthus alectorolophus\" e \"Stellaria graminea\".\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\n\"C. pyrenaica\" appartiene a un genere (\"Crepis\") abbastanza numeroso comprendente dalle 200 alle 300 specie (secondo le varie classificazioni), diffuse soprattutto nell'emisfero boreale (Vecchio Mondo), delle quali quasi una cinquantina sono proprie della flora italiana.\nIl basionimo per questa specie \u00e8: \"Hieracium pyrenaicum\" .\nFilogenesi.\nIl genere di questa voce appartiene alla sottotrib\u00f9 Crepidinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Crepidinae fa parte del \"quarto\" clade della trib\u00f9; in questo clade \u00e8 in posizione \"centrale\" vicina alle sottotrib\u00f9 Chondrillinae e Hypochaeridinae. \nLa sottotrib\u00f9 \u00e8 divisa in due gruppi principali uno a predominanza asiatica e l'altro di origine mediterranea/euroasiatica. Da un punto di vista filogenetico, all'interno della sottotrib\u00f9, sono stati individuati 5 subcladi. Il genere di questa voce appartiene al subclade denominato \"\"Crepis-Lapsana-Rhagadiolus\" clade\", composto dai generi \"Crepis\" , \"Lapsana\" e \"Rhagadiolus\" . Dalle analisi \"Crepis\" risulta parafiletico (per cui la sua circoscrizione \u00e8 provvisoria).\nNella \"Flora d'Italia\" le specie italiane di \"Crepis\" sono suddivise in 4 gruppi e 12 sezioni in base alla morfologia degli acheni, dell'involucro e altri caratteri (questa suddivisione fatta per scopi pratici non ha valore tassonomico). La specie di questa voce appartiene al \"Gruppo 4 \" (gli involucri dei capolini sono privi di peli ghiandolari; gli acheni sono pi\u00f9 o meno uniformi e senza un becco distinto) e alla \"Sezione N\" (le brattee involucrali sono glabre sulla pagina interna; gli acheni hanno 16 - 20 e pi\u00f9 coste).\nI caratteri distintivi per la specie di questa voce sono:\nIl numero cromosomico della specie \u00e8: 2n = 8.\nSpecie simili.\nAllo stesso gruppo e sezione appartengono le seguenti specie:\nSinonimi.\nSono elencati alcuni sinonimi per questa entit\u00e0:\nAltre notizie.\nLa \"crepide dei Pirenei\" in altre lingue \u00e8 chiamata nei seguenti modi:"}
{"id": "4625575", "revid": "199745", "url": "https://it.wikipedia.org/wiki?curid=4625575", "title": "Radicchiella dei Pirenei", "text": ""}
{"id": "4625576", "revid": "94902", "url": "https://it.wikipedia.org/wiki?curid=4625576", "title": "Nomi cinesi", "text": ""}
{"id": "4625577", "revid": "94902", "url": "https://it.wikipedia.org/wiki?curid=4625577", "title": "Cognomi cinesi", "text": ""}
{"id": "4625579", "revid": "287204", "url": "https://it.wikipedia.org/wiki?curid=4625579", "title": "Benedizione del sole", "text": "Birkat Hachama (\u05d1\u05e8\u05db\u05ea \u05d4\u05d7\u05de\u05d4, \"Benedizione del Sole\") si riferisce ad una benedizione ebraica molto rara che viene recitata al Creatore, ringraziandoLo di aver creato il sole. La benedizione viene recitata quando il sole completa il suo ciclo di 28 anni e l'equinozio si verifica nuovamente al tramonto del marted\u00ec. La tradizione ebraica afferma che quando il sole completa tale ciclo, \u00e8 ritornato nella stessa posizione che aveva quando il mondo fu creato. Poich\u00e9 la benedizione deve essere detta quando il sole \u00e8 visibile, viene posposta al giorno successivo, il mercoled\u00ec mattina.\nNell'Ebraismo un anno solare \u00e8 stimato a 365,25 giorni, come nel calendario giuliano, e perci\u00f2 vige il ciclo solare di 28 anni, che \u00e8 noto come \"machzor gadol\" (\u05de\u05d7\u05d6\u05d5\u05e8 \u05d2\u05d3\u05d5\u05dc \"il grande ciclo\"). La \"Benedizione del Sole\", detta all'inizio di questo ciclo, \u00e8 quindi recitata ogni 10.227 (28 x 365,25) giorni. L'ultima volta che \u00e8 stata recitata fu l'8 aprile 2009 (14 \"Nisan\" 5769 secondo il calendario ebraico). Ci\u00f2 ha coinciso con il giorno prima della festa ebraica di Pesach .\nAltre benedizioni vengono recitate durante l'occorrenza di vari fenomeni naturali, tra cui il fulmine, le comete e gli sciami meteorici, o quando si ammirano su testimonianze di topografia naturale mirabile, come le grandi montagne, i vasti fiumi e deserti. Quando recitata per queste altre esperienze, la benedizione viene detta da sola, senza versetti o salmi aggiuntivi ecc. Il testo della benedizione stessa \u00e8 il seguente:\nFonti e origini.\nLa fonte primaria per l'istituzione di \"Birkat Hachama\" \u00e8 una \"Baraita\" citata nel \"Talmud\":\nNel mezzo di questa frase nella \"beraita\" (qui elisa) si parla di altri fenomeni naturali, la cui interpretazione \u00e8 ambigua. La \"Ghemara\" chiarisce quando avvenga il 'punto di ritorno' (\u05ea\u05e7\u05d5\u05e4\u05d4) menzionato nella \"beraita\":\nSuccessivamente la \"ghemara\" spiega la base dei 28 anni:\nQuesta spiegazione fornita da Abbaye si fonda su una sentenza halakhica di Samuel di Nehardea (Shmuel), citata anche nel \"Talmud\":\nI calcoli di Shmuel tuttavia sono imprecisi perch\u00e9 la terra non orbita intorno al sole a velocit\u00e0 costante. La sua imprecisione, secondo Abraham ibn \u201bEzra, fu in funzione del desiderio dell'epoca di evitare la necessit\u00e0 di manipolare le frazioni.\nCodificazione.\nLo \"Shulchan Arukh\" afferma che questa benedizione, detta generalmente in occasione di fenomeni naturali, dovrebbe essere recitata quando si \u00e8 testimoni del \"chammah bi-tkufatah\" (\u05d7\u05de\u05d4 \u05d1\u05ea\u05e7\u05d5\u05e4\u05ea\u05d4 = sole al momento del ritorno). Questo termine, citato della suddetta \"Beraita\", viene spiegato dal Chofetz Chaim come riferentesi al momento in cui il sole ritorna a cominciare il suo ciclo, simile a quando fu creato.\nCome esposto pi\u00f9 avanti, la benedizione \u00e8 recitata al mattino dopo che il sole ha completato il suo ciclo; idealmente dovrebbe essere detta all'alba, secondo la Legge ebraica di \"haneitz hachammah\". Si preferisce recitare la benedizione con una moltitudine di persone, mantenendo il principio di \"b'rov am hadrat melech\". Il talmudista Abraham Abele Gombiner (1635\u20131682) e il posek Mordecai Yoffe insistono che deve essere recitata entro le prime tre ore dopo il sorgere del sole. La \"Mishnah Berurah\" tuttavia asserisce, basandosi su numerosi \"Acharonim\", che \u00e8 permesso recitare la benedizione fino al mezzogiorno \"halakhico\".\nSecondo molte opinioni, la benedizione pu\u00f2 essere recitata solo se si riesce a vedere il sole. Tuttavia, se il sole \u00e8 completamente coperto dalle nuvole, esiste un'interpretazione della minoranza che permette comunque di recitare la benedizione, poich\u00e9 in essenza tale benedizione viene detta per la coincidenza della posizione fisica del sole col momento del giorno.\nAnalisi.\nSecondo il Talmud babilonese, il sole compie un ciclo di 28 anni per ritornare nella posizione che aveva nel momento della sua creazione (marted\u00ec sera, inizio del quarto giorno secondo la Genesi).\nPer la tradizione ebraica, il sole fu creato il quarto giorno (\u05d9\u05d5\u05dd \u05e8\u05d1\u05d9\u05e2\u05d9, \"yom rivi\u2018i\") della settimana di creazione. poich\u00e9 la Legge ebraica considera l'unit\u00e0 temporale di un singolo giorno che vada da sera a sera, l'inizio del quarto giorno \"halakhico\", per cos\u00ec dire, \u00e8 il marted\u00ec sera al tramonto. Quindi il ciclo di 28 anni inizia e finisce nel momento quando il solo fu creato, cio\u00e8 al tramonto del marted\u00ec. Il sole ritorna nella sua posizione esatta solo al tramonto del marted\u00ec, una volta ogni 28 anni.\nNonostante i calcoli rigorosi che tengono in conto che l'anno tropico \u00e8 pi\u00f9 breve dell'anno \"halakhico\", non vi \u00e8 alcuna sincronizzazione di questa preghiera col momento astronomico reale in cui il sole attraversa l'equatore celeste; il simbolismo non \u00e8 diverso da una situazione in cui il \"molad\" di \"Tishri\" cadrebbe di giorno la domenica e \"Rosh haShana\" cade il luned\u00ec.\nEquinozio di primavera.\nCome spiegato dal Talmud, esiste una tradizione che afferma che il sole fu creato nella sua posizione di equinozio di primavera all'inizio del mese lunare ebraico primaverile di \"Nisan\". I saggi del Talmud risolsero le dispute sulla definizione halakhica dell'equinozio primaverile stabilendolo per il 25 marzo del calendario giuliano. poich\u00e9 sia il calendario giuliano che la tradizione ebraica definiscono un anno solare composto esattamente da 365,25 giorni, l'equinozio primaverile \"halakhico\" storicamente cadeva il 25 marzo di ogni anno. Tale equinozio halakhico attualmente cade circa 17 giorni dopo l'equinozio reale, con il margine d'errore che aumenta di circa 3/4 di giorno per secolo.\nIn conclusione, \"Birkat Hachama\" \u00e8 recitato quando l'equinozio primaverile halakhico (la \"posizione\" in cui il sole fu creato) cade di marted\u00ec (il \"momento\" in cui il sole fu creato).\nCalendario solare.\nQuesto metodo di segnare il ciclo di \"machzor gadol\" (cio\u00e8 usando il 25 marzo) fu invalidato nel 1582 quando il calendario giuliano venne rimpiazzato dal calendario gregoriano per decreto di Papa Gregorio XIII. Il calendario venne modificato per consentire alla Pasqua di essere celebrata nel momento opportuno in base ad un accordo raggiunto al Concilio di Nicea I nel 325 e.v. Per ricalibrare il calendario, vennero apportate due modifiche:\nL'ultimo giorno del calendario giuliano fu gioved\u00ec 4 ottobre 1582 e questo venne seguito dal primo giorno del calendario gregoriano, venerd\u00ec 15 ottobre. Cos\u00ec, mentre l'equinozio halakhico di primavera era avvenuto il 25 marzo fino al 1582, nel 1583 si verific\u00f2 il 4 aprile del nuovo calendario gregoriano. Tuttavia, il calendario ebraico non aveva nessun bisogno di una tale modifica e non ne venne influenzato. Come risultato, l'equinozio primaverile \"halakhico\" si \u00e8 spostato leggermente in avanti nell'anno gregoriano dopo il 1582.\nL'equinozio \"halakhico\" di solito salta un giorno ogni secolo perch\u00e9 l'algoritmo che ha stabilito il calendario gregoriano impone che gli anni bisestili non si verifichino in anni divisibili per 100, a meno che non siano anche divisibili per 400. La legge ebraica tuttavia non fornisce alcun mezzo per cambiare il calendario stabilito fino al momento in cui il Sinedrio non venga riconvocato e compensi spostando la data dell'equinozio quasi ogni secolo. Tuttavia non c'\u00e8 stato alcun cambiamento tra il 1909 e il 2009, a causa dell'eccezione relativa agli anni divisibili per 400; quindi il 2000 ha contenuto un 29 febbraio e non \u00e8 stata necessaria nessuna compensazione.\nL'anno \"halakhico\" di 365,25 giorni \u00e8 equivalente a 52 settimane, 1 giorno e 6 ore. Ci\u00f2 significa che una qualsiasi data apparir\u00e0, tre volte su quattro, un giorno dopo nella settimana di calendario nell'anno successivo. Per esempio:\nIl 3 luglio 1936 per\u00f2 cadde di venerd\u00ec e non gioved\u00ec, perch\u00e9 le 6 ore che si sono accumulate durante ciascuno dei quattro anni in effetti aggiunge un altro giorno di calendario (cio\u00e8 6 ore x 4 anni = 24 ore = 1 giorno).\nLa \"Halakhah\" afferma che il sole fu creato nella posizione dell'equinozio primaverile subito dopo il tramonto nel quarto giorno della settimana della Creazione, che \u00e8 equivalente al tramonto del marted\u00ec di quella settimana. Se quello \u00e8 considerato il tempo \"zero\" (t=0) e gli equinozi primaverili degli anni successivi cadono 1 giorno e 6 ore dopo, succede quanto segue:\nOgni quattro anni avviene un salto di un giorno aggiuntivo perch\u00e9 i quattro periodi di sei ore fanno il totale di un giorno completo, analogamente a quanto accade per l'anno solare bisestile.\nAnche se il momento giusto per la benedizione sarebbe al tramonto di marted\u00ec 7 aprile, il sole non \u00e8 pi\u00f9 visibile al tramonto e la benedizione \u00e8 quindi ritardata fino alla mattina seguente.\nIl ciclo di 28 anni \u00e8 basato su un anno solare di 365,25 giorni, che non \u00e8 del tutto esatto. Il calendario ebraico usa un anno solare di 365,2468 giorni, ma utilizza l'approssimazione meno precisa di 365,25 per \"Birkat Hachama\" in modo che la benedizione possa verificarsi con una certa frequenza.\nCalcolo della data.\nQuesta tabella rappresenta una settimana con tutte le 24 ore segnate e intitolate al \"pianeta\" - in realt\u00e0 \"luce celeste\" tradotto letteralmente - che corrisponde loro secondo l'antico Sistema geocentrico dell'ordine planetario. Si basa sul commentario di Rashi intitolato \"Eruvin\" (56a). Questa tabella viene creata notando che nella Bibbia le stelle furono create il mercoled\u00ec al crepuscolo, quindi si pone Saturno (la prima \"stella\") all'ora 1 (o 18:00). Poi si segue con tutti gli altri 6 \"pianeti\" (Giove, Marte, Sole, Venere, Mercurio, e la Luna) e si ripete l'ordine fino a quando tutte le ore della settimana hanno una \"stella\" assegnata.\nSi assume che il mondo sia stato creato nel mese ebraico di \"Nisan\" e non \"Tishri\". Quindi l'ora 1 (tramonto) del mercoled\u00ec in questa tabella rappresenta l'inizio di \"Tekufat Nisan\" (primavera) nel primo anno della creazione, l'anno ebraico 1. Per \"Birkat Hachama\", viene usato il calcolo di Samuel di Nehardea della lunghezza di un anno tropico, e non il calcolo pi\u00f9 preciso dell'Amora Adda bar Ahavah. Quindi si assume che un anno sia di 52 settimane, 1 giorno e 6 ore (365,25 gg.) Ci\u00f2 significa che un anno dopo la creazione, \"Tekufat Nisan\" cadr\u00e0 1 giorno e 6 ore pi\u00f9 tardi su questa tabella, o gioved\u00ec all 6\u00aa ora, Giove. Ogni anno questa si sposter\u00e0 di un altro giorno e 6 ore. Ci vorranno 28 anni affinch\u00e9 \"Tekufat Nisan\" torni ad essere di mercoled\u00ec al crepuscolo. Si noti che il vero equinozio primaverile si verifica il 21 marzo, tuttavia la benedizione \"Birkat Hachama\" viene detta 18 giorni dopo. Questa imprecisione si \u00e8 accumulata nel corso di migliaia di anni, come conseguenza dell'utilizzare il calcolo inesatto di Samuel sulla durata dell'anno.\nOrdine del servizio.\nIl servizio liturgico generalmente include:\nLa benedizione \"Shehecheyanu\" pu\u00f2 non essere recitata, poich\u00e9 non vi \u00e8 obbligo in questa occasione.\nCadenze di \"Birkat Hachama\".\nCadenze negli ultimi 120 anni:\n\"Birkat Hachama\" cadr\u00e0 prossimamente il\nNota: Poich\u00e9 le date di \"Birkat Hachama\" presumono un anno solare 365,25 giorni ed anche il calendario giuliano presume un anno solare di 365,25 giorni, \"Birkat Hachama\" cadr\u00e0 sempre il 26 marzo nel calendario giuliano. Mentre nel calendario ebraico \"Birkat Hachama\" usualmente cade nel mese lunare di \"Nisan\", ci\u00f2 non sempre \u00e8 vero; infatti, cadr\u00e0 il 29 \"Adar\" II (10 aprile) nell'anno 2233."}
{"id": "4625582", "revid": "717966", "url": "https://it.wikipedia.org/wiki?curid=4625582", "title": "Birkat Hachama", "text": ""}
{"id": "4625584", "revid": "94902", "url": "https://it.wikipedia.org/wiki?curid=4625584", "title": "Nome cinese", "text": ""}
{"id": "4625586", "revid": "599013", "url": "https://it.wikipedia.org/wiki?curid=4625586", "title": "Nikolaj Pavlov", "text": "Carriera.\nClub.\nLa carriera di Nikolaj Pavlov inizia a livello giovanile nella sua citt\u00e0 natale, finch\u00e9 nel 1998 inizia la carriera professionistica nella Superliha ucraina con la , club col quale gioca per sei stagioni, vincendo due Coppe d'Ucraina e disputando due finali scudetto, perse contro la .\nLascia poi il campionato ucraino per andare a giocare nella Superliga russa, vestendo la maglia del nella stagione 2005-06; al termine del torneo il club chiude, cos\u00ec passa per le successive sei stagioni alla , aggiudicandosi due volte la Coppa di Russia, venendo premiato in entrambe le occasioni come miglior attaccante del torneo e ricevendo il premio di MVP dell'edizione 2010; durante un incontro di campionato stabilisce un record di punti, mettendone a referto ben 39.\nNell'annata 2011-12 gioca nella , con la quale vince la Coppa CEV, dove viene premiato come MVP, e disputa la finale scudetto, persa per\u00f2 contro il . Nella stagione successiva passa al , col quale si classifica al quarto posto in campionato.\nNel campionato 2015-16 approda nella Serie A1 italiana, dove difende i colori della , per poi rientrare in Russia nel campionato seguente, nuovamente alla squadra di Novosibirsk per altre tre stagioni.\nCon l'inizio della stagione 2019-20, terminato il contratto col club russo, rimane inattivo per qualche mese; a partire dal gennaio 2020 si accorda per\u00f2 con la formazione slovacca del , con cui disputa la seconda parte dell'Extraliga 2019-2020 aggiudicandosi la Coppa di Slovacchia, ma disputando solamente sei partite di campionato a causa dell'interruzione della competizione nazionale per effetto della pandemia di COVID-19\nNazionale.\nDopo aver fatto parte delle selezioni giovanili ucraine, nel 2005 debutta in nazionale maggiore in occasione del campionato europeo.\nNel 2007 riceve la cittadinanza russa, debuttando nella nazionale russa nel 2011, in occasione di una amichevole contro la Polonia; pur essendo stato inserito nella lista dei convocati per la World League, a causa della presenza di altri giocatori naturalizzati all'interno della squadra, non pu\u00f2 tuttavia prendere parte ad alcun incontro ufficiale.\nDue anni pi\u00f9 tardi viene richiamato nuovamente in nazionale potendo finalmente esordire anche in competizioni ufficiali: vince subito la World League, dove riceve un altro premio di MVP, e il campionato europeo 2013, oltre alla medaglia d'argento alla Grand Champions Cup."}
{"id": "4625607", "revid": "729019", "url": "https://it.wikipedia.org/wiki?curid=4625607", "title": "Isola di Zav'jalov", "text": "L'Isola di Zav'jalov (; precedentemente Ola) \u00e8 un'isola russa che si trova nel Mare di Ochotsk, all'imboccatura della baia del Tauj (\u0422\u0430\u0443\u0439\u0441\u043a\u0430\u044f \u0433\u0443\u0431\u0430). Amministrativamente appartiene all'Ol'skij rajon dell'Oblast' di Magadan, nel Circondario federale dell'Estremo Oriente.\nGeografia.\nL'isola \u00e8 situata 19\u00a0km a ovest di capo Taran, l'estrema punta della penisola di Koni (\u043f\u043e\u043b\u0443\u043e\u0441\u0442\u0440\u043e\u0432 \u041a\u043e\u043d\u0438), e 45\u00a0km a sud della citt\u00e0 di Magadan; con i suoi 116\u00a0km\u00b2 di superficie, \u00e8 la pi\u00f9 grande della baia Tauj. \u00c8 lunga 21,5\u00a0km e larga da 4 a 7,5\u00a0km. Il monte Zav'jalov raggiunge i 1.116\u00a0m s.l.m. Sull'isola c'\u00e8 un piccolo lago d'acqua dolce.\nSecondo dati geologici l'isola si \u00e8 separata dalla costa continentale nel tardo Pleistocene, 15-17.000 anni fa.\nFlora.\nSull'isola sono presenti alcune specie di betulla, tra cui la \"Betula divaricata\" ( o \"Betulla middendorffii\"), specie arbustive di ontano, il \"Pinus pumila\", il mirtillo blu e quello rosso e l'\"Arctostaphylos alpina\"."}
{"id": "4625609", "revid": "538063", "url": "https://it.wikipedia.org/wiki?curid=4625609", "title": "Jorge Casado", "text": "Caratteristiche tecniche.\nTerzino sinistro naturale, che spesso si proietta in fase offensiva. In difesa \u00e8 forte, serio e caparbio. Mantiene bene la posizione e possiede un buon lancio lungo. \u00c8 sempre alla ricerca della soluzione migliore in tutto quello che fa.\nCarriera.\nClub.\nRayo Vallecano.\nHa iniziato a giocare nel 1996 nel Villa Rosa, squadra dilettantistica del quartiere dove \u00e8 nato. Vi rimane fino al 2000 quando viene notato dal Rayo Vallecano, in tale squadra Jorge cresce calcisticamente nella quale gioca per dieci stagioni fino ad arrivare nel 2008 quando ottiene finalmente il suo esordio nel calcio professionistico con la seconda squadra del Rayo Vallecano, militante nella Tercera Divisi\u00f3n. Con la seconda squadra del Rayo disputa due stagioni scendendo in campo 55 volte e tali prestazioni vengono notate dalla squadra madrilena pi\u00f9 blasonata cio\u00e8 il Real Madrid.\nReal Madrid.\nNell'estate del 2010 entra a far parte del Real Madrid Castilla con il quale esordisce il 29 agosto 2010, in Segunda Divisi\u00f3n B, nella vittoria per 3-2 contro il Coruxo. Il primo gol con la \"Camiseta Blanca\" arriva il 23 gennaio 2011 nella vittoria per 2-0 contro il Celta Vigo II. Il 6 marzo 2011 viene convocato in prima squadra da Jos\u00e9 Mourinho per la partita di campionato contro il Racing Santander, partita vinta 3-1 ma Jorge rimane in panchina per tutta la partita. Conclude la sua prima stagione scendendo in campo 27 volte e mettendo a segno 3 gol.\nNella sua seconda stagione madrilena arriva l'esordio in prima squadra, esattamente il 20 dicembre 2011 nella vittoria per 5-1 contro la Ponferradina in Coppa del Re, Jorge parte da titolare e viene sostituito al minuto 71 dal suo compagno di squadra Nacho. In questa stagione, oltre a scendere in campo in un'occasione con la maglia della prima squadra, scende in campo in 37 partite mettendo a segno 3 gol, anche grazie al suo aiuto il Real Madrid Castilla ottiene la promozione in Segunda Divisi\u00f3n.\nNella sua terza stagione con i \"Blancos\", il 17 agosto 2012 esordisce nella seconda serie spagnola nella sconfitta per 2-1 contro il Villarreal. Il primo ed unico gol stagionale, nella sua terza stagione con la maglia del Real Madrid Castilla, lo mette a segno l'8 ottobre 2012 firmando il momentaneo pareggio per 2-2 contro l'H\u00e9rcules, la partita verr\u00e0 vinta dai madrileni con il risultato di 4-2. A giugno 2014, dopo essere retrocesso con il Real Madrid Castilla, decide di non rinnovare con il club madrileno.\nLe parentesi al Betis, Ponferradina e Real Saragozza.\nDopo aver lasciato il Real Madrid, firma per il Betis Siviglia. Il 31 agosto 2014 esordisce con la nuova maglia in occasione della vittoria casalinga, per 2-1, contro il Numancia. Il 24 maggio 2015 il Betis si piazza al primo posto in campionato conquistando cos\u00ec la promozione nella massima serie spagnola. Conclude la stagione con un bottino di 18 presenze. Il 15 luglio 2015 rescinde il proprio contratto che lo legava al club di Siviglia.\nIl 20 luglio 2015 si accasa alla Ponferradina. L'esordio arriva il 30 agosto successivo in occasione della trasferta persa, per 1-0, contro il Maiorca. Il 9 settembre 2015, in occasione del 2\u00ba turno di Coppa del Re, mette a segno il gol vittoria nella trasferta vinta, proprio per 0-1, contro l'Alcorc\u00f3n. Conclude la stagione andando a totalizzare 38 presenze e 1 rete non riuscendo per\u00f2 ad aiutare la squadra ad evitare la retrocessione nella terza categoria spagnola.\nL'8 luglio 2016 firma un contratto biennale con il Real Saragozza. L'esordio arriva il 22 agosto successivo in occasione della vittoria casalinga, per 3-1, contro l'. Il 4 agosto 2016 mette a segno la sua prima rete con la sua nuova squadra in occasionee della vittoria, proprio per 1-0, contro l'. Conclude l'esperienza al Real Saragozza con un totale di 18 presenze e 1 rete.\nXanth\u012b.\nL'11 luglio 2017 passa, a titolo gratuito, al club greco dello . L'esordio arriva il 19 agosto successivo in occasione del pareggio interno, per 0-0, contro il . Il 29 aprile 2018 mette a segno la sua prima rete in terra greca in occasione della vittoria interna, per 1-0, contro il . Conclude la stagione con un bottino di 23 presenze e 2 reti.\nStatistiche.\nPresenze e reti nei club.\n\"Statistiche aggiornate all'8 ottobre 2018.\""}
{"id": "4625612", "revid": "466539", "url": "https://it.wikipedia.org/wiki?curid=4625612", "title": "Svjatlana Aleksievi\u010d", "text": "Nella sua carriera la giornalista e scrittrice ha seguito i principali eventi dell\u2019Unione Sovietica nella seconda met\u00e0 del \u2018900: dalla guerra in Afghanistan, al disastro di \u010cernobyl\u2019, ai suicidi seguiti alla scioglimento dell\u2019URSS. I suoi libri sono stati pubblicati in pi\u00f9 di venti paesi e rappresentano uno struggente romanzo corale degli uomini e delle donne vissuti nell\u2019Unione Sovietica e nella Russia post-comunista del XX secolo.\n\u00c8 considerata una delle maggiori scrittrici a livello mondiale.\nBiografia.\n\u00c8 nota soprattutto per essere stata cronista, per i connazionali, dei principali eventi dell'Unione Sovietica della seconda met\u00e0 del XX secolo: dalla guerra in Afghanistan, al disastro di \u010cernobyl', ai suicidi seguiti allo scioglimento dell'URSS. Su ognuno di questi particolari argomenti ha scritto libri, tradotti anche in varie lingue, che le hanno valso la fama internazionale e importanti riconoscimenti. Con le sue opere tradotte in molte lingue, si \u00e8 fatta conoscere in tutto il mondo: \"La guerra non ha un volto di donna\" (sulle donne sovietiche al fronte nella seconda guerra mondiale), \"Ragazzi di zinco\" (sui reduci della guerra in Afghanistan), \"Preghiera per \u010cernobyl\"' (sulle vittime della tragedia nucleare), \"Incantati dalla morte\" (sui suicidi tentati o compiuti in seguito al crollo dell'URSS).\nNasce in Ucraina occidentale dal padre di origini bielorusse e dalla madre di origine ucraina, \u00e8 cresciuta in Bielorussia, dove ha vissuto finch\u00e9, perseguitata dal regime di Aljaksandr Luka\u0161\u0117nka, \u00e8 stata costretta a lasciare il Paese perch\u00e9 su di lei gravava l'accusa (falsa) di essere un'agente della CIA. Dopo un periodo di lontananza dalla Bielorussia, trascorso tra Russia, Italia, Francia, Germania e Svezia, nel 2013 \u00e8 tornata a vivere a Minsk, ma sotto la minaccia dell'imminente arresto da parte del regime, a settembre del 2020 \u00e8 stata costretta alla fuga in Germania.\nL'8 ottobre 2015 \u00e8 stata insignita del Premio Nobel per la letteratura, \"per la sua scrittura polifonica, un monumento alla sofferenza e al coraggio nel nostro tempo\". Quattordicesima donna ad ottenere il prestigioso riconoscimento, \u00e8 la prima persona bielorussa a vincerlo e la seconda persona di origini ucraine.\nNel 2018, Svjatlana Aleksievi\u010d ha dovuto annullare un incontro con i lettori nel Teatro Verde della citt\u00e0 ucraina di Odessa dopo aver ricevuto minacce dai nazionalisti locali. Il Teatro Verde ha affermato che il nome della Aleksievi\u010d era stato aggiunto a una lista di \"nemici dell'Ucraina\" dal sito web \"Myrotvorets\", affiliato con il Servizio di sicurezza dell'Ucraina (SBU), in quanto avrebbe \"propagandato discordia interetnica e manipolato informazioni importanti per la societ\u00e0\".\nSta scrivendo un libro sulle enormi proteste popolari scoppiate in Bielorussia dal 9 agosto 2020 dopo le elezioni truccate dal dittatore Luka\u0161\u0117nka, e la violenta repressione condotta dal regime di quest'ultimo contro coloro che stanno ancora lottando per la democrazia, raccontando le storie di cittadini arrestati e torturati nelle famigerate carceri bielorusse e di quelli costretti ad abbandonare la Bielorussia per vivere liberi."}
{"id": "4625624", "revid": "228587", "url": "https://it.wikipedia.org/wiki?curid=4625624", "title": "NTLM", "text": "Nelle reti Windows, NTLM (NT LAN Manager) \u00e8 una suite di protocolli di sicurezza Microsoft che forniscono autenticazione, integrit\u00e0 e confidenzialit\u00e0 agli utenti.\nNTLM \u00e8 il successore del protocollo Microsoft LAN Manager un vecchio prodotto Microsoft, e cerca di fornire retrocompatibilit\u00e0 con LM hash.\nNTLM e Kerberos.\nMicrosoft ha adottato Kerberos come protocollo di autenticazione preferito per Windows 2000 e per i domini Active Directory. Kerberos \u00e8 usato solitamente quando un server appartiene ad un dominio Windows oppure se viene stabilito un trust con un dominio (come ad esempio accade nell'autenticazione tra Linux e Windows Active Directory).\nNTLM \u00e8 utilizzato nelle seguenti situazioni:\nIn Windows Vista e superiori, n\u00e9 LM o NTLM sono utilizzati di default. NTLM \u00e8 ancora utilizzato per autenticazione interna. Per le autenticazioni esterne viene utilizzato di default NTLMv2. Le versioni precedenti di Windows possono essere configurate per funzionare in questo modo, ma non \u00e8 la configurazione di default.\nProtocollo.\nNTLM \u00e8 un protocollo challenge-response (sfida-risposta) che utilizza tre messaggi per autenticare un client all'interno di un ambiente orientato alla connessione e permette messaggi aggiuntivi se \u00e8 richiesta integrit\u00e0.\nAll'inizio, il client stabilisce un percorso verso il server ed invia un messaggio di negoziazione con le proprie capacit\u00e0 di connessione. In seguito il server risponde con un messaggio \"sfida\" (challenge) che \u00e8 utilizzato per stabilire l'identit\u00e0 del client.\nInfine, il client risponde con il messaggio di autenticazione.\nNTLM utilizza uno o entrambi i valori di password hashed, che sono entrambi memorizzati nel server (o nel domain controller) e che sono equivalenti alla password. Questo significa che se si riesce ad ottenere un hash password dal server, \u00e8 possibile autenticarsi senza conoscere la password vera. I valori di password sono l'LM hash (una funzione di hashing di autenticazione basata su DES applicata ai primi 14 caratteri della password convertita al charset 8-bit della lingua) e l'NT hash (ovvero l'MD4 Little endian della password).\nEntrambi i valori hash sono di 16 bytes (128 bits).\nNTLMv1.\nIl server autentica il client inviando un numero casuale da 8 byte. Il client esegue un'operazione che coinvolge la stringa di sfida ed una stringa segreta condivisa tra client e server, nello specifico, si tratta di uno dei due password hash descritti in precedenza. Il client restituisce i 24 byte risultato della computazione. Le elaborazioni NTLMv1 sono solitamente eseguite utilizzando entrambi gli hash ed entrambi i risultati da 24 byte vengono inviati.\nIl server verifica che il client ha restituito il risultato corretto e da questo individua il corretto possesso della frase segreta ed, in definitiva, l'autenticit\u00e0 del client.\nEntrambi gli hash producono risultati a 16 byte. Vengono aggiunti 5 byte di zero per arrivare a 21.\nI 21 byte sono separati in tre blocchi da 7 byte (56 bit). Ognuno di questi blocchi \u00e8 utilizzato come chiave per criptare i 64 bit della sfida tramite DES. Queste tre codifiche sono nuovamente unite per formare una risposta a 24 byte. Entrambe le risposte, usando l'hash LM e l'hash NT sono restituire come risposta. Questa situazione \u00e8 comunque configurabile.\nNTLMv2.\nNTLMv2, introdotto con Windows NT 4.0 SP4, \u00e8 un protocollo di autenticazione challenge-response. \u00c8 considerato come un sostituto migliorativo di NTLMv1.\nNTLMv2 invia due risposte ad una sfida server da 8 byte. Ogni risposta contiene:\nLe due risposte differiscono per il formato della sfida client. La risposta pi\u00f9 corta utilizza un valore casuale ad 8 byte. Per verificare la risposta, il server deve ricevere la sfida client come parte della risposta. Viene quindi generato un pacchetto da 24 bytes composto dalla sfida breve concatenata alla risposta da 16 byte che corrisponde alla risposta prevista per il NTLMv1. In alcune documentazioni non ufficiali questa risposta \u00e8 chiamata LMv2.\nLa seconda risposta inviata da NTLMv2 utilizza una sfida client di lunghezza variabile che include l'ora corrente nel formato NT Time, un valore casuale da 8 byte, il nome dominio ed altre informazioni standard. La risposta deve includere una copia di questa sfida client e la sua lunghezza. In alcune documentazioni non ufficiali questa risposta \u00e8 chiamata NTv2.\nEntrambi gli LMv2 e NTv2 eseguono l'hash della sfida client e server con la password utente ed altri informazioni utente\nLa formula corretta prevede di cominciare con l'NT Hash, memorizzato nel SAM o AD e continuare l'hash utilizzando HMAC-MD5, con la username e il nome di dominio. Nel riquadro sottostante, X si riferisce al contenuto fisso del campo di formattazione."}
{"id": "4625625", "revid": "767487", "url": "https://it.wikipedia.org/wiki?curid=4625625", "title": "Francesco Tassi", "text": "Biografia.\nFrancesco nacque a Bergamo dal conte Iacopo e dalla contessa Elisabetta Vailetti, venne educato dai frati gesuiti a Parma, mentre da Vittore Ghislandi impar\u00f2 il disegno. Nel 1731 si rec\u00f2 prima a Venezia e successivamente a Roma per poter visionare i capolavori d'arte che aveva studiato. Da qui il progetto di scrivere la vita e la storia degli artisti bergamaschi, progetto che realizz\u00f2 con l'aiuto dello zio abate Giuseppe Maria.&lt;br&gt; Spos\u00f2 Chiara Redeti, una patrizia veneziana, nel 1741, e a Venezia pot\u00e9 reperire libri d'arte e documenti importanti per la realizzazione e il completamente del testo sull'arte e sugli artisti. Il progetto si realizz\u00f2 con l'opera \"Vite dei pittori, scultori e architetti bergamaschi\" (1793), pubblicazione postuma con aggiunta di testo dei fratelli Girolamo e Carlo Marenzi. La morte, che lo colse all'improvviso, gli permise di ultimare solo 14 dei ritratti degli artisti di cui aveva studiato la vita e le opere . Ma il suo lavoro \u00e8 importante fonte di notizie sulla pittura bergamasca, su Lorenzo Lotto, Enea Salmeggia, Francesco Zucco, e il vasto tessuto artistico che copr\u00ec il quattrocento fino al seicento bergamasco.\nLe sue amicizie con eminenti artisti dell'epoca quali Fra Galgario, Giambattista Tiepolo, Francesco Zuccarelli, spesso ospiti della sua Villa di celadina, lo rende estremamente importante nel panorama della storia dell'arte per la ricchezza di notizie, al punto di valergli la definizione di \"Vasari dell'arte bergamasca\".\nNel 1761 torn\u00f2 a Bergamo, ormai infermo; e nel 1782 venne insignito del titolo onorario di accademico dell'Accademia di pittura di Venezia."}
{"id": "4625628", "revid": "767335", "url": "https://it.wikipedia.org/wiki?curid=4625628", "title": "Ioan Gherghel", "text": ""}
{"id": "4625629", "revid": "115140392", "url": "https://it.wikipedia.org/wiki?curid=4625629", "title": "Campionato ucraino di pallamano maschile", "text": "Il campionato ucraino di pallamano maschile \u00e8 l'insieme dei tornei istituiti ed organizzati dalla Federazione di pallamano dell'Ucraina.\nLa prima stagione si disput\u00f2 nel 1992; dall'origine a tutto il 2020 si sono tenute 29 edizioni del torneo.\nLa squadra che vanta il maggior numero di campionati vinti \u00e8 il ZTR Zapori\u017e\u017eja con 14 titoli, a seguire c'\u00e8 il HC Motor Zapori\u017e\u017eja con 7.\nL'attuale squadra campione in carica \u00e8 il Motor Zapori\u017e\u017eja che ha vinto l'edizione 2018-19 del campionato precedendo il ZTR Zapori\u017e\u017eja.\nIl torneo di primo livello del campionato \u00e8 denominato Superleague.\nSuperleague.\nLa Superleague \u00e8 il massimo campionato maschile e si svolge tra 8 squadre.\nSi compone di una stagione regolare in cui i club si affrontano in un girone all'italiana con partite di andata e ritorno; successivamente le squadre classificate dal 1\u00ba al 4\u00ba posto in classifica disputano i play off per il titolo.\nLa squadra 1\u00aa classificata al termine dei play-off \u00e8 proclamata campione d'Ucraina mentre la squadra classificata all'8\u00ba posto in retrocede in seconda divisione nella stagione successiva."}
{"id": "4625630", "revid": "729019", "url": "https://it.wikipedia.org/wiki?curid=4625630", "title": "Corpo di polizia femminile", "text": "Il Corpo di Polizia femminile fu un corpo di polizia italiano ad ordinamento civile, istituito nel dicembre 1959, composto da personale femminile e dedicato a tematiche delicate e di rilievo morale, come la protezione della donna e la tutela dei minori.\nDipendente dall'amministrazione della pubblica sicurezza del Ministero dell'Interno, ma non inserito in un ordinamento militare allora vigente per la polizia, venne sciolto nel 1981.\nStoria.\nFu creato, su indicazione dell'allora capo della polizia Giovanni Carcaterra, con la legge 7 dicembre 1959, n. 1083 e incorpor\u00f2 anche gli ex agenti del Corpo di polizia femminile di Trieste che era nato sotto l'amministrazione militare anglo-americana del Territorio Libero di Trieste fino al 1954.\nIl corpo, parallelo alla polizia \"tradizionale\", quella del Corpo delle guardie di pubblica sicurezza, entr\u00f2 in funzione il 1\u00ba marzo 1961.\nAveva anche la funzione pratica di supportare questa per alcuni compiti che non era possibile affidare agli uomini, come ad esempio la perquisizione corporale delle donne. Con l'approvazione nel 1958 della cosiddetta legge Merlin che regolava la materia della prostituzione, contribu\u00ec ad un incremento delle competenze e delle esigenze di organico, rendendo il Corpo femminile di ancor pi\u00f9 immediata utilit\u00e0. L'addestramento avveniva presso la Scuola di formazione per la polizia femminile di Roma.\nLe appartenenti del Corpo, ufficiali di polizia giudiziaria, venivano utilizzate quasi esclusivamente all'interno della squadra del buon costume delle questure, per il contrasto dei reati contro la moralit\u00e0 pubblica, i minori e reati a sfondo sessuale ma anche per la tutela del lavoro minorile e femminile. Apposite sezioni di polizia femminile furono istituite presso ogni procura della Repubblica. Fu soppresso con la legge n. 121 del 1\u00ba aprile 1981 e il personale integrato nella Polizia di Stato.\nGradi.\nDue erano i ruoli:"}
{"id": "4625631", "revid": "1442080", "url": "https://it.wikipedia.org/wiki?curid=4625631", "title": "Conte di Dalhousie", "text": "Conte di Dalhousie, nella contea di Midlothian, \u00e8 un titolo nel pari di Scozia, detenuto dal capo del Clan Ramsay.\nStoria.\nLa famiglia discende da Sir George Ramsay, che rappresent\u00f2 Kincardineshire nel Parlamento scozzese nel 1617. Nel 1618 \u00e8 stato elevato al pari di Scozia come Lord Ramsay di Melrose. Tuttavia, poich\u00e9 non gli piaceva il titolo lo cambi\u00f2, attraverso una lettera di Giacomo VI nel 1619, in Lord Ramsay di Dalhousie.\nGli succedette il figlio maggiore, il secondo Lord, che rappresent\u00f2 Montrose (1617-1621) nel Parlamento scozzese ed ha servito come sceriffo di Edinburghshire. Nel 1633 fu creato Lord Ramsay di Keringtoun e conte di Dalhousie. Suo nipote, il terzo conte, combatt\u00e9 nella battaglia di Bothwell Bridge nel 1679. Il figlio maggiore, il quarto conte, \u00e8 stato ucciso in un duello contro Lord Hamilton. Egli era celibe e gli succedette suo fratello minore, il quinto conte. Era un colonnello della Guardia Scozzese e il generale di brigata nell'esercito britannico e ha combattuto nella guerra di successione spagnola.\nGli succedette suo cugino di primo grado, il sesto conte. Era il figlio del capitano John Ramsay, secondo figlio del primo conte. Gli succedette il nipote, il settimo conte. Egli era il figlio maggiore di Lord Ramsay. Mor\u00ec celibe e gli succedette il fratello minore, l'ottavo conte. Si sedette nella Camera dei lord come rappresentante pari scozzese (1774-1787). Gli succedette il figlio maggiore, il nono conte. Egli era un soldato distinto e serv\u00ec come governatore Generale del Canada e come Comandante in Capo dell'India. Nel 1815 fu creato barone di Dalhousie.\nGli succedette il figlio maggiore superstite, il decimo conte. Egli \u00e8 stato un influente politico Tory e serv\u00ec anche come governatore generale dell'India (1847-1856). Nel 1849 fu creato marchese di Dalhousie. Lord Dalhousie assunse il cognome aggiuntivo di Broun di Colstoun. Non aveva eredi maschi e alla sua morte, nel 1860, il marchesato e baronia del 1815 si estinsero. Gli succedette nei titoli scozzesi il suo primo cugino l'undicesimo conte, aggiungendo il cognome di Ramsay. Gli succedette nei titoli scozzesi il suo primo cugino, il dodicesimo conte. Era il secondo figlio di John Ramsay, quarto figlio dell'ottavo conte. Lord Dalhousie era un ammiraglio della Royal Navy. Nel 1875 fu creato barone Ramsay.\nGli succedette il figlio maggiore, il tredicesimo conte, politico liberale che serv\u00ec sotto William Ewart Gladstone, come Segretario di Stato per la Scozia nel 1886. Il suo figlio maggiore, il quattordicesimo conte, era un capitano della Guardia Scozzese e colonnello onorario nel North Scottish Royal Garrison Artillery. Gli succedette il figlio maggiore, il quindicesimo conte. Mor\u00ec celibe e gli succedette suo fratello minore, il sedicesimo conte. A partire dal 2010 i titoli sono detenuti da suo figlio maggiore, il diciassettesimo conte.\nConti di Dalhousie (1633).\nL'erede apparente \u00e8 il figlio dell'attuale conte, Simon David Ramsay, Lord Ramsay (1981)."}
{"id": "4625637", "revid": "830939", "url": "https://it.wikipedia.org/wiki?curid=4625637", "title": "Charles \u00c9mile Troisier", "text": "Descrisse il segno di Troisier e la \"sindrome di Troisier-Hanot-Chauffard\". Lavor\u00f2 negli ospedali di Parigi."}
{"id": "4625639", "revid": "6923", "url": "https://it.wikipedia.org/wiki?curid=4625639", "title": "Mojo (Canarie)", "text": "Il Mojo pic\u00f3n, o Mojo, (dal portoghese \"molho\", 'salsa') \u00e8 un tipo di salsa tipica delle isole Canarie a base di olio d'oliva, utilizzata per accompagnare diverse pietanze, come pesce, carne, verdure o formaggi.\nIngredienti.\nTra gli ingredienti pi\u00f9 abituali, nelle ricette di mojos si possono trovare: il pepe palmizio (un tipo di pepe piccolo), il pepe (verde e rosso), l'aglio, il sale, la peperoncino, il cumino o il coriandolo, l'olio, l'aceto, il prezzemolo, l'acqua, lo zafferano o il fiore di cartamo, il pomodoro e le mandorle (nella versione dell'isola di La Palma).\nVarianti.\nEsistono almeno due diverse famiglie di salse che prendono il nome dal loro colore:\nPreparazione.\nPer la preparazione dei mojos rossi \u00e8 necessaria l'essiccazione del pepe attraverso un lungo processo. Una volta secco, il pepe pu\u00f2 essere conservato per molto tempo fino alla sua preparazione. Prima di fare il mojo, \u00e8 necessario mettere in ammollo il pepe affinch\u00e9 perda una parte della sua piccantezza. Quindi \u00e8 necessario eliminare i semini e le fibre non appena sar\u00e0 piccante. Tra i mojos rossi si evidenzia il cosiddetto mojo palmizio (tranne a La Palma in cui si chiama \"mojo rosso\"), il mojo rossastro e il mojo pic\u00f3n.\nNel caso dei mojos di coriandolo e prezzemolo, la piccantezza viene regolata dalla quantit\u00e0 di aglio che c'\u00e8 nella loro composizione. Il suo sapore aumenta se le si aggiungono i semi di coriandolo tritato."}
{"id": "4625641", "revid": "60303273", "url": "https://it.wikipedia.org/wiki?curid=4625641", "title": "Giovanni Battista Madia", "text": ""}
{"id": "4625642", "revid": "484362", "url": "https://it.wikipedia.org/wiki?curid=4625642", "title": "Jules Germain Fran\u00e7ois Maisonneuve", "text": "Allievo di Guillaume Dupuytren e fu chirurgo a Bic\u00eatre, Cochin, La Piti\u00e9, ecc. \u00c8 famoso per aver descritto per primo la \"frattura di Masonneuve\", che interessa il perone e il malleolo, e per aver descritto il ruolo della rotazione esterna nelle fratture della caviglia."}
{"id": "4625647", "revid": "767487", "url": "https://it.wikipedia.org/wiki?curid=4625647", "title": "Frank Sinkwich", "text": "Carriera professionistica.\nSinkwich fu scelto come primo assoluto del Draft 1943 da parte dei Detroit Lions. Nei due anni passati nel Michigan fu inserito due volte nella formazione ideale della stagione All-Pro nel 1943 e 1944, venendo premiato come MVP della NFL nel 1944. Dopo due anni a Detroit, Sinkwich serv\u00ec sia nel corpo dei Marine degli Stati Uniti sia nelle Forze Aeree, ma un infortunio al ginocchio subito mentre giocava con la squadra di queste ultime ostacol\u00f2 la sua carriera quando torn\u00f2 a giocare come professionista nel 1946 e 1947. Fu inserito nella College Football Hall of Fame nel 1954."}
{"id": "4625651", "revid": "122965323", "url": "https://it.wikipedia.org/wiki?curid=4625651", "title": "Guillaume Dupuytren", "text": "Chirurgo capo dell'H\u00f4tel-Dieu di Parigi dal 1815, \u00e8 celebre per aver curato le emorroidi di Napoleone Bonaparte e per aver descritto la deformante malattia di Dupuytren, causata dalla retrazione dell'aponevrosi palmare, la quale provoca la progressiva flessione delle ultime 4 dita della mano."}
{"id": "4625655", "revid": "6923", "url": "https://it.wikipedia.org/wiki?curid=4625655", "title": "Jean-Fran\u00e7ois-Auguste le Dentu", "text": "Docente di clinica all'H\u00f4tel-Dieu di Parigi, a partire dal 1901 pubblic\u00f2 il trattato medico in pi\u00f9 volumi \"Trait\u00e9 de chirurgie clinique et op\u00e9ratoire\" assieme a Pierre Delbet ed altri autori."}
{"id": "4625656", "revid": "1226", "url": "https://it.wikipedia.org/wiki?curid=4625656", "title": "Padrone del mondo", "text": ""}
{"id": "4625657", "revid": "2181885", "url": "https://it.wikipedia.org/wiki?curid=4625657", "title": "Acconciatore", "text": ""}
{"id": "4625659", "revid": "4175", "url": "https://it.wikipedia.org/wiki?curid=4625659", "title": "Eccellenza 2013-2014 (rugby a 15)", "text": "LEccellenza 2013-14 fu l'84\u00ba campionato nazionale italiano di rugby a 15 di prima divisione.\n, una in meno del preventivato a causa della mancata iscrizione dei al campionato.\nFu deciso quindi in sede federale di procedere a 2 retrocessioni con una sola promozione dalla serie A1 in modo da portare a 10 il numero di squadre per la stagione successiva.\nLa vittoria finale arrise, per la quarta volta, al che nella finale disputata sul proprio terreno batt\u00e9 per 26-17.\nCome da regolamento, le due squadre prime classificate durante la stagione ebbero il vantaggio della semifinale di ritorno sul proprio campo rispettivamente contro la quarta e la terza; Calvisano da vincitore della stagione regolare, come finalista ebbe il diritto di ospitare la gara per il titolo.\nA retrocedere, in anticipo sulla fine del campionato, furono e i romani della ."}
{"id": "4625661", "revid": "79227", "url": "https://it.wikipedia.org/wiki?curid=4625661", "title": "L'autrice dell'Odissea", "text": "L'autrice dell'Odissea (\"The Authoress of the Odyssey\") \u00e8 un saggio che Samuel Butler pubblic\u00f2 nel 1897 nel quale espone la sua teoria dell'origine siciliana dell'Odissea, sviluppata durante i numerosi viaggi in Sicilia, per cui l\"'Odissea\" sarebbe stata scritta in realt\u00e0 da una giovane donna siciliana, e i paesaggi descritti nel poema sarebbero quelli della Sicilia e delle isole vicine. Tale teoria fu poi rielaborata da Robert Graves nel romanzo \"La figlia di Omero\" (1955).\nIl libro contiene anche la sua traduzione in prosa dell\"'Odissea\".\nStoria editoriale.\nNel 1903 Henry Festing Jones, intraprese un viaggio in Sicilia, conclusosi con la donazione alla Biblioteca Fardelliana di Trapani del manoscritto dell'Autrice dell'Odissea, esaudendo alla volont\u00e0 testamentaria dell'autore, di cui era amico e collaboratore; e accompagnandolo ad un suo scritto \"Viaggio in Sicilia sulle orme di Butler\".\nVerso la fine degli anni ottanta Nat Scammacca, durante le ricerche sui contatti tra letteratura anglosassone e mediterranea, si imbatt\u00e9 nel libro \"The Sicilian Origin of the Odyssey\", del professore neozelandese L.G. Pocock, che riprendeva e sposava la teoria di Samuel Butler. Tradusse questo libro, scov\u00f2 il manoscritto dell'\"Autrice dell'Odissea\" e coinvolse l'antigruppo nel portare avanti tale tesi. Ci\u00f2 port\u00f2 al primo Convegno Internazionale di Studi del 1990 presso l'Universit\u00e0 di Trapani e nel secondo del 2000."}
{"id": "4625662", "revid": "830939", "url": "https://it.wikipedia.org/wiki?curid=4625662", "title": "Paul Reclus", "text": "Fratello di \u00c9lis\u00e9e Reclus, dal 1905 fu docente di clinica chirurgica all'universit\u00e0 di Parigi. Fu tra i pionieri dell'anestesia locale."}
{"id": "4625664", "revid": "124989734", "url": "https://it.wikipedia.org/wiki?curid=4625664", "title": "Boualem Sansal", "text": "Sebbene sia stato vittima lui stesso di persecuzioni, soprattutto dopo la pubblicazione dei suoi libri, \u00e8 tuttavia deciso a continuare a vivere in Algeria. Scrive in francese: infatti, sebbene le sue opere siano state messe al bando in Algeria, in Francia ha trovato il successo letterario e la consacrazione internazionale. Nel 2012 gli stava per essere conferito il Prix du Roman Arabe; tuttavia, in seguito alla sua partecipazione al Festival degli scrittori di Gerusalemme, gli \u00e8 stato revocato; Avigdor Lieberman, Ministro degli Esteri israeliano, chiese che la comunit\u00e0 internazionale si esprimesse contro tale boicottaggio, mentre un portavoce del Prix dichiar\u00f2 che la loro decisione non era stata influenzata da Hamas.\nDal suo primo romanzo, \"Le serment des barbares\" (pubblicato nel 1999 da Gallimard), \u00e8 stato ricavato un film."}
{"id": "4625672", "revid": "228587", "url": "https://it.wikipedia.org/wiki?curid=4625672", "title": "Roger Brunet", "text": "Docente all'universit\u00e0 di Tolosa e all'universit\u00e0 di Reims, \u00e8 stato fondatore del GIP RECLUS, una rete di gruppi di ricerca che ha prodotto importanti analisi sulle dinamiche del territorio, a livello nazionale ed europeo. Nel 1972 fond\u00f2 la rivista \"L'Espace g\u00e9ographique\", di cui \u00e8 stato direttore per molti anni.\nHa sintetizzato il concetto della corematica, ovvero la rappresentazione e l'analisi della complessit\u00e0 di una realt\u00e0 territoriale."}
{"id": "4625674", "revid": "1543377", "url": "https://it.wikipedia.org/wiki?curid=4625674", "title": "Stelle fisse beheniane", "text": "Le stelle fisse beheniane sono una selezione di quindici stelle ritenute particolarmente utili nelle pratiche magiche dall'astrologia medievale europea ed araba. Il loro nome deriva dall'arabo \"bahman\", \"radice\", dal momento che ciascuna di esse era considerata una fonte di energia astrologica per uno o pi\u00f9 pianeti.\nAgrippa von Nettesheim le raggruppa nel suo \"De occulta philosophia libri tres\" (Book\u00a0II, chapters 47 &amp; 52) come \"Behenii\" (al singolare \"Behenius\"), descrivendo le loro propriet\u00e0 magiche e i simboli cabalistici e attribuendole ad Ermete Trismegisto, come da prassi nella tradizione occultista medioevale. L'origine di questo raggruppamento \u00e8 ignota, anche se Wallis Budge sospetta una possibile origine sumera.\nCaratteristiche.\nOgni stella \u00e8 collegata ad una gemma e ad una pianta, da utilizzare all'interno dei rituali per incanalare l'influenza della stella (ad esempio, in un amuleto). Quando un pianeta si ritrovava entro sei gradi dalla stella associata si riteneva che la sua influenza fosse particolarmente forte.\nTabella dei Behenii.\nNella tabella seguente sono riportati i simboli provenienti da un'edizione in quarto del 1531 del \"De occulta philosophia\", anche se esistono altre forme. Il nome moderno delle stelle \u00e8 riportato laddove non coincida col nome utilizzato nei testi antichi.\n1 Le posizioni sono espresse in longitudini celesti, un sistema di coordinate relativamente fisso utilizzato per i segni dello zodiaco tropicale. Tutti i corpi celesti, inclusi stelle e costellazioni, si trovano all'interno di questo schema fisso. Per esempio 26 Taurus 07 significa 26 gradi 07 minuti nel segno tropicale Toro. Per ulteriori informazioni si veda la voce sistema di coordinate eclittiche."}
{"id": "4625676", "revid": "106456", "url": "https://it.wikipedia.org/wiki?curid=4625676", "title": "Cattedrale di Torino", "text": ""}
{"id": "4625677", "revid": "371529", "url": "https://it.wikipedia.org/wiki?curid=4625677", "title": "Golden Turkey Awards", "text": "Il Golden Turkey Awards, sottotitolo The Worst Achievements in Hollywood History, \u00e8 un libro del 1980 scritto dal critico cinematografico Michael Medved e da suo fratello Harry Medved. Nel libro sono presenti liste di vari riconoscimenti a film, registi, attori, ecc. ritenuti i peggiori della storia del Cinema.\nStoria.\nI fratelli Michael e Harry Medved, grandi appassionati di B-movie, decisero di creare un premio fittizio denominato \"Golden Turkey\" (in italiano sarebbe \"il Tacchino d'oro\") sulla falsariga del rinomato premio Oscar, per premiare i peggiori film e attori del settore. A questo scopo, decisero di redigere un libro elencando quale fosse, secondo loro, il peggio del peggio di Hollywood. Nella prefazione del libro, gli autori premettono che le loro scelte possono non essere condivise da tutti, e che, esistendo un numero enorme di brutti film, pessimi registi ed attori tremendi, le liste potranno essere soggette a continui aggiornamenti. Naturalmente, essendo gli autori di lingua anglosassone, la lista \u00e8 ampiamente sbilanciata sul cinema americano, tralasciando quello europeo e di altri Paesi.\nI fratelli Medved avevano gi\u00e0 celebrato i film di serie Z con il precedente \"The Fifty Worst Films of All Time\". Nel 1986 pubblicarono un seguito del \"The Golden Turkey Awards\", intitolato \"Son of Golden Turkey Awards\".\nIl \"Golden Turkey Awards\" costitu\u00ec la base per la serie televisiva del 1983 \"The Worst of Hollywood\" presentata da Michael Medved.\nPremi.\nNel libro \"The Fifty Worst Films of All Time\" gli autori avevano invitato i lettori a votare il peggior film di sempre. Pi\u00f9 di 3.000 persone inviarono il proprio voto. Basandosi su questi, il peggior film di sempre fu dichiarato \"Plan 9 from Outer Space\" di Edward D. Wood Jr. Wood ricevette inoltre anche la nomina di \"peggior regista di tutti i tempi\".\nRaquel Welch venne giudicata la peggior attrice di sempre sbaragliando la concorrenza di altre attrici come Candice Bergen e Mamie Van Doren.\nUn po' a sorpresa, Richard Burton venne ritenuto il peggior attore di sempre.\nLista dei vincitori del Golden Turkey.\nCategorie.\nIn aggiunta, il \"Golden Turkey Awards\" ha una categoria votata dai lettori inerente al \"Peggior film di sempre\" e al \"Peggior sequel di sempre\", basata sulla classifica presente in \"The Fifty Worst Films of All Time\".\nFilm \"burla\".\nUno dei film citati nel libro \u00e8 una dichiarata invenzione degli autori, una pellicola da loro inventata, e i lettori sono stati sfidati ad individuare il bluff. Il falso film risult\u00f2 essere \"Dog of Norway\" con \"Muki il segugio meraviglia\". Questo film era illustrato utilizzando una foto del cane di uno degli autori. Un altro film presente nel libro, il film porno-gay religioso \"Him\", venne inizialmente indicato come oggetto della burla, ma si \u00e8 poi scoperto che esisteva veramente, anche se tutte le copie sembrano essere andate ormai perdute."}
{"id": "4625681", "revid": "1226", "url": "https://it.wikipedia.org/wiki?curid=4625681", "title": "Silenzio-assenso", "text": ""}
{"id": "4625682", "revid": "180559", "url": "https://it.wikipedia.org/wiki?curid=4625682", "title": "Fran\u00e7ois Armand Gervaise", "text": "Carmelitano scalzo, fu superiore di Grazy ed entr\u00f2 nella Trappe nel 1695 e ne fu abate dal 1696 al 1698; si spost\u00f2 dunque a Longpont e in seguito a Notre-Dame-des-Reclus.\nFu storico dell'Ordine Trappista, ma le sue opere suscitarono varie critiche."}
{"id": "4625683", "revid": "116693941", "url": "https://it.wikipedia.org/wiki?curid=4625683", "title": "X Triennale di Milano", "text": "La Decima Triennale di Milano \u00e8 stata inaugurata il 28 agosto 1954 e si \u00e8 conclusa il 15 novembre dello stesso anno.\nIl fine della Mostra \u00e8 portare il pensiero creativo verso la funzionalit\u00e0 del mondo reale, quindi a una integrazione del Disegno industriale con la realt\u00e0 e le esigenze della prefabbricazione, con il contributo delle arti decorative e architettoniche moderne.\nContesto storico.\nLa X Triennale si svolge in un momento sociale ed economico particolare, a cavallo tra la ricostruzione post-bellica e l'inizio del grande miracolo economico italiano.\nL'espansione economica \u00e8 generatrice di nuove aree di mercato, con richieste di differenziate qualit\u00e0 a produttori che devono adattarsi a questa nuovissima evoluzione.\nGli architetti e i designer italiani erano abituati, fino ad allora, ad usufruire dell'eccellenza artigianale per dare una forma reale alla creativit\u00e0 dei loro progetti, a scapito di una limitata diffusione dei loro prodotti.\nPer rendere disponibili ad un pi\u00f9 vasto pubblico prodotti di forma e qualit\u00e0 pi\u00f9 elevati a costi accessibili, \u00e8 indispensabile che si giunga rapidamente ad una strettissima collaborazione tra il mondo della creativit\u00e0 e quello della produzione industriale.\nIl progetto \u00e8 adattato seguendo le necessit\u00e0 pratiche che la grande produzione impone, mentre l'industria oltre a diversificare il suo operato rende reale e tangibile il concetto dell'estetica funzionale.\nProgramma degli eventi: concorsi.\nLa Decima Triennale ha bandito sette concorsi:\n1) Concorso internazionale per disegni di tessuti stampati per arredamento. (Collaborazione con la ditta \u201cSocota-Soc\u201d)\n2) Concorso internazionale per disegni di tessuti stampati per mobili imbottiti (Collaborazione con la ditta \u201cFede Cheti\u201d)\n3) Concorso nazionale per l'allestimento del Salone d'onore della Decima Triennale di Milano\n4) Concorso nazionale per progetti di sedia e di tavolo ampliabile (Collaborazione con la \u201cTecno S. A.\u201d)\n5) Concorso internazionale per mobili imbottiti (Collaborazione con la ditta \u201cFede Cheti\u201d)\n6-7) Concorsi internazionali per composizioni floreali (Collaborazione della \u201cMostra Internazionale Fiore e Giardino\u201d)\nMostre e Sezioni.\nMostra del mobile singolo.\n\"Ordinamento: Franco Albini, Franco Berlanda, Liugi Frattino, Enrico Freyrie, Gino Valle, Nanni Valle\"&lt;br&gt;\n\"Allestimento: Luigi Fratino, Enrico Freyrie\"&lt;br&gt;\n\"Consulenza: Bruno Cassinari, Emanuele Rambaldi\"\nI mobili in serie offrono la possibilit\u00e0 di essere considerati come pezzi singoli o combinati secondo varie modalit\u00e0, conferendo all'ambiente della casa l'intimit\u00e0, soddisfacendo i vincoli funzionali e le aspirazioni estetiche al fine di consentire l'espressione dei pi\u00f9 svariati caratteri personali.&lt;br&gt;\nGli oggetti scelti per questa sezione sono per la maggiore prodotti fuori dall'Italia per e quella produzione continua e uno standard perfezionato generati da un'avanzata industrializzazione.&lt;br&gt;\n\u00c8 importante sottolineare le differenze continentali che caratterizzano le diversificate combinazioni e le diverse origini dei materiali.&lt;br&gt;\nIl contributo italiano alla mostra \u00e8 quasi tutto costituito da prototipi, in quanto non \u00e8 ancora stato raggiunto il necessario dialogo tra progettista e produttore affinch\u00e9 abbia inizio una fase di produzione di massa.&lt;br&gt;\nIl mobile viene presentato al visitatore come organismo a s\u00e9 stante, compiuto in se stesso; gli accostamenti tra mobili hanno lo scopo di favorire una critica, non di creare una composizione.&lt;br&gt;\nLa sezione \u00e8 stata organizzata volumetricamente in una sola dimensione \u2013 piani orizzontali e pavimento \u2013 le altre, compresa l'illuminazione, sono lasciate indifferenziate ed elastiche.&lt;br&gt;\nPavimento e soffitto presentano quindi lo stesso impianto costruttivo e uguale materiale.\nLuci mobili lungo le rotaie ricavate nel soffitto illuminano direttamente ogni singolo mobile.&lt;br&gt;\nIl pavimento \u00e8 in lieve declivio e viene suddiviso in tre strisce longitudinali quasi parallele.\nLe due strisce laterali sono suddivise a loro volta in zone minori, delimitate dal lieve sfalsamento dei piani.&lt;br&gt;\nSono presenti, in varie forme e materiali, elementi di arredo quali: tavoli, sedie, poltrone e divani, scaffalature, armadi, letti, credenze.\nMostra dello standard.\n\"Ordinamento e allestimento: Luigi Caccia Dominioni, Carlo Casati, Ignazio Gardella, Vico Magistretti, Mario Righini\"&lt;br&gt;\n\"Consulenza: Luciano Minguzzi, Ennio Morlotti\"\nLa mostra illustra le possibilit\u00e0 dell'utilizzo di mobili di serie all'interno dell'abitazione.&lt;br&gt;\nRiprendendo il discorso introdotto nella sezione del mobile singolo viene presentato un grande appartamento arredato con mobili di serie.&lt;br&gt;\nGli arredi sono tutti stati selezionati dalle produzioni di tutto il mondo, sono stati impiegati anche oggetti di antiquariato.&lt;br&gt;\nI locali esplicano come si possa raggiungere la massima libert\u00e0 di espressione escludendo il mobile sperimentale e scegliendo fra prodotti collaudati e selezionati, sfruttando le illimitate possibilit\u00e0 di variazione offerte dalla composizione di elementi fondamentali come il volume, il colore, la luce e i materiali.&lt;br&gt;\nNell'anticamera il pavimento \u00e8 di linoleum bianco, pareti e soffitto sono tinteggiati di bianco. Lungo le pareti sono esposte sedie con telaio in legno e un tavolino quadrato di lamiera traforata e smaltata di bianco.&lt;br&gt;\nDei gradini in legno consentono l'accesso al vestibolo ove lungo le pareti sono collocati altri esempi di sedie, un cesto di vimini e un tavolino rotondo con supporto in ferro su cui si trova un piatto di ceramica, tre olii su tela di Bruno Cassinari.&lt;br&gt;\nNel soggiorno lungo la e pareti sono allocati: piatti in ceramica, una tromba di metallo argentato, scaffali per libri, sedie, divano e poltrone, tavolo con piano in marmo, tavoli con struttura in ferro, oggetti in rame e ottone, ciotole in metallo, vasi in cristallo.&lt;br&gt;\nIsolato \u00e8 esposto un biliardo esagonale disegnato da Luigi Caccia-Dominioni e Vico Magistretti.&lt;br&gt;\nLa sala da pranzo \u00e8 a pianta esagonale irregolare, il pavimento \u00e8 in piastrelle ceramiche bianche. Un lucernario esagonale \u00e8 posto al centro della stanza, fra le porte sono si trovano passatoie di cocco verde.&lt;br&gt;\nIsolato nella stanza vi \u00e8 un grande tavolo ellittico in mogano con supporti metallici, attorno ad esso 10 sedie di legno nero lucido; ceramiche cinesi sono ospitate da un tavolo rotondo di legno laccato in azzurro.&lt;br&gt;\nIl giardino d'inverno \u00e8 pavimentato con piastrelle ceramiche bianche e nere. Lungo le pareti sono posizionate alte spalliere di canne di bamb\u00f9 in vasi. Lungo le pareti sono distribuiti un tavolino quadrato di lamiera traforata, sette sedie e sei poltrone con struttura in metallo.&lt;br&gt;\nLa camera da letto ha una pianta rettangolare allungata, nell'ambiente sono disposti: letto matrimoniale di metallo, scrivania di legno, vasi in cristallo e marmo, poltroncina, scaffaletto in legno, sgabello.&lt;br&gt;\nLa camera dei figli \u00e8 pavimentata con gomma marmorizzata verde e arredata con: due letti in legno, un tavolo rettangolare e uno rotondo, sedie in ferro e legno, scaffale di legno verniciato che ospita ceramiche e volumi, doppia lampada astile.\nMostra del pezzo unico.\nLa mostra si svolge nel vestibolo superiore e lungo le pareti della Galleria che fiancheggiano il salone d'onore.&lt;br&gt;\nSalendo dal piano terreno sui lati si incontrano un mosaico a tessere di paste vitree e smalti e una costruzione in lamiera di rame e ferro verniciata di nero.&lt;br&gt;\nLungo le pareti sono esposti: arazzi, grandi pannelli di ceramica, mosaico a tessere in marmo, veli ricamati a mano, ciotole e oggetti in legno a intarsio, ciotole in rame smaltato, oggetti in ceramica nera, grande vetro dipinto.\nMostra critica dell'oggetto d'uso.\n\"Ordinamento e allestimento: Fredi Drugman, Fabio Mello, Giorgio Morpurgo, Giuliano Rizzi, Albe Steiner\"\nLa mostra propone un'analisi storia delle espressioni formali dell'oggetto d'uso inteso come espressione della civilt\u00e0.&lt;br&gt;\nIl rapporto fra oggetto e civilt\u00e0 di appartenenza viene esplicato da una serie di riproduzioni che vanno dal vaso canopo etrusco alla ceramica orientale, dall'armatura cinquecentesca a un ottocentesco trabiccolo funzionale da cavastivali.&lt;br&gt;\nL'era della civilt\u00e0 industriale segna una svolta fondamentale dell'evoluzione dell'oggetto d'uso, presupponendo un mercato di massa.&lt;br&gt;\nIl successivo determinarsi della forma nei veicoli di nuova invenzione sottolinea questo cambiamento, alludono a questo fenomeno riproduzioni di tavole che illustrano il mutare della forma dal velocipede alla bicicletta e l'evoluzione dell'automobile.&lt;br&gt;\nViene esposta una serie di fotografie che presenta gli aspetti negativi e positivi della produzione ottocentesca e della lavorazione di serie.&lt;br&gt;\nAlle pareti dell'elemento multiplo verticale, che si innalza al centro della saletta, alcune riproduzioni rimandano ad esempi di arte figurativa e di tecniche di produzione.&lt;br&gt;\nEquivoci culturali legati al preziosismo della forma degli oggetti e alla volgarizzazione di alcune forme d'arte sono un carattere distintivo della produzione contemporanea, che sembra prescindere dagli uomini.&lt;br&gt;\nFotografie di oggetti moderni constatano gli aspetti negativi dei prodotti offerti al pubblico, con il fine di ricercare una genuinit\u00e0 e una spontaneit\u00e0 al di l\u00e0 delle forme.&lt;br&gt;\nQuattro grandi pannelli riproducono disegni della proporzione dell'uomo: l'uomo vitruviano di Leonardo, il Modulor di Le Corbusier, le proporzioni secondo Herbert Bayer. Questi studi vengono spesso assunti a simboli, ma nella realt\u00e0 non esiste un uomo archetipo bens\u00ec molti uomini diversi, ed \u00e8 proprio a costoro che la produzione dell'oggetto d'uso si deve rivolgere.&lt;br&gt;\nLa mostra si conclude con fotografie di altri esempi per indicare la ricerca di forme pi\u00f9 aderenti alle necessit\u00e0 del pubblico.\nMostra della Merceologia.\nSezione A.\n\"Ordinamento: Umberto Zimelli\"&lt;br&gt;\n\"Allestimento: Vito Latis\"\nLa prima sezione si sviluppa al piano terreno e presenta ambienti raccolti in angoli variati da una successione vivace di colori.&lt;br&gt;\nL'allestimento \u00e8 risolto con l'utilizzo di materie semplici.&lt;br&gt;\nLa struttura \u00e8 grezza e nuda, l'arredo consiste in stuoie di cocco, tavoli lignei componibili e semplici diaframmi.&lt;br&gt;\nIl percorso all'interno della mostra \u00e8 a forma di U rovesciata, indicato dalle stuoie di cocco verde.&lt;br&gt;\nNella prima campata, a sinistra di chi entra, e lungo la corsia sono posizionati: quattro poltrone imbottite, sei campioni di chintz, tessuti, un pannello dipinto, tre stoffe stampate di Gio Ponti, vasi e servizi in ceramica, lampade di varie tipologie, due sedie in legno, una grande pittura murale.&lt;br&gt;\nAll'interno della seconda campata vi sono: tavoli bassi che ospitano vetri e coppe di Murano, tovaglioli di rafia, ceramiche, bottiglie in legno e metallo, tessuti, piatto di rame, culla e cesti di vimini, servizio da fumo in legno e ottone, portaombrelli in rame e altra oggettistica.&lt;br&gt;\nA muro sono appesi tre tessuti eseguiti su cartoni, pi\u00f9 in basso su un tavolo vengono esposti: tovaglioli di rafia, vasi cefaliformi e due grandi piatti da parete in ceramica, statuetta di ceramica e due anfore di maiolica.&lt;br&gt;\nVicino al pilastro vengono presentati due tessuti e sette oggetti di ottone, vasi e cristallo rosso di Murano, sei tovaglioli e tre candelabri di ottone.&lt;br&gt;\nSui tre tavoli bassi, proseguendo verso destra, sono collocati: cinque vassoi, tre ciotole, due zuccheriere in ottone, tovaglioli in rafia e tessuti, vasi e piatti in ceramica, vassoio e anfore di cristallo di Murano.&lt;br&gt;\nNella zona centrale una grande corsia ospita una successione a spina di cinque tavoli bassi in legno ove sono allocati: vassoi e vasi, coppe, servizi per tavola, per the e per caff\u00e8, centri tavola e tovaglie di rafia, formelle decorative, bottiglie e bicchieri.&lt;br&gt;\nNella corsia sono distribuite sei sedie di legno., sul lato sinistro vi \u00e8 un pannello ad olio di Giuseppe Ajmone mentre in fondo \u00e8 realizzata una vetrata a colori.&lt;br&gt;\nPresso il corridoio fra la casa UNNRA e il cortiletto si possono osservare, appesi e a pavimento: vassoi, stoffe, tappeti, servizi in ceramica decorati, vasi e oggetti in ceramica, vasi in cartone romano, bicchieri e caraffe, portacenere di cristallo.&lt;br&gt;\nSui tre tavoli presso il pilastro sono riportati: tovagliette di rafia, utensili per la cucina in metallo e ceramica, vasi in ceramica, bicchieri e caraffe, una sedia in legno e un paravento in legno dipinto.&lt;br&gt;\nNel centro della corsia cinque tavoli rotondi presentano: vasi, servizi di ceramica, tovaglie in rafia, sedie in legno, statuetta in gesso., coperta di lana ricamata, piattini e ciotole di ottone.&lt;br&gt;\nSulla parte di sinistra dall'entrata su tavoli bassi e ripiani vengono riproposte le stesse tipologie di oggettistica, dando spazio in particolar modo alle realizzazioni in vimini.&lt;br&gt;\nLungo il corridoio adiacente agli alloggi Borsalino vi sono tre grandi pitture murali, mente sulla parete di fondo \u00e8 realizzata una pittura murale con applicazioni di pastiglia in rilievo.&lt;br&gt;\nDavanti al muro dipinto due tavoli bassi ospitano: tovaglie, servizi per frigorifero, fiori in polistirene, cestini in filo di ottone, lampade di varie tipologie e oggettistica in ottone.&lt;br&gt;\nSui tavoli rotondi vengono esposti esemplari di tovaglie e servizi in cristallo di Murano, mentre sui ripiani di legno sono allocati oggetti in terracotta e ceramica, una valigia-materasso in gommapiuma, un tavolino in legno e ferro ed una sedia pieghevole. Sopra il ripiano Saverio Bueno ha realizzato un pannello in ceramica di 30 piastrelle.&lt;br&gt;\nAl piano superiore, sulle passerelle che uniscono agli alloggi sovrastanti vi sono esempi di stoffe e vasi in ceramica.\nMostra degli elementi costruttivi nell'edilizia.\n\"Ordinamento e allestimento: Eugenio Gentili Tedeschi, Giuseppe Giribini, Amedeo Clavarino, Romolo Donatelli, Franco Longoni, Giovanna Pericoli, Carlo Santi, Guido Veneziani\"\n\u00c8 una mostra di particolari di architettura che possono essere prodotti con l'intervento dell'industria nell'edilizia.&lt;br&gt;\nLa produzione di elementi perfezionati \u00e8 un fattore di libert\u00e0 per l'architetto.&lt;br&gt;\nLa mostra sviluppa il tema dell'inserimento dell'architettura nel mondo della produzione industriale, attraverso un graduale sviluppo di elementi prefabbricati utilizzabili per un perfezionamento tecnico e per favorire un automatico controllo, ma anche come stimoli di libert\u00e0 compositiva.&lt;br&gt;\nNella mostra, su due piani, si susseguono elementi edilizi prefabbricati o industrializzati \u2013 pavimenti, elementi murali, serramenti, pannelli isolanti, intonaci, tavolati, scale di ferro e di legno, tende, soffittature \u2013 prodotti da industrie francesi, inglesi e italiane.&lt;br&gt;\nI disegni per il pavimento in gres e in gomma a intarsio sono stati dati dal pittore Luigi Veronesi.&lt;br&gt;\nIl pavimento a intarsio in legno e granito in palladiana, il pavimento da esterno a intarsio di marmo, pietra granito e cotto, il pavimento a intarsio di linoleum e marmi in graniglia di cemento nero, i campionari degli intonaci sono stati eseguiti dal pittore Ezio Frigerio.&lt;br&gt;\nIn piano inferiore \u00e8 suddiviso in quattro settori ove vengono presentati esempi di pareti, pannelli di rivestimento, serramenti, sistemi di oscuramento, montanti, pavimentazioni, soffittature, sistemi di fonoassorbimento.&lt;br&gt;\nDue scale \u2013 una con grandini a mensola di graniglia e cemento e con ringhiera in ferro, l'altra con gradini di legno montati su trave centrale \u2013 collegano al piano superiore, ove vengono presentate diverse tipologie di telai in vari materiali, parapetti, serramenti esterni e pavimenti.&lt;br&gt;\nNella mostra sui pannelli di novopan sono aggiunte fotografie di diversi edifici di tutto il mondo, fra i quai figura \u201cUnit\u00e8 d'abitation\u201d di Le Corbusier a Marsiglia.\nMostra internazionale delle Scuole d'Arte.\n\"Ordinamento e allestimento: Guido Frette\"\nAlla mostra internazionale delle Scuole d'Arte partecipano Austria, Germania, Italia, Norvegia, lo Stato di Israele e Svezia.&lt;br&gt;\nI pezzi presentati interessa tutte le arti industriali, dalla ceramica al vetro, dalle stoffe ai metalli.&lt;br&gt;\nLo Stato di Israele presenta alcuni tipi di stoffe e saggi di arte grafica, l'Italia delle creazioni provenienti dalle scuole statali d'arte mentre il contributo maggiore \u00e8 offerto da Austria e Norvegia.&lt;br&gt;\nLa sala \u00e8 limitata verso la corsia da due quinte, una intera e l'altra formata da elementi verticali sagomati.\nIl pavimento \u00e8 ricoperto da una stuoia di cocco verde.&lt;br&gt;\nGli oggetti sono esposti nelle caselle di scaffali di legno collocati lungo le pareti e a spina, nel centro.&lt;br&gt;\nSulla sinistra sono presenti un tappeto e un tavolo di legno che ospita un ricamo di Rina Colombo.&lt;br&gt;\nSugli scaffali sono esposti: vasi di ceramica e in vetro, tessuti colorati in lino, cotone e seta, vassoi in legno, oggetti religiosi in argento, lampade, vetrate dipinte, bronzetti, oggetti in rame e ottone, una scultura in marmo, legature per libri, vassoi in vari materiali, sciarpe e fazzoletti in lana.&lt;br&gt;\nIsolati nel centro della sala: tavolino e scatola da lavoro in legno, due arazzi, tavolo e sgabello in legno, specchio ovale, tappeto in lana e poltrona di vimini.&lt;br&gt;\nSulla parete a destra dall'ingresso vi sono otto riproduzioni fotografiche dei lavori della Scuola d'arte di Amburgo.&lt;br&gt;\nLungo la corsia sono collocate sculture in ferro verniciato del Centro Studi d'arte e produzione industriale di Novara.\nMostra dell'urbanistica.\n\"Ordinamento: Gian Carlo De Carlo, Carlo Doglio, Ludovico Quaroni\"&lt;br&gt;\n\"Allestimento: Gian Carlo De Carlo\"&lt;br&gt;\n\"Collaborazione per l'allestimento: Ezio Mariani, Giorgio Madini, Liliana Tarnoczy, Michele Achilli, Luciano Miori, Ernesto Treccani, Albe Steiner, Mario Tudor&lt;br&gt;\"\n\"Collaborazione per i cortometraggi: Michele Gandin, Maria Luisa Pedroni, Elio Vittorini\"&lt;br&gt;\n\"Consulenza: Renato Birolli, Umberto Mastroianni\"\nIl contenuto della mostra viene esplicato attraverso le ampie didascalie sottostanti gli stendardi colorati e nelle epigrafi poste al sommo delle porte. Il discorso \u00e8 suddiviso in due capitoli illustrati e commentati dalle vivaci scenografie che si succedono nelle numerose salette costituenti la mostra.&lt;br&gt;\nFra i due capitoli un'ampia cesura \u00e8 rappresentata da un gruppo di salette in cui vengono proiettati dei cortometraggi.&lt;br&gt;\nLe due parti della mostra sono dedicate al concetto di urbanistica come rapporto dell'uomo con lo spazio che condiziona la sua vita, e alle qualit\u00e0 che deve avere un piano urbanistico nel rispetto dell'equilibrio dell'uomo e dell'ambiente.&lt;br&gt;\nLe prime due salette \u2013 ospitanti gli stendardi, i montaggi fotografici e scenografici \u2013 svolgono il ruolo di introduzione alla mostra.&lt;br&gt;\nNel passaggio a pareti nere sopra la porta \u00e8 riportata la scritta che vuole sottolineare il valore dello spazio in urbanistica:\n&lt;br&gt;\nSeguono un esempio di spazio tipicamente disarmonico, ristretto con soffitto altissimo, e di spazio \u201carmonico\u201d con una considerazione dello spazio come espressione tipica delle varie societ\u00e0.&lt;br&gt;\nNella saletta successiva attraverso fotografie e pitture si vuole far riferimento a spazi architettonici-urbanistici particolarmente espressivi di momenti o aspetti della civilt\u00e0.&lt;br&gt;\nNell'andito seguente, tappezzato di nero, l'epigrafe propone una critica sull'organizzazione dello spazio ovvero sulla urbanistica contemporanea, essa viene commentata e ripresa dalla saletta seguente volutamente sconnessa e con un ritmo disordinato.&lt;br&gt;\nA concludere la prima parte un'ultima epigrafe sottolinea il ruolo migliorativo delle condizioni di vita umane che dovrebbe avere l'urbanistica attraverso la modifica dello spazio.&lt;br&gt;\nNelle salette centrali vengono proiettati tre cortometraggi dedicati alla ricostruzione in Italia, agli aspetti negativi e positivi della citt\u00e0, alle conseguenze di una pianificazione sbagliata.&lt;br&gt;\nNella seconda pare della mostra \u2013 dopo un interludio di didascalie correlate a stendardi colorati, montaggi fotografici \u2013 le epigrafi che si succedono introducono alla considerazione del piano urbanistico come in continuo mutamento, elastico e aperto; esso deve diffondersi in ogni zona della realt\u00e0 in cui opera e deve essere fatto di impulsi fitti e concatenati.&lt;br&gt;\nFigurazioni e montaggi successivi alludono allegoricamente ai concetti espressi dalle epigrafi, \u00e8 anche presente una struttura decorativa in tubi di ferro di Luciano Miori.&lt;br&gt;\nL'epigrafe conclusiva della mostra riporta:&lt;br&gt;\nMostra dell'industrial design.\nL'allestimento della grande aula destinata alla mostra delle forme industriali \u00e8 stato risolto con mezzi di estrema semplicit\u00e0, che si risolvono in una sorta di raffinato espressionismo. La tinteggiatura delle pareti, color nero-caffe-fuliggine, l'esclusione di qualsiasi velario\u2014cos\u00ec che fosse visivile la copertura industriale a &lt;dikensiana&gt; primo-ottocento, che, non senza scanzonata ironia, si \u00e8 voluto evocare.\nL'illuminazione interamente riflessa, \u00e8 risolta mediante apparecchi illuminanti sospesi che illuminano ventidue grandi riflettori costituiti da grandi campanule circolari di tela bianca (cd. pelle d'uovo) sospese al soffitto, progettate ed ideate da Pier Giacomo ed Achille Castiglioni. Il pavimento, a due livelli, \u00e8 di legno.\nLa grande aula rettangolare si apre, attraverso le sei porte-finestre di uno dei lati brevi, sulla terrazza verso il Parco, e, su una parte di uno dei lati lunghi, si spalanca, come un grande proscenio, sullo scalone.\nGli oggetti sono disposti su quarantasette tavoli quadrati, collocati su basi di diverse altezze e ricoperti alternamente di carte fotografiche bianche, nere, rigate, a retino.\nNumeriamo i tavoli partendo dall'ingresso, nella parte bassa e proseguendo, poi, nella parte a quota maggiore.\nE.N.A.P.I. - Ente nazionale artigianato e piccole industrie.\nL'allestimento presente alla X Triennale ospit\u00f2 le opere di artigiani e artisti supportati dall'ente stesso, tra i quali ricordiamo:\nMario Romano (Architetto) creatore e curatore dell'esposizione, Gino Frattini (Pittore), Pierluigi Spadolini, Emilio La Padula, Dino Martens, Virgilio Guzzi, Leonardo Spreafico, Eugenio Fegarotti, Enrico Bettarini, Giuseppe Capogrossi, Luigi Montanarini\nMostra di ambienti.\n\"Ordinamento: Melchiorre Bega, Osvaldo Borsani, Gio Ponti\"\nAbitazione uni ambientale&lt;br&gt;\nL'alloggio minimo (mq. 48) \u00e8 risolto con la disposizione di un grande soggiorno sul quale \u00e8 aperto a nicchia lo spazio per il letto, affiancato dai servizi; sull'ingresso si apre la cucinetta comunicante attraverso un passa piatti. Questa formula consente una grande dimensione ambientale.&lt;br&gt;\nLa colorazione \u00e8 di una sola intonazione (bianco e giallo), i mobili sono composti da pannelli che vanno a formare la libreria e il letto, l'illuminazione proviene in parte dagli stessi mobili.&lt;br&gt;\nUna grande finestra, con tende alla veneziana, arredata si apre su un giardino o un terrazzo: chiusa, di notte, completa le quattro pareti dell'ambiente mentre aperta, di giorno, porta in primo piano elementi sulla scala umana rispetto alla veduta esterna di diverse proporzioni.&lt;br&gt;\nLe pareti sono decorate con tre grandi composizioni scenografiche, alla fine della corsia \u00e8 collocata una grande statua in gesso colorato.&lt;br&gt;\nIl soggiorno presenta un pavimento giallo ed \u00e8 arredato con: scansia e scaffale di legno laccato bianco, tavolo in vetro rosso e supporti in legno, mensola a muro, poltrona e divano, sedie in legno e tavolo rettangolare verso l'esterno; sopra i mobili sono esposte collezioni in ceramica, alla parete sinistra sono appesi due olii su tavola di Salvatore Fiume.&lt;br&gt;\nLa nicchia per il letto \u00e8 delimitata da una porta a scomparsa, il letto ha una struttura in legno laccato bianco e per terra \u00e8 posizionato un tappeto di pelle di vacchetta.&lt;br&gt;\nI servizi consistono in un armadio a muro, sedie e mensola in legno, vasca da bagno, lavandino, bidet, vaso bianco, armadietti di lamiera laccata di giallo e rosso, cucina a gas di acciaio.\nStudio soggiorno&lt;br&gt;\nL'arredamento presenta una soluzione plani metricamente libera con modelli di sedili e mobili a elementi intercambiabili.&lt;br&gt;\nAll'esterno si trova una pittura murale di Salvatore Fiume, davanti a essa \u00e8 disposta una statua in terracotta su pavimento a riquadri di linoleum azzurro. Le pareti sono tinteggiate di bianco.&lt;br&gt;\nL'arredo consiste in: poltrone e un divano ricoperti in cuoio bianco, specchio rettangolare, mensole e scaffale di legno su cui sono posizionati oggetti in ceramica, argento e cristallo, sedia in ferro ricoperta di cuoio blu, lampada in ceramica e ottone, mobile-libreria-radio-giradischi di legno, sulla parete di fondo \u00e8 presente una tempera su carta di Giulio Ferrari.\nAmbiente arredato con mobili di serie&lt;br&gt;\nVengono presentati elementi di arredo, studiati per un ambiente di soggiorno, con l'intento di riaffermare la possibilit\u00e0 offerta dalla produzione in serie della libera composizione.&lt;br&gt;\nSono esposti un divano letto e una poltroncina con imbottitura in gommapiuma, un tavolo ed una scrivania in legno con supporti in ferro, due elementi per libreria; a parete \u00e8 realizzata una pittura murale di Salvatore Fiume.\nSezione Nazionali.\nSpagna.\n\"Commissario generale: S. E. Luis Garc\u00eda de Llera y Rodr\u00edguez\"\n\"Ordinamento e allestimento: Amadeo Gabino Umeda, Manuel Suarez Molez\u00fan, Ram\u00f3n V\u00e1zquez Molez\u00fan\"\nL'allestimento spagnolo, fedele ai punti programmatici della X Triennale, pone in rilievo la produzione utilitaria e di serie. Tale produzione viene interpretata come una conseguenza funzionale di esigenze tecniche e funzionali.\nAll'interno della sezione si trovano tre stoffe della ditta \u201cBel-Tex\u201d, un campione di stuoia intrecciata, la \u201cvenencia\u201d ovvero una tradizionale provetta per estrarre del vino dal fondo della botte.&lt;br&gt;\nVengono quindi presentati oggetti d'uso di produzione in serie quali utensili e stoffe, ma anche dei pezzi unici: 21 gioielli disegnati da Salvador Dal\u00ec, contenuti in vetrinette di cristallo, e 12 sculture in ferro battuto eseguite da Eduardo Chillida, distribuite nella sala (isolate su piedistallo, sospese o a parete).\nDurante il mese di ottobre i gioielli, arrivati ad altra destinazione, furono sostituiti con edizioni spagnole d'arte.\nInoltre un forte richiamo alla tradizione \u00e8 rappresentato dall'esposizione di costumi tipici, proveniente dal \u201cMuseo etnologico\u201d di Madrid, esposti presso l'ingresso e l'uscita.&lt;br&gt;\nL'arco di curva della sala \u00e8 diviso in due parti da una quinta radiale a mezz'aria, composta da pannelli di legno verticali (verniciati in bianco, azzurro e nero).&lt;br&gt;\nDa entrambe le parti dalla paratia si protendono a mensola le vetrinette in cristallo contenenti i gioielli.\nIl pavimento \u00e8 ricoperto da una stuoia di palma, mentre la parete curva esterna, dove alloggiano le finestre, \u00e8 schermata da una cancellata in legno a sezione rettangolare.&lt;br&gt;\nLa parete curva interna \u00e8 nera e rivestita con una rete di corda, le due pareti radiali sono una bianca e l'altra azzurra.\nCanada.\n\"Commissario generale: Glen Rannerman\"&lt;br&gt;\n\"Ordinamento: Donald W. Buchanan\"&lt;br&gt;\n\"Allestimento: Gordon Stranks\"\nLa sezione \u00e8 interamente dedicata all'estetica industriale.&lt;br&gt;\nIl soggiorno rispetta i minimi dimensionali stabiliti dal regolamento canadese ed \u00e8 arredato con mobili in serie per piccole e medie case moderne.&lt;br&gt;\nL'attrezzatura della cucina \u00e8 anch'essa scelta nella produzione di serie, i materiali pi\u00f9 utilizzati sono l'alluminio, il legno di betulla e i materiali sintetici prodotti dall'industria canadese (nylon, vinilite e polistirene).&lt;br&gt;\nViene dato molto rilievo ai mobili da giardino e alle attrezzature per escursioni, rispecchiando lo stile di vita all'aperto canadese.&lt;br&gt;\nTutti i mobili e gli oggetti sono stati scelti dal \u201cNational Industrial Design Council of Canada\u201d che conferisce l'attestato di merito \u201cN.I.D.C. Award\u201d ai fabbricanti e disegnatori.&lt;br&gt;\nLa produzione di serie canadese persegue finalit\u00e0 funzionali e formali, ponendo particolare attenzione anche sull'aspetto commerciale.&lt;br&gt;\nLe pareti laterali sono rivestite di carta verde, la parete curva interna \u00e8 tinteggiata di bianco mentre la parete curva esterna finestrata \u00e8 schermata da una tenda di cotone bianco satinato stampato a mano, la stampa rappresenta un disegno di John B. Brooks.&lt;br&gt;\nIl pavimento \u00e8 ricoperto da linoleum grigioverde, mentre il soffitto \u00e8 in parte ribassato da un grande lucernario con telaio in legno e pannelli trasparenti.&lt;br&gt;\nLungo le pareti si trovano esposti i seguenti oggetti: sacco a pelo, ferri da stiro, credenze contenenti stoviglie e utensili da cucina, orologi e radio apparecchi, giochi, scrittoi, lampade, arredo per soggiorno e cucina.&lt;br&gt;\nA parete viene collocato il dipinto \u201cAutumn Woods\u201d di David Bruce Milne.\nPartecipazione inglese.\n\"Coordinamento e allestimento: Robin Day, Misha Black\"\nLa sezione inglese presenta due reparti dedicati all'arredamento.&lt;br&gt;\nIl primo, a cura del \u201cDesign Research Unit\u201d di Londra, comprende due esempi di ambienti completi: una terrazza e un soggiorno-pranzo divisi da una corda, arredati con mobili disegnati da Ernest Race.&lt;br&gt;\nIl soggiorno-pranzo \u00e8 pavimentato con moquette blu, mentre il terrazzo con listoni di legno e ghiaietto.&lt;br&gt;\nIl terrazzo \u00e8 arredato con un tavolino in legno su cui si trovano due \u201cboccali della incoronazione\u201d di maiolica, tre sedie di cui una a dondolo, un divano azzurro.&lt;br&gt;\nNel soggiorno-pranzo vengono posizionati: due poltrone e un divano con struttura in legno, un tavolino sopra il quale \u00e8 presente un servizio da the, un tavolo da pranzo arredato con un servizio completo, cinque sedie e una poltroncina in legno, una lampada sospesa al soffitto. Sulle pareti sono appesi un olio su tela e sette fotografie.&lt;br&gt;\nNel secondo reparto vengono esposti mobili disegnati da Robin Day.&lt;br&gt;\nAll'interno oltre ai mobili singoli si trovano: tessuti disegnati da Tibor Reich, tende e tappeti, lampade, ceramiche e vetrerie.&lt;br&gt;\nA destra sull'entrata sono collocate diverse tipologie di sedie e poltrone.&lt;br&gt;\nLungo la paratia divisoria, su una pedana bianca vi sono: scrittoi, lampade, tavoli, poltroncine, sedie, vasi.&lt;br&gt;\nVerso l'uscita si incontrano 4 sedie sovrapponibili e due tende (una rosso-arancio con disegni in nero, l'altra nera con pupazzi in rosso e bianco).\nFrancia.\nIl comitato organizzatore della sezione francese ha voluto attenersi al preciso programma proposto dalla X Triennale di Milano.&lt;br&gt;\nIn relazione al tema della collaborazione fra architettura e pittura sono stati scelti alcuni esempi come l'\u201cUnit\u00e8 d'habitation\u201d di Marsiglia di Le Corbusier e Wogensky.&lt;br&gt;\nCome contributo alla soluzione dei problemi di industrializzazione edilizia viene proposto, con larga documentazione, uno dei cantieri di Saint-Etienne.&lt;br&gt;\nIn campo urbanistico, la Francia presenta alla Triennale tre film documentari.&lt;br&gt;\nLa sezione francese ha voluto dare rilievo al problema formale della produzione industriale. All'interno dell'allestimento figurano oggetti di uso corrente come apparecchi sanitari, attrezzi da cucina, utensili domestici, apparecchi elettrici, chincaglieria.&lt;br&gt;\nLungo la parete curva si succedono, dopo il bronzo di E. Martin, fotografie di architettura e tre scaffali contenenti prodotti industriali.\nNel varco verso la sezione tedesca sono collocate due sculture, una in legno e l'altra in rame sbalzato.&lt;br&gt;\nNella zona superiore della parete che delimita la sezione francese da quella tedesca sono esposti 8 cartelloni pubblicitari, sotto di essi si appoggiano altre due bacheche contenenti esempi di arte grafica.&lt;br&gt;\nSulla parete curva esterna sono posizionate altre 7 bacheche collocate in corrispondenza di ogni finestra, anch'esse contenenti altri esempi di arte grafica, acqueforti, gioielli, stoffe, tessuti, vetrate, fotografie di arredamento e architettura. A parete si trovano sia tessuti a mano che stampati.&lt;br&gt;\nNella terza vetrina a muro sono contenuti lavori di celebri artisti come Pablo Picasso e Henri Matisse.&lt;br&gt;\nIsolata davanti alla parete vi \u00e8 una sedia in canna d'India di J. A. Motte.&lt;br&gt;\nAll'interno dell'allestimento vi sono anche due modelli esposti dal Servizio urbanistico del \u201cMinistere du Longement et de la Reconstruction\u201d, che ha anche operato la selezione dei documenti relativi all'architettura e all'urbanistica da esporre.&lt;br&gt;\nLe restanti opere e oggetti sono raggruppati in due nuclei attorno a due incastellature di legno, isolate lungo l'asse della sala.&lt;br&gt;\nAl di fuori della sua sezione, la Francia partecipa alle varie mostre internazionali: mostra degli elementi costruttivi dell'edilizia, mostra del mobile singolo, mostra dell'architettura in movimento e alla mostra per i trent'anni della Triennale.\nGermania.\n\"Commissario generale: Mia Seeger\"&lt;br&gt;\n\"Ordinamento: Mia Seeger\"&lt;br&gt;\n\"Allestimento: Egon Eiermann\"&lt;br&gt;\n\"Collaborazione: Robert Poeverlein, Georg A. Pollich, Ernst A. Kroeber, Brigitte D\u2019Ortschy, Renate Plantiz, Minna Mohwinckel, Anton Stankowski\"\n&lt;br&gt;\nAlla parete a destra dall'ingresso \u00e8 appesa una scelta di cartelloni pubblicitari e manifesti.&lt;br&gt;\nSotto di essi vi sono tre tavoli che presentano un proiettometro, strumenti elettrici per cucina, apparecchio radiotelefonico, dinamo-magnete.&lt;br&gt;\nSulla parete breve sono esposte tele cerate in tessuti artificiali, davanti ad essa si trova un esempio di cucina economica a gas di metallo smaltato bianco e una poltrona con ossatura di legno e ricoperta con tessuto artificiale.&lt;br&gt;\nAll'inizio della parete lunga vi sono quattro telai a muro con stampati esempi di grafica pubblicitaria.&lt;br&gt;\nSull'asse del salone \u00e8 disposta una sintetica mostra di architettura moderna tedesca che comprende un grande modello del teatro di Kassel e una serie di fotografie appese a una struttura metallica tubolare disposta, in due rami, attorno al modello.&lt;br&gt;\nSul secondo asse del salone, in corrispondenza dell'inizio e della fine dell'allargamento, sono presenti due pedane di piastrelle di cemento che ospitano: tappeto a colori, clavicembalo, seggiolina di metallo, mosaici a tessere di marmo, tappeto annodato in lana, grande vaso in ceramica.&lt;br&gt;\nAlla parete di elementi in calcestruzzo, a linea spezzata vi \u00e8 una scenografia per l'\u201dEdipo re\u201d; la medesima parete, protraendosi nell'allargamento della sala, forma quattro scomparti in cui su mensole sono esposti alcuni esemplari di produzione tipografica tedesca e alcune rilegature d'arte.&lt;br&gt;\nSulla sinistra dello sfondato \u00e8 esposta una serie di esempi di bigiotteria.&lt;br&gt;\nPresso il pilastro \u00e8 allocata un'imponente figura stante di gesso.&lt;br&gt;\nSulla parete lunga di fondo si susseguono, appese al muro, carte da parati, stoffe di varie ditte, ricami e oggetti di cuoio.&lt;br&gt;\nLungo di essa sono \u00e8 disposta una prima serie di 27 tavoli di legno su piede di calcestruzzo, su di essi sono presentati oggetti di vetro, cristallo, ceramica, porcellana e prodotti dell'industria leggera.&lt;br&gt;\nUn secondo gruppo di 12 tavoli si allinea lungo la parete di destra dall'ingresso ove sono allocati i seguenti oggetti: ciotole e sculture in legno, oggetti in ottone, vasi e coppe in ceramica colorati, servizi di ceramica.&lt;br&gt;\nA met\u00e0 salone, secondo l'asse minore, sono disposti altri sei tavoli sui quali si allineano posate e vetrerie.&lt;br&gt;\nNel centro della parete lunga di sinistra trova spazio una grande decorazione del loggiato della Scuola di musica di Berlino.&lt;br&gt;\nAl paravento, appoggiato al secondo pilastro, sono appesi alcuni arazzi mentre a terra \u00e8 posto un grande vaso di vetro.&lt;br&gt;\nIn vari punti del salone sono disposti sedie, poltrone e tavoli, un tappeto e due grandi vasi in porcellana.\nLungo l'ultimo tratto del salone presso l'uscita sono collocati due grandi candelabri in ceramica e una fonte battesimale; in quattro vetrinette a parete sono esposti suppellettili sacre in argento.&lt;br&gt;\nIn una nicchia formata con elementi di calcestruzzo sono presentati un crocefisso d'argento ed un fregio in gesso.&lt;br&gt;\nPresso l'uscita sono presenti una vetrata dipinta per una chiesa, arazzi e fazzoletti ricamati, un divano letto.&lt;br&gt;\nNell'ultimo settore del salone, nel centro sono disposte sei vetrine, collocate diversamente nello spazio, in cui sono esposte raccolte di opere di oreficeria, argenteria e stoffe, allestite dal grafico Wolfang Nicolaus.\nNorvegia.\nL'allestimento del Padiglione della Norvegia della X Triennale di Milano \u00e8 stato curato dall'architetto Arne Rorsmo.\nIl modo di vivere di un popolo e gli oggetti che questo usa quotidianamente sono un ottimo punto di partenza per penetrare nello spirito di un paese e dei suoi abitanti.\nIn Norvegia i boschi non sono mai stati scarsi; quindi il legno \u00e8 sempre stato un naturale materiale da costruzione e la popolazione norvegese ha sempre cercato di sfruttare le infinite possibilit\u00e0 che questo offriva. Importante in Norvegia \u00e8 anche l'industria della porcellana e del vetro, che ha raggiunto un alto livello tecnico, anche grazie all'opera di artisti che di tempo in tempo hanno collaborato alla produzione, mantenendo elevato il livello artistico di queste fabbriche.\nLa Norvegia ha ricche tradizioni su cui costruire e compie numerosi sforzi per cercare di migliorare il proprio livello in ogni campo, tramite la fondazione di apposite scuole con i migliori specialisti che vi insegnano. Viene anche dato modo alla popolazione di vedere e studiare tutto quanto si produce, attraverso un sistema di esposizioni organizzate in tutto il paese dalla \u201cSociet\u00e0 Nazionale Norvegese per le arti Applicate\u201d. Queste esposizioni permanenti nelle citt\u00e0 o itineranti in altri centri del paese, corsi di lezioni e conferenze, servono a mantenere la popolazione in contatto continuo con i pi\u00f9 recenti prodotti delle industrie artistiche e dell'artigianato. Queste esposizioni hanno il compito di insegnare al popolo come deve costruire la propria casa per renderla pi\u00f9 pratica, pi\u00f9 razionale e pi\u00f9 bella di quanto non fosse nei tempi passati.\nPartecipando alla Decima Triennale di Milano la Norvegia si pone l'obbiettivo di esporre un quadro esatto dei problemi che sta cercando di risolvere nelle arti applicate. Lo scopo a cui tendono i norvegesi \u00e8 quello di produrre articoli di uso corrente, semplici e pratici, di colori e forme consoni alle loro tradizioni e al gusto nazionale, e a prezzi che ne permettano l'utilizzo anche al grande pubblico nella vita quotidiana.\nLa sezione si propone di illustrare come l'attivit\u00e0 degli artisti e l'opera dell'artigianato s'inseriscano nella vita quotidiana norvegese. La presentazione insiste sulle produzioni che in Norvegia hanno maggiore importanza e una pi\u00f9 antica tradizione, come i tessuti, l'argenteria e i vetri.\nPer quanto riguarda l'allestimento, la sala \u00e8 rettangolare, attraversata da una larga corsia a listoni di legno sopraelevata che si svolge in tre rami. Ci sono poi due spazi rettangolari ribassati, pavimentati con le piastrelle nere, che servono per l'esposizione dei mobili e delle suppellettili. Il tutto si completa con grandi vetrine ai lati dei due rami.\nFinlandia.\n\"Commissario generale: Tapio Wirkkala\"&lt;br&gt;\n\"Allestimento e ordinamento: Tapio Wirkkala\"\nL'arte decorativa finlandese trae ispirazione dall'artigianato popolare, nel campo dei tessuti l'antica \u201cRyijk\u201d \u2013 sorta di arazzio di lana \u2013 rappresenta il tema fondamentale e pi\u00f9 ricco di varianti.&lt;br&gt;\nDi carattere pi\u00f9 industriale sono la produzione di ceramica e quella mobiliera, quest'ultima naturalmente legata alla vasta produzione di legname.&lt;br&gt;\nLa sala \u00e8 divisa in due parti da due pilastri: la prima, pi\u00f9 grande, \u00e8 pavimentata con linoleum avorio, l'altra con linoleum azzurro.&lt;br&gt;\nL'allestimento \u00e8 risolto con qualche quinta verticale di tessuto, vetrine e tavoli di tutto cristallo, bassi tavoli in legno.&lt;br&gt;\nLa parete breve, a destra dell'entrata, \u00e8 tappezzata con una grande fotografia panoramica che richiama il paesaggio finlandese. Sotto di essa sono disposti in successione quattro bassi tavoli rettangolari, sopra di essi sono esposti due veli e una scultura verticale in legno. I tavoli ospitano: bacili e ciotole di maiolica, barattoli e vasetti in ceramica colorata, tegami di terraglia smaltata, piatti e vasi in ceramica screziata, posate in legno.&lt;br&gt;\nNella prima parte lungo la parete si trovano: un tessuto operato in bianco e nero, due sgabelli di betulla, tappeto di lana, sedia con struttura metallica e vimini.&lt;br&gt;\nFra la parete e il pilastro sono presentati: sette lampade in vari colori, tessuti e uno sgabello in betulla.&lt;br&gt;\nAll'altro pilastro \u00e8 affiancata una formella di ceramica smaltata.&lt;br&gt;\nFra il pilastro e la parete \u00e8 alloggiata una vetrina tutto-cristallo a 6 scomparti contenenti: bicchieri e caraffe in cristallo e vetro di vari colori, 5 argenti, 6 coppe colorate di ceramica, vassoio e vuota tasche a forma di foglia, oggetti e utensili da cucina in argento, servizi in ceramica.&lt;br&gt;\nA fianco della vetrina sono disposti verticalmente un tessuto ed un velo di canapa.&lt;br&gt;\nLungo la parete maggiore sono posizionati: sedia di metallo e legno compensato, grande formella in ceramica smaltata, poltroncine con strutture metalliche, scultura a forma elicoidale ricavata da un massello di compensato.&lt;br&gt;\nSulla parete breve che riporta all'ingresso si trova un grande tappeto di lana.&lt;br&gt;\nUna seconda vetrina di tutto-cristallo a 6 scomparti ospita: svariati cristalli, vasi e soprammobili in cristallo, arazzo con frange, poltrona a sdraio.&lt;br&gt;\nAl centro della sala \u00e8 disposta una bassa pedana nera in legno, su di essa vi sono due tavoli rettangolari di cristallo e due tavoli in legno ricoperti di tela, essi presentano: coppe e vasi in ceramica di vari colori, ciotole e vasi in terracotta, tappeto di lana, stoffa a due diritti.&lt;br&gt;\nNello spazio minore vicino al pilastro si trovano un tessuto e una formella di ceramica.&lt;br&gt;\nAlla parete ad angolo con la vetrina si trovano un arazzo nero-grigio e due sedie di legno imbottite.&lt;br&gt;\nAll'angolo seguente \u00e8 sistemato un lungo tavolo nero a mensola con quattro scomparti a muro e nello spazio a destra, fra parete e pilastro, sono esposti: un arazzo, due stoffe e lampade da soffitto.&lt;br&gt;\nNegli scomparti del tavolo sono posizionati: palette in legno e argento, gioielli in argento, posate, utensili da cucina, bottiglie in vetro e stoviglieria in porcellana bianca.\nDanimarca.\n\"Presidente del comitato organizzatore: P. Wonsild\"&lt;br&gt;\n\"Commissario generale: Povl Boetius\"&lt;br&gt;\n\"Ordinamento: Povl Boetius\"&lt;br&gt;\n\"Allestimento. Finn Juhl\"\nLa sezione della Danimarca \u00e8 stata organizzata dal Comitato per le esposizioni all'estero e dall'Associazione nazionale dell'artigianato danese.&lt;br&gt;\nL'intento dell'esposizione \u00e8 richiamare l'attenzione del pubblico italiano e internazionale sui settori del mobile e dell'argenteria.&lt;br&gt;\nNella sala rettangolare, le due pareti brevi sono tinteggiate di bianco mentre quelle lunghe sono semplici divisori realizzati con pannelli rettangolari in legno per la parte inferiore e con tele bianche intelaiate per la parte superiore.&lt;br&gt;\nIl ritmo eguale dei pannelli \u00e8 interrotto in quattro punti da una coppia di pannelli azzurri, da un pannello nero e da due ingrandimenti fotografici.&lt;br&gt;\nIl soffitto \u00e8 risolto con una doppia intelaiatura di legno che regge pannelli di stoffa gialli e arancioni.&lt;br&gt;\nIl pavimento \u00e8 di linoleum avorio.&lt;br&gt;\nLa sala \u00e8 divisa in due parti ineguali da una parete bianca decorata con un montaggio fotografico, lo spessore della quinta \u00e8 color verde scuro come la corrispondente striscia sul pavimento.&lt;br&gt;\nSulla destra dall'ingresso sono posizionati due vetrine, otto mensole e cinque tavoli che ospitano i seguenti oggetti: argenteria, stoviglieria d'argento, scaldavivande, apribottiglie, soprammobile pensile in legno, taglieri e vassoi in legno, dieci pesci in carta bianca sospesi, servizi in ceramica, sedie in legno.&lt;br&gt;\nLungo la parete successiva sotto la composizione fotografica vi sono due poltrone e uno sgabello.&lt;br&gt;\nSull'altra parete lunga sono collocati: tavolo in legno allungabile, due sedie in legno, caraffe e ciotole in ceramica, campioni di stoffe stampate, sgabelli in ferro e legno, divano-letto e poltrona di legno, due sedie di metallo e vimini.&lt;br&gt;\nLungo l'ultima parete breve si trovano. Cinque coltelli in acciaio inossidabile con manico d'avorio, tessuti e un tappeto, tavolo allungabile, sedie in legno e metallo, servizi in porcellana, stoffe, panca di legno e metallo su cui poggia un cuscino in gommapiuma, poltrona in legno rivestita con stoffa grigia e pelle.&lt;br&gt;\nNel centro della sala, isolati, trovano posto un tavolo ovale in legno con tre gambe metalliche, una coppa d'argento e un vaso di ceramica.&lt;br&gt;\nNel varco che d\u00e0 adito alla seconda parte \u00e8 allocata una scultura in legno, mentre lungo la parete si trovano quattro vetrine, tre tavoli e una mensola; su di essi sono esposti: oggetti e posate d'argento, sedie in legno e vimini, 12 vasi di ceramica colorata, servizi in ceramica, poltrona in legno imbottita, armadietti in legno laccato.&lt;br&gt;\nSulla pedana alla sinistra dell'uscita vi sono tre campioni di stoffe stampate e una sedia di metallo e pelliccia bianca di agnello.\nSvezia.\n\"Presidente del comitato organizzatore: Otte Skold\"&lt;br&gt;\n\"Commissario generale: Eva Benedicks\"&lt;br&gt;\n\"Ordinamento: Eva benedicks\"&lt;br&gt;\n\"Allestimento: sven Engstrom, Gunnar Myrstrand\"\nLa parete di fronte all'ingresso \u00e8 rivestita di carta azzurra, mentre le altre sono tinteggiate di bianco. La parete finestrata a sinistra \u00e8 unificata da una serie di tendaggi da soffitto a pavimento, il quale \u00e8 di linoleum marmorizzato grigio.&lt;br&gt;\nPresso l'uscita vi \u00e8 una zona rettangolare con velario pi\u00f9 basso, destinata a sala lettura. Il pavimento di questa zona \u00e8 ricoperto da moquette grigia; l'arredamento si compone di una libreria in legno, vetrinette (ove si trovano riviste e volumi vari, oggetti di argento) e tavolini-scrittoio, divano a 7 posti, due sedie e due tavolini bassi.&lt;br&gt;\nGli oggetti sono esposti in otto scaffali a vari ripiani che corrono lungo le pareti della sala e consistono in: coppe e vasi di cristallo, bicchieri, bottiglie, stoffe, poltrone di vimini, servizi in ceramica e porcellana, recipienti in acciaio e plastica, argenteria, tappeto in cotone, poltroncina in legno e rafia, pannello di lana tessuto a mano, vasi in porcellana e ceramica.&lt;br&gt;\nDavanti alle tende della parete finestrata si susseguono 4 pedane di legno. Su di esse sono collocati poltrone, tavolini e divani.&lt;br&gt;\nIsolati nella sala vi sono due tavoli bassi, su cui vi sono ceramiche e oggetti in legno, e una quinta pedana.&lt;br&gt;\nLa Svezia \u00e8 presente alla Triennale anche nelle sezioni internazionali del Mobile singolo, dell'\u201dIndustrial Design\u201d e nella mostra \u201cI Trent'anni della Triennale\u201d.\nPaesi Bassi.\n\"Commissario generale: G.H.M. Holt\"&lt;br&gt;\n\"Ordinamento: G.H.M. Holt\"&lt;br&gt;\n\"Allestimento: Martin Engleman\"\nLe pareti della sala sono tinteggiate di bianco, salvo la porzione di fronte all'ingresso e gli spessori di muro nel varco che sono neri.&lt;br&gt;\nTutto l'allestimento \u00e8 risolto con bassi scaffali isolati, mensole a muro e stoffe a parete, drappeggiate da soffitto a parete.&lt;br&gt;\nA met\u00e0 sala sulla sinistra una pensilina in legno rivestita con tela interrompe lo spazio a mezz'aria.&lt;br&gt;\nLa veranda \u00e8 arredata con scaffale metallico verniciato di giallo, a pianta poligonale, il fondo \u00e8 costituito da tende bianche con righe nere.&lt;br&gt;\nSu un tavolino all'ingresso si trovaano tre astucci con matite colorate.&lt;br&gt;\nSu una lunga mensola a parete sono collocate sedie e poltrone di diverse forme e materiali.&lt;br&gt;\nSotto di essa sul pavimento si trovano una stufa di metallo, un radiatore, aspirapolvere e un armadietto pensile in legno.&lt;br&gt;\nDi fianco alla mensola a muro \u00e8 posizionato uno scaffale metallico a tre sportelli colorati.&lt;br&gt;\nLa parete a sinistra dell'entrata interamente rivestita con 15 campioni di stoffe stampate a colori; davanti ad essa vi \u00e8 un lungo scaffale in legno verniciato di nero con 4 scomparti.&lt;br&gt;\nNei due scomparti anteriori sono ospitati 4 paia di scarpe, piattini, posate e utensili da cucina.&lt;br&gt;\nNei due scomparti posteriori sono allocati maniglie, materiale elettrico, recipienti e casseruole, servizio per caffelatte e tovaglioli in lino.&lt;br&gt;\nLo scaffale posto in veranda offre 5 scomparti, in essi si trovano: servizi in porcellana colorati, vasi e bottiglie in vetro, vassoi in cristallo, scodelle e caraffe .&lt;br&gt;\nRientrando dalla veranda si incontrano. un tavolo con ossatura in acciaio, armadietto pensile metallico, tovaglie e panni per cucina, poltrona a sdraio.&lt;br&gt;\nNella vetrina accanto a 6 scomparti incassata nella parte nera sono presenti: lampade, apparecchi radioriceventi, ventilatore, stufa elettrica, macchine per cucire e campioni di stoffe, bilancia automatica.&lt;br&gt;\nDopo la vetrina si incontrano due poltrone con ossatura in legno, mentre in alto all'angolo \u00e8 sospesa una piccola elica navale in bronzo.&lt;br&gt;\nContinuando lungo la parete vi sono altri esempi di sedute e armadietti, in mezzo alla corsia una vetrina ospita tre modelli: due navali e uno di un locomotore ferroviario.&lt;br&gt;\nAl centro della sala, due scaffali disposti a L, uno in avorio e l'altro nero, presentano: posate, proiettore, apparecchi elettrici di vario uso, bottiglie in vetro, tessuti, lampade.&lt;br&gt;\nLa terrazza esterna \u00e8 arredata con tavolini e poltrone di vimini.\nBelgio.\n\"Commissario generale: J. Halmes\"&lt;br&gt;\n\"Ordinamento e allestimento: j. Halmes, Andr\u00e8 De Poerck\"\nL'allestimento \u00e8 ospitato in una sala rettangolare che riceve luce dalle finestre aperte nella parete di sinistra.&lt;br&gt; \nIl locale \u00e8 separato in due parti da una vetrina rettangolare disposta a spina secondo l'asse maggiore.\nIl pavimento \u00e8 di linoleum azzurro, le pareti sono bianche mentre il soffitto \u00e8 nero.&lt;br&gt;\nSulla parete opposta a quella finestrata \u00e8 esposta una composizione fotografica di Serge Vandercam.&lt;br&gt;\nUn telaio composto da cinque travi di legno tagliano orizzontalmente a met\u00e0 la sala.&lt;br&gt;\nGli oggetti sono disposti su due tavoli-bacheca laterali, sulla pedana e nella grande vetrina centrale.&lt;br&gt;\nSul primo tavolo-bacheca si trovano: un servizio di porcellana, apparecchi ultrasonori terapeutici, ferri per chirurgia, vassoio e insalatiera in legno.&lt;br&gt;\nAll'estremit\u00e0 del tavolo \u00e8 collegata una scrivania in legno con quattro sedie in struttura metallica.&lt;br&gt;\nSulla pedana sono ospitati un tavolino in legno e cristallo, 13 coppe e cinque bicchieri in cristallo, una macchina da ripresa ed un proiettore.&lt;br&gt;\nSul secondo tavolo-bacheca vengono posizionati: microscopio binoculare, legature d'arte e opere stampate; sulla paratia verticale collegata al tavolo sono presenti 4 fucili da caccia.&lt;br&gt;\nNella vetrina centrale sono allocati: pannelli a losanga di eternit bianchi e trasparenti ondulati, trasformatore di energia elettrica, apparecchio ottico e nove prismi ottici.&lt;br&gt;\nVerso l'uscita \u00e8 posizionata una composizione con caratteri alfabetici in rame e legno di Marc Severin.\nAustria.\n\"Commissario generale: Max Fellerer\"&lt;br&gt;\n\"Ordinamento e allestimento: Oswald Haerdtl\"&lt;br&gt;\nLa mostra espone oggetti, utensili e serie di forme studiati in modo che la funzionalit\u00e0 si traduca in espressiva eleganza di linee e volumi; all'interno della sezione si trovano anche pezzi unici e opere d'arte.&lt;br&gt;\nL'allestimento della sala \u00e8 risolto con molta semplicit\u00e0 ed estrema chiarezza.&lt;br&gt;\nLungo la parete di fondo, drappeggiata da una tenda bianca, corre una grande vetrina orizzontale suddivisa in cinque scomparti.&lt;br&gt;\nSulla parete di destra sono esposti i tessuti, gli oggetti di arredamento sono distribuiti nella sala e riuniti in due gruppi su due pedane quadrate.&lt;br&gt;\nLe pareti sono bianche come il pavimento di linoleum a riquadri, un velario filtra la luce dall'alto.&lt;br&gt;\nA sinistra dall'entrata si trova un paravento di masonite dipinta, un lampadario ad albero e mobili per ufficio.&lt;br&gt;\nPresso il pilastro sono collocati un tavolino per il the, una poltrona di vimini imbottita con gommapiuma, un tappeto di lana e vasi.&lt;br&gt;\nVerso la parete di fondo vi sono tre tessuti a mano di lana e tre stampati, la vetrina orizzontale lungo la parete di fondo ospita vasi, ciotole e servizi in ceramica, bicchieri e vasi in cristallo e vetro, lampade, argenteria.&lt;br&gt;\nSulla pedana di destra \u00e8 raccolta la produzione di \u201cKarl Aubock\u201d composta da: vassoi, taglieri, arnesi per camino, lampade, tavoli, porta libri, servizi e posate.&lt;br&gt;\nSulla pedana di sinistra \u00e8 esposta la produzione delle ditte Kalmar, Nikoll, Haugenauer: lampade, sedie, tavolini, caraffe, posacenere e altri oggetti in metallo.&lt;br&gt;\nIsolati su piedistallo, all'interno della sala sono ospitati due bronzetti di Elisabeth Turolt e uno di Maria Bilyan Bilger.&lt;br&gt;\nSulla parete di sinistra, montate su sette telai di compensato, sono presentate 13 fotografie di \u201cforme industriali\u201d.\nSvizzera.\n\"Commissario generale: Michel Peclard\"&lt;br&gt;\n\"Ordinamento e allestimento: Michel Peclard\"&lt;br&gt;\nLa sezione svizzera ha limitato il suo tema a quello delle forme industriali, esemplificate da oggetti di uso quotidiano, utensili, apparecchiature elettriche e da tutti quei prodotti industriali in cui appare evidente il concorrere della tecnica pi\u00f9 attuale con il prestigio di una forma conclusa.&lt;br&gt;\nLa selezione che viene presentata si prefigge come obiettivo di richiamare l'attenzione del pubblico su una scelta di oggetti studiati dal punto di vista formale e di incoraggiare i produttori a curare in particolar modo l'aspetto dei loro prodotti.&lt;br&gt;\nL'allestimento della sezione su pianta circolare tende alla realizzazione di un'entit\u00e0 spaziale assolutamente pura.&lt;br&gt;\nLe pareti del vano rettangolare sono nere, ospitano una serie di montati di alluminio che sorreggono una grande parete di compensato circolare; su quest'ultima, a diverse altezze, sono allocate 8 vetrinette cubiche girevoli e fra di esse sono sistemati ripiani in legno.&lt;br&gt;\nIl pavimento \u00e8 di linoleum, gli shed della copertura sono stati lasciati in vista attraverso la struttura di cerchi metallici. Questi ultimi reggono lampade di tubi fluorescenti, il pilastro isolato \u00e8 rivestito di alluminio.&lt;br&gt;\nLa parete che fronteggia la sezione \u00e8 decorata con lastre di eternit e con l'inserzione di porzioni di tubo disposti normalmente alla parete.&lt;br&gt;\nSulla parete curva a sinistra si trovano: poltroncina \u201cRauch\u201d in acero e metallo, all'interno delle vetrine sono collocati due candelabri, vassoi, gioielli e altri oggetti.&lt;br&gt;\nLungo il giro della parete sono presenti un'altra poltrona \u201cRauch\u201d, una valigetta grammofono, un apparecchio fotografico e altri apparecchi elettronici; all'interno delle vetrine vi sono altri gioielli, 7 orologi, utensili e interruttori elettrici.&lt;br&gt;\nNella porzione di corsia antistante alla sezione vi sono un tecnigrafo, un gioco per bambini ed una poltroncina in ossatura metallica.&lt;br&gt;\nSulla mensola di legno si trovano esemplari della rivista \u201cGraphics\u201d.\nParco.\nLabirinto dei Ragazzi.\nI progettisti di questo Labirinto per Ragazzi sono gli architetti Lodovico Barbiano di Belgiojoso, Enrico Peressutti ed Ernesto Nathan Rogers.\nIl \"Labirinto dei Ragazzi\" \u00e8 stato collocato in un boschetto di alberi in Parco Sempione, in modo da risultare quasi una cosa unica con il luogo circostante.&lt;br&gt;\nLo scopo dell'opera \u00e8 quello di cercare di risolvere uno dei problemi della cultura contemporanea, cio\u00e8 come poter incoraggiare il contatto tra il pubblico e l'arte.&lt;br&gt;\nPoich\u00e9 si tratta di una questione principalmente educativa, i progettisti hanno pensato di favorire l'incontro fin dalla prima giovinezza, in modo che si venga a creare un rapporto diretto tra l'uomo e le opere.&lt;br&gt;\nIl \"Labirinto dei Ragazzi\" vuole avvicinare il visitatore, anche molto giovane, alle varie forme d'arte in modo quasi giocoso, cosicch\u00e9 la comprensione sia immediata e piacevole.\nIspirandosi alla struttura dei labirinti, i tre architetti hanno voluto realizzare un'opera nella quale il visitatore viene attratto verso l'interno da un senso di curiosit\u00e0 sempre crescente.&lt;br&gt;\nIl labirinto \u00e8 formato da sei spirali in muratura che si integrano tra loro a due a due fino a formare un percorso tortuoso che porta verso il centro della costruzione.\nI muri hanno altezze diverse che vanno da 1,45 fino a 2,20 metri in base all'inclinazione del terreno.&lt;br&gt;\nLe pareti esterne delle spirali sono decorate con mattoni a vista, mentre sulle pareti interne sono disegnati alcuni graffiti di Saul Steinberg che si susseguono quasi a formare una sorta di racconto delle \u201ccose da vedere\u201d.&lt;br&gt;\nIl percorso viene ulteriormente segnato dalla presenza di piastrelle in beola di forma quadrata poste sopra al pavimento di ghiaia che servono a guidare il visitatore verso il cuore del labirinto: qui, da una fenditura nella parete, \u00e8 possibile osservare una scultura mobile di Alexander Calder che si specchia nel laghetto sottostante.\nCasa prefabbricata in legno.\nLa casa prefabbricata di legno \u00e8 un esempio tipico di prefabbricazione integrale, fu ideata dagli architetti Marcello Grisotti e Luciano Baldessari.\nGli architetti si sono voluti adeguare alle richieste e alle necessit\u00e0 di un pubblico esigente; richieste che si concretizzano in una maggiore completezza di servizi e una maggiore possibilit\u00e0 di variazione degli ambienti, oppure creare un posto dove parcheggiare l'auto in modo tale che sia anche protetta. Per quest'ultimo problema la soluzione \u00e8 stata trovata sopraelevando la struttura, ci\u00f2 permette anche la sistemazione della casa su terreni accidentati.\nLa Capriata \u00e8 completamente smontabile ed \u00e8 stata studiata facendo collaborare il legno con il trafilato di alluminio, che assieme danno pi\u00f9 resistenza e protezione alla struttura. Tale capriata viene montata a terra ed innalzata intera e fissata nei plinti forati di calcestruzzo.\nLe strutture orizzontali sono formate da pannelli aventi due facce di paniforte collegate da una struttura cellulare lignea. I serramenti sono a tutta altezza e a bilico orizzontale.\nCasa sperimentale.\nLa \"Casa Sperimentale\" \u00e8 il frutto della collaborazione di vari artisti ed architetti. Proprio per questo motivo, essa \u00e8 l'emblema di un pensiero anacronistico per l'epoca degli anni cinquanta del Novecento, ma ora attuale, cio\u00e8 la sintesi delle arti contro il pericolo di una loro disgregazione.\nLa Struttura.\nQuesta casa \u00e8 definita \"\u201csperimentale\u201d\" per l'interessante impiego che fino ad allora non avevano avuto nel campo edilizio, di conseguenza si discosta da quella che \u00e8 la visione di abitazione tradizionale.\nLa struttura rientra nella categoria delle case prefabbricate, poich\u00e9 essa viene realizzata con il montaggio dei singoli pezzi secondo un procedimento molto semplice, il quale non richiede particolare attrezzature di cantiere.\nIn primis, vengono montate il basamento e le fondamenta in cemento armato vibrato, poi i profilati in acciaio della struttura metallica, successivamente la copertura in alluminio, quindi le pareti interne e quelle esterne prefabbricati, infine il pavimento in gomma ed i serramenti in alluminio anodizzato.\nLa casa \u00e8 rivestita all'interno delle pareti e sotto il tetto con lana di vetro, mentre le ampie vetrate di testata sono realizzate con cristalli atermici di produzione italiana: queste due peculiarit\u00e0 rendono la struttura isolata contro il caldo ed i freddo in tutte le sue parti.\nIl modulo ed il tema strutturale della casa sperimentale sono costituiti dal triangolo equilatero; da questo ne deriva l'elemento figurativo tipico della struttura, cio\u00e8 l'\u201desagono\u201d.\nEssa \u00e8 stata realizzata come soggiorno in campagna, in montagna o casa al mare, dal momento in cui le sue caratteristiche di \u201cpadiglione\u201d da adagiare nel luogo scelto permettono questi utilizzi. Comprende due locali con cucina e bagno ed inoltre si presta a numerose varianti nella disposizione planimetrica e nell'impiego dei materiali.\nIl Concept.\nLe idee espresse da questo primo progetto possono essere rivisitate a seconda delle esigenze di chi l'abita, proprio perch\u00e9 la casa stessa \u00e8 chiamata \u201csperimentale\u201d.\nEssa \u00e8 una casa una casa aperta e priva di pesanti murature, progettata per la massima esperienza della natura e del paesaggio nel quale essa \u00e8 sviluppata, permette di osservare il cielo durante le sue mutevoli fasi del d\u00ec e della notte grazie alla copertura trasparente all'ingresso; quest'ultima \u00e8 stata ideata per ottenere un completo contatto con la natura sia in senso verticale, sia in senso orizzontale.\nLe diverse parti della costruzione racchiudono lo spazio continuo interno secondo il volume che richiama le forme geometriche dei cristalli.\nLa maggiore libert\u00e0 compositiva permette l'utilizzo di una struttura metallica leggera, del perspex e dell'alluminio, i quali donano dinamica all'opera.\nL'arredo.\nL'arredamento \u00e8 stato concepito come una serie di elementi che possono dar luogo a diverse composizioni, proprio perch\u00e9 \u00e8 la casa che richiede questa flessibilit\u00e0. La sperimentazione, quindi, diventa un pretesto per realizzare armadi ottenuti con strutture leggere rivestiti da stoffa colorata oppure lampade rivestite in \u201ccocoon\u201d spruzzato, i quali sono pensati come elementi quali volumi unitari nel volume maggiore dell'ambiente.\nPadiglione per il Soggiorno.\nIl \"Padiglione per il Soggiorno\" \u00e8 un allestimento ideato dagli architetti Ico Parisi e Silvio Longhi, con la partecipazione dell'ingegnere Luigi Antonietti.\nLa Giunta Tecnica Esecutiva della Triennale decise di ubicare la costruzione del Padiglione di Soggiorno sul Monte Tordo, dove in passato sorgeva il \"Trocadero\".\nL'opera realizzata doveva essere una costruzione permanente.\nLa Giunta precis\u00f2 la necessit\u00e0 di ubicare all'interno del Padiglione un ampio locale di soggiorno-lettura con biblioteca, un bar adiacentema separato ed i relativi servizi.\nLa costruzione doveva essere della massima trasparenza per non interrompere la continuit\u00e0 del verde circostante.\nIl progetto consisteva in un tetto di cemento armato e pareti di vetro. La pianta venne determinata in base alla funzione dell'estensione e della configurazione dell'area assegnata. Inoltre anche in base all'orientamento e alla posizione rispetto al piazzale antistante.\nLa forma del Padiglione ricorda quella di una chiocciola, limitata all'aesterno da un arco di circonferenza e all'interno da un tratto di spirale. L'arco di circonferenza si adegua alla configurazione del Monte Tordo. I segmenti terminali sono rispettivamente gli ingressi al soggiorno e al bar, e risultano entrambi in corrispondenza delle due scalinate di accesso al piazzale.\nIl distacco tra zona di transito e zona di soggiorno \u00e8 ottenuto mediante la sopraelevazione della struttura del soggiorno, sotto cui vi \u00e8 il seminterrato con i servizi.\nLa copertura era inclinata in modo che presentasse la maggiore altezza verso nord e la minore altezza rivolta verso il sole. Tale copertura risolse i problemi di illuminazione naturale e della visibilit\u00e0 all'interno. La zona di lettura, rivolta a nord, venne situata in corrispondenza dell'altezza maggiore, ricevendo quindi luce sufficiente, senza il disturbo del sole; mentre la zona di transito dei visitatori era in corrispondenza della parte pi\u00f9 bassa della copertura.\nLa copertura fu costruita con una lastra continua con piegature radiali a stella, terminate da peduncoli che la distanziassero dal terreno, ne consegu\u00ec una struttura staticamente stabile e tecnicamente efficiente.\nLa configurazione ottenuta permise il proporzionameto volumetrico del padiglione, cio\u00e8 la larghezza massima corrispondeva con l'altezza maggiore e viceversa. La pendenza costante permise di avere un'analogia tra la forma in pianta e la forma dello spazio.\nI serramenti, eseguiti con proilati in alluminio di serie, hanno scomparti di modeste dimensioni per facilitare l'eventuale sostituzione dei cristalli in caso di rottura. Le porte d'ingresso furono in cristallo temperato, mentre il pavimento era in materiale plastico su i due toni del grigio.\nL'illuminazione artificiale era indiretta e proveniva da dodici sorgenti luminose situate nella parte cava dei peduncoli, mentre le condutture elettriche era a vista.\nIl riscaldamento e la ventilazione erano assicurati da un apposito impianto.\nL'arredamento del Padiglione era costituito da mobili in serie, nella zona di lettura erano presenti poltrone e sedie standard con rivestimento di materia plastica e lastex, i tavoli di consultazione avevano i piani in noce e sostegni tubolari in ferro; un sedile in materia plastica con sostegni in alluminio correva lungo il perimetro, fungendo da parapetto.\nNella zona di transito l'arredamento era costituito da soli gruppi di sedili mobili con il minimo ingombro, realizzati in plastica con sostegni in ferro; mentre nella zona bar le materie utilizzate erano: il laminato plastico, il cristallo, il ferro e l'acciaio inossidabile.\nL'ingresso al Padiglione era possibile mediante due viali d'accesso ortogonali agli ingressi, e una zona a disposizione del bar, il tutto era lastricati in pietra.\nLe decorazioni furono realizzate dai pittori Bruno Munari e Mauro Reggiani e dallo scultore Francesco Somanini.\nCasa rurale.\n\"Casa Rurale\", situata in Parco Sempione (Milano), \u00e8 stata progettata e realizzata dagli architetti Piero De Amicis e Vincenzo Manente.\nL'abitazione si sviluppa su di un unico piano e comprende un settore esterno, costituito da un portico ed un rustico, ed uno interno, composto da un locale soggiorno/cucina, due camere da letto ed un bagno.\nUna scala a pioli in legno posta all'esterno consente di raggiungere il sottotetto, adibito a fienile.\nLa struttura \u00e8 composta da pilastri prefabbricati in cemento armato, a cui sono agganciate le lastre in cemento che costituiscono le pareti. Sia la pianta che l'alzato sono commisurati ad un modulo di 125\u00a0cm.\nL'interno presenta pavimenti rivestiti in legno e pareti tinteggiate di colore bianco. Lo spazio dedicato al soggiorno/cucina \u00e8 arredato con una dispensa di legno lucidato, un tavolo da pranzo laccato azzurro e quattro sedie coordinate; vi sono poi due panche in legno ed un camino in muratura posto al centro della parete.\nUna camera \u00e8 matrimoniale, mentre nella seconda sono presenti due letti singoli destinati ai bambini; il bagno \u00e8 attrezzato con lavabo, water e vasca da bagno a sedere."}
{"id": "4625685", "revid": "363629", "url": "https://it.wikipedia.org/wiki?curid=4625685", "title": "XI Triennale di Milano", "text": "L'XI triennale di Milano viene inaugurata nel Luglio del 1957, con un mese di anticipo rispetto alla precedente triennale. Il tema centrale \u00e8 quello delle relazioni tra le arti, l'architettura contemporanea, le produzioni d'arte e l'industrial design.\nIntroduzione.\nL'undicesima Triennale fu inaugurata il 27 luglio 1957 e fu chiusa il successivo 4 novembre.\nAlla nuova Giunta Tecnica Esecutiva \u00e8 toccato il compito dello sviluppo dei temi concordati con il Consiglio di Amministrazione; essa ha costruito il programma, di comune accordo con la Presidenza e il Consiglio della Triennale, e basandosi sulle indicazioni del Centro Studi, ovvero un organismo di carattere tecnico e critico posto al servizio della Triennale, degli artisti e dei produttori.\nCon l'undicesima manifestazione, la Triennale intende portare il suo contributo allo studio e alla definizione dei problemi artistici, di pari passo con quelli tecnici ed economici, operando su un realistico piano, con apporti nazionali e internazionali. La svolta dell'intero programma sta nel rifiuto dei temi parziali isolatamente considerati, per finire in quella correlazione di temi e di problemi che sono ormai diffusi nel mondo moderno.\nMostra Internazionale di architettura moderna.\nOrdinamento\nAllestimento\nMotivi e limiti della mostra.\nLa mostra comprende il periodo che va dal 1930 circa al 1956, periodo che generalmente si potrebbe indicare come post-razionalista.\nPer agevolare la comprensione ad un pubblico senza competenze specifiche, la commissione ha scelto di restringere il campo a temi di immediata comprensibilit\u00e0, quali l'affermarsi di due fenomeni che incidono altamente sulla vita sociale ed economica di quel periodo storico:\nSezioni della mostra.\nLa mostra \u00e8 divisa in due settori:\n1. Il primo settore: \u00e8 dedicato alla \u201cstruttura\" :\na) Momenti della Struttura nella storia:\nb) La Struttura dal 1930 a oggi:\n2. Il secondo settore \u00e8 dedicato al \u201cQuartiere\u201d:\na) Mutazioni del quartiere nel tempo:\nb) Il Quartiere dal 1930 a oggi:\nQuesti due sezioni sono anticipate da una successione di opere che, nel corso dei secoli, hanno proposto, sugli stessi temi, alcune delle soluzioni pi\u00f9 autorevoli.\nPercorso.\nCi si avvia lungo la grande ammacca rampa di accesso con l'esposizione di alcuni esempi dall'antichit\u00e0, dalle primitive applicazioni del sistema trilitico fino al grande modello della Cupola di S. Gaudenzio a Novara di Alessandro Antonelli.\nAl piano superiore sono disposte le opere moderne a partire dai padiglioni per la Esposizione di Stoccolma di Gunnar Asplund (1930) fino alle pi\u00f9 recenti.\nPassato il pontile, che prosegue oltre la grande rampa di accesso, si scende al piano inferiore attraverso una scalinata lungo la quale sono illustrati alcuni eventi della storia del quartiere di abitazione autosufficiente, a partire dal villaggio operaio di Hawara.\nAlla fine della scala e durante il sottopassaggio \u00e8 stata allestita una rassegna ridotta del Quartiere \u201cpreordintato\u201d dal medioevo fino alle proposte dell'Ottocento.\nOltre il sottopassaggio inizia la rassegna del quartiere moderno, dalle esperienze razionaliste del 1930, fino alle decodificazioni attuali.\nMostra popolare italiana.\n\"Ordinamento: prof. Umberto Zimelli\"\n\"Allestimento: arch. Angelo Bianchetti\"\nQuesto allestimento, situato all'interno del Palazzo dell'Arte, \u00e8 stato suddiviso nelle diverse regioni in cui sono state esposte produzioni italiane artigianali eseguite con tecniche tradizionali e locali. Si \u00e8 cercato di proporre i prodotti pi\u00f9 caratteristici di alcune regioni ma anche ci\u00f2 che rappresenta una novit\u00e0 o una riscoperta. Quindi sono stati messi in mostra tappeti, ceramiche, tessuti, ricami, pizzi, legni lavorati, ecc.\nLo scopo di questo esposizione \u00e8 quindi quello di mostrare, far scoprire, riscoprire e valorizzare il meglio che viene prodotto nei diversi settori delle produzioni popolari italiane, che pu\u00f2 trovare posto anche negli ambienti pi\u00f9 moderni\nL'esposizione \u00e8 stata allestita in uno spazio rettangolare, dove le pareti pi\u00f9 lunghe sono state suddivise in 19 scompartimenti uguali ognuno dei quali \u00e8 dedicato a una diversa regione italiana, mentre sui lati corti sono disposte, a sinistra dell'ingresso, la Sardegna che ha a sua disposizione una superficie pi\u00f9 ampia, mentre a destra la Sicilia che ha a sua disposizione due scomparti. In ultimo, fra l'entrata e l'uscita, in uno scomparto, sono esposti i migliori pezzi delle regioni provenienti da musei e scuole d'arte.\nLo scomparto \u00e8 costituito da intelaiature in ferro bianco, due sul fondo, una al soffitto e una per ogni parete laterale, sostenute da due ritti di ferro nero, ricoperte da stuoie di visca (80x120 cm), mentre il ripiano \u00e8 formato da un telaio in legno rivestito di visca (posto a 50\u00a0cm da terra). L'illuminazione \u00e8 data da due tubi fluorescenti che non infastidiscono il visitatore e due lampade a tergo di ogni scomparto che puntano la luce verso l'alto. Le pareti sono rosso pompeiano, quella di fronte all'ingresso \u00e8 rivestita da perline dipinte di rosso scuro. I pilasti centrali sono rivestiti in legno su due lati e in compensato bianco sugli altri due. Il pavimento \u00e8 stato fatto in gr\u00e8s grigio scuro e il soffitto \u00e8 dello stesso colore delle pareti.\n\"Gli scomparti\"\nQui di seguito vengono sinteticamente presentati i 19 scomparti presenti nell'allestimento, con le regioni a cui sono dedicati e i principali oggetti esposti\nMostra delle produzioni d'arte.\nSezione dei tessuti (Stoffe per arredamento).\nIl II settore della sezione dei tessuti \u00e8 sistemato nel parco, nel quale si accede attraverso una passerella.\nDalla sezione dei tessuti si esce e si arriva nel parco passando da una porta decorata con motivi neri su sfondo avorio, stampati su diverse essenze di legni. Una passerella coperta (costruita dall'architetto Edoardo Sianesi) collega il Padiglione dell'arte con la Mostra internazionale dell'abitazione. La passerella \u00e8 stata realizzata con struttura metallica Safim (Milano). La copertura \u00e8 di tela bianca impermeabilizzata, il pavimento invece \u00e8 ad assi di legno nella prima parte del ponte, mentre nella seconda \u00e8 di lastre di cemento. L'illuminazione \u00e8 data da circa settanta lampadine sostenute da porta lampade neri di forma cilindrica.\nIl padiglione ha pianta quadrata e la sua struttura \u00e8 fatta di angolari metallici, concepiti sia in pianta che in sezione come moduli di 130\u00a0cm che \u00e8 l'altezza generalmente utilizzata per i tessuti.\nLa copertura \u00e8 fatte di lastre, mentre le pareti laterali sono rivestite da pannelli opachi verniciati di bianco.\nIl padiglione ha le pareti sviluppate in due volumi superiori aggettanti che hanno triplice scopo:\nL'altezza totale del padiglione \u00e8 dovuta alla necissit\u00e0 di raggiungere un'altezza sufficiente per le travi. Il pavimento \u00e8 di legno e l'illuminazione a incandescenza. L'allestimento interno \u00e8 adibito per l'esposizione dei ventisei tessuti premiati al concorso \" Jsa Triennale \" e per i prodotti di diverse ditte di tessuti d'arredamento. Lo spazio dell'allestimento \u00e8 costituito dai tessuti medesimi che coprono le pareti laterali imbiancate a calce. I tessuti vincitori del concorso sono appesi ad un'altezza superiore rispetto agli altri.\nNel centro del padiglione ci sono quattro pareti di legno disposte a crociera che fungono da supporto ai tessuti per arredamento presentati in quattro \"personali\" da Fede Cheti, Irene Kowaliska, Gegia Bronzini e da Myricae. Alcuni tessuti, uno per ogni \"personale\" sono poi appesi ad un'altezza superiore ai tralicci di ferro.\nSezione dell'oreficeria.\n\"Ordinamento: pittori Arnaldo e Gio Pomodoro\"\n\"Allestimento: arch. Rosanna Monzini, arch. Emilio Terragni\"\nNella produzione di una parte dei gioielli ha collaborato l' \u201d Associazione Orafi, Gioiellieri, Argentieri \u201d di Valenza Po.\nGli ordinatori di questa mostra hanno voluto tentare di avviare una produzione sperimentale di gioielli di vario genere e forma, che si distaccassero da un tipo di stile tradizionale che in Italia e nel resto del mondo era ancora radicato e non lasciava spazio a nuove idee e adeguamenti al gusto moderno. Hanno quindi dato la possibilit\u00e0 di intraprendere questa evoluzione stilistica ad alcuni orafi di Valenza Po e ad importanti artisti d'avanguardia come Enrico Baj, Sergio Dangelo, Aldo Bergolli, Gianni Dova, Cesare Peverelli, Ettore Sottsass, Emilio Scana vino, Lorenzo Guerrini, Franco Assetto, Ada Minola, Martinazzi di Torino, Francesco De Cal di Venezia, Mario Pinton di Padova.\nGli artigiani poterono in questo senso indirizzare i loro interessi verso forme pi\u00f9 moderne e libere e distogliersi dagli stili consueti e gli artisti che parteciparono alla mostra crearono i nuovi gioielli, guardando all' esperienze figurative delle arti maggiori.\nLa progettazione dell'allestimento della mostra ideato dai due architetti, in cui sono esposti gioielli di stili e epoche molto diversi, \u00e8 caratterizzato da una sistemazione planimetrica irregolare dovuta all'ambiente preesistente e da un'eccessiva altezza.\nLo schema planimetrico deriva dall'intersecazione di tre quadrati. In un quadrato sono esposti gioielli di tarda epoca mentre nei due rimanenti sono visibili i gioielli disegnati ed eseguiti dagli artisti appositamente per l'esposizione.\nIl modo in cui il gioiello deve essere visto e studiato \u00e8 il concetto guida di questo allestimento, deve cio\u00e8 poter essere analizzato in tutti i suoi aspetti di lavorazione e di dettaglio.\nMolta cura \u00e8 stata indirizzata verso la progettazione delle vetrine per avere un'esposizione ottimale sotto tutti i punti di vista.\nNell'allestimento sono presenti tre tipi di vetrine:\nL'illuminazioni sono presenti all'interno di ogni vetrina, il pavimento \u00e8 piastrellato in cotto e il soffitto \u00e8 ribassato con una struttura lignea opaca con velario.\nMostra internazionale dell'abitazione.\nLa mostra si propone di presentare gli alloggi tipici delle diverse nazioni, concepiti non in base alle loro caratteristiche distributive o architettoniche, ma come complessi di mobili.\nQuesti ultimi sono stati scelti fra la produzione di serie recente, ovvero appartenenti al triennio compreso tra il 1954 e il 1957.\nPer la presentazione degli ambienti si \u00e8 deciso di sfruttare il perimetro del parco, cos\u00ec che il percorso si potesse trasformare anche in una passeggiata nel verde.\nIl padiglione \u00e8 costituito da coppie di pensiline parallele sulle quali poggiano le coperture degli spazi riservati a ciascuna nazione. Tale schema ha permesso di variare la dimensione delle coperture a seconda delle esigenze distributive della mostra e dei vincoli imposti dalla vegetazione. La finitura degli interni \u00e8 stata curata da ciascuna delle nazioni partecipanti.\nLa mostra si articola in nove settori, primo dei quali, seguendo l'ordinamento del percorso, il \"catalogo\" che consiste in una rassegna dei singoli elementi di arredamento. In questo settore sono catalogate le migliori realizzazioni delle produzioni italiana ed estera del mobile in serie. I vari elementi d'arredamento sono disposti su delle stuoie a tapparella lungo le pareti e lungo l'asse centrale.\nProseguendo, il primo padiglione che si incontra appartiene alla \"Francia\", al cui interno si trova una porzione di alloggio che comprende: soggiorno, cucina e servizi e, per il tipo di arredamento presentato, \u00e8 stato pensato per una coppia giovane. Sulla parete esterna del padiglione, sono stati applicati due pannelli fotografici, uno dei quali elenca i collaboratori e le varie ditte che hanno contribuito all'installazione dell'appartamento, mentre sull'altro sono scritte le rateazioni quinquennali dell'acquisto dei mobili.\n\u00c8 poi la volta dell'alloggio \"jugoslavo\", in cui i mobili presenti nella stanza sono costruiti secondo la tradizione. Sono presentate due versioni di soggiorno: una all'interno ed una all'aperto. Il pavimento \u00e8 realizzato con doghe di legno di quercia, le pareti sono dipinte con diversi colori e il soffitto \u00e8 realizzato in legno, pi\u00f9 precisamente in listino di abete risonante. Nei tendaggi dominano le tonalit\u00e0 del blu, dell'azzurro e del nero che formano dei disegni su fondo bianco.\nL'ambiente proposto dalla \"Germania\" non comprende un appartamento completo poich\u00e9 si \u00e8 deciso di non presentare il bagno e la cucina, in quanto non rivestono un ruolo di grande rilevanza in un'esposizione internazionale visto che sono elementi con forti analogie in tutto l'occidente. L'allestimento \u00e8 composto da una zona piuttosto ampia che funge da soggiorno, sala da pranzo e di lavoro, vicino alla quale si sviluppano una camera matrimoniale dalle dimensioni piuttosto sacrificate per poter cedere spazio maggiore alla camera progettata per i bambini.\nLa presentazione \"danese\" comprende elementi d'arredo per camera da letto e soggiorno e fa in modo di riaffermare il prestigio dell'industria mobiliera che, alla fine degli anni '50, era tra le pi\u00f9 attrezzate e sperimentali per la produzione di serie.\nPer quanto riguarda la partecipazione della \"Svezia\" alla mostra, \u00e8 stato esposto un soggiorno ispirato, nella configurazione, ad una casa di abitazione progettata dall'architetto Gustaf Rosenberg nella periferia di Stoccolma. Ciascun elemento dell'arredamento, spaziando dai mobili agli oggetti, \u00e8 stato prodotto esclusivamente in Svezia, al fine di testimoniare l'elevato standard della produzione in serie. Ad Edna Martin, invece, \u00e8 stata affidata la scelta dei tessuti e dei colori.\nL'esposizione \"finlandese\" rappresenta l'arredamento di un ambiente adibito a soggiorno e studio, con mobili in legno prodotti in serie. La composizione dell'arredamento \u00e8 ad elementi intercambiabili.\nL\"'Italia\" occupa l'ottava tappa del percorso nel parco e la presentazione degli elementi del suo alloggio \u00e8 articolata in due padiglioni posti uno di fronte all'altro e collegati mediante un passaggio comune coperto da una tettoia. A destra \u00e8 posto il soggiorno che \u00e8 stato immaginato ripartito in tre zone a seconda delle funzioni da svolgere al suo interno: studio, sala da pranzo e soggiorno-relax al quale \u00e8 destinata un'area sopraelevata. Nel padiglione a sinistra, invece, \u00e8 stata sviluppata la zona notte, in cui sono presentate due camere da letto, una matrimoniale e una per il figlio.\nL'ultimo padiglione della mostra \u00e8 occupato dall\"alloggio internazionale\" che, a differenza degli alloggi dei vari Paesi europei, dove il mobile prodotto in serie dalle singole nazioni \u00e8 stato analizzato nelle sue caratteristiche e ambientato nella sua composizione tipica d'origine, l'alloggio internazionale consiste in un ambiente eterogeneo nel quale i mobili, che sono stati prodotti in diversi Paesi, sono stati rigorosamente selezionati e disposti con imprevisti accostamenti di forme, materiali e finiture. Nell'alloggio internazionale sono sviluppati un soggiorno, una sala da pranzo, una camera da letto matrimoniale e una per i figli.\nGiappone.\n\"Allestimento arch. Junzo Sakakura, arch Kiyoshi Setke\"\nL'allestimento dedicato al \"Giappone\" \u00e8 articolato in un unico padiglione, caricato di un'atmosfera tipica orientale. Il materiale scelto come tema delle opere esposte \u00e8 la ceramica.\nGli antenati giapponesi erano soliti dare una forma poetica, detta Haiku, alle loro creazioni, nelle quali l'aspetto stilistico \u00e8 minimo mentre il contenuto \u00e8 massimo. Cos\u00ec \u00e8 stato deciso che il Comitato Giapponese, per la XI Triennale, avrebbe dovuto ottenere il massimo effetto con una spesa minima; ed \u00e8 per questo che l'esposizione del Giappone ha dimensioni ridotte.\nSulla mensola allogata alla parete comune con la Sezione della Jugoslavia si trovano: una fruttiera di ceramica, tazza per t\u00e8 eseguita da Shimizu Taira; tazza da t\u00e8 di argilla; due tazze per riso con coperchio; servizio per caff\u00e8 di porcellana.\nAi due lati del passaggio centrale sono collocati sei tavoli sostenuti da supporti metallici. Piano d'appoggio in legno di cedro.\nSi trovano un vaso per fiori di ceramica bianca di Kenkichi Tomimoto ed un vassoio rotondo di legno laccato in nero.\nSono collocati tre piatti di ceramica della ditta Tosai e due tazze da t\u00e8.\nSulla tavola tre c'\u00e8 un servizio per caff\u00e8 di porcellana (latteria, caffetteria, vassoio, tazza con piatto, ciotola); cinque bicchieri per Sake (liquore di riso) insieme ad un vassoio laccato in nero;\nUna grande tazza di ceramica, affiancata da tre tazze per t\u00e8 bianche, ed un vassoio rotondo laccato in nero dalla ditta Hyosaku Suzuki.\nSi trova un vassoio quadrato laccato in nero per la cerimonia del t\u00e8, due tazze per zuppa laccate in nero, teiera d'argilla.\nSono posizionate quattro tazze da t\u00e8 ed un vassoio rotondo laccato del tipo tradizionale, .\nMostra di arte grafica.\nLa mostra \u00e8 sostanzialmente costituita da tre elementi: due serie di pannelli disposti ai lati, e una serie di vetrine al centro del percorso. I pannelli hanno un andamento indipendente dalla parete, essi formano nella loro successione un discorso continuo, commentato da apposite didascalie.\nLe vetrine sono costituite da un telaio di legno con ripiani inclinati e non, e sono delimitate sul lato pi\u00f9 lungo da un cristallo.\nLa mostra si articola, principalmente, in 8 settori, primo dei quali, seguendo l'ordinamento del percorso, \"Il Marchio\"; Il marchio di fabbrica ha il compito di rappresentare con una sintesi grafica il volto di un'azienda o le caratteristiche di un prodotto. Ideograficamente vecchio di secoli ha subito nel corso del tempo le influenze del gusto. All'interno della mostra sono raccolti marchi in bianco e nero.\nIn successione troviamo gli \"Annunci in Bianco e Nero\", i quali occupano una buona parte delle colonne dei giornali. Annunci isolati, ripetuti, grandi e piccoli, richiamano il lettore di giornali alle virt\u00f9 dei prodotti pi\u00f9 svariati.\nProseguendo \u00e8 la volta del \"Giornale\". Una selezione delle prime pagine dei quotidiani di tutto il mondo fa vedere le caratteristiche formali del fenomeno \"stampa quotidiana\".\n\u00c8 poi la volta dei \"Libri Illeggibili di Bruno Munari\". Si tratta di libri senza parole, fatti di sole immagini astratte che cambiano e si trasformano ad ogni pagina. Si chiamano \"Libri Illeggibili\" perch\u00e9 non c'\u00e8 niente da leggere, ma guardando la sequenza delle figure si capisce lo stesso una certa \"storia\" fatta di forme e colori.In questi libri i personaggi sono forme geometriche, regolari o irregolari, colori e materie delle carte, fili e fori che passano interi capitoli.\nNella sezione di \"Edizioni originali di Poeti Italiani del '900\", si \u00e8 voluto far conoscere al pubblico alcune prime edizioni di poeti italiani del \"900. Tra i libri presenti ci sono: \"il libro di Saha\", \"i frammenti lirici di Rebora\", alcune importanti raccolte di Ungaretti e Montale.\nProseguendo troviamo le \"Collezioni Economiche e Stampa Aziendale\". In Italia il problema del libro a basso prezzo si identifica con il problema della diffusione della cultura e della lotta contro l'analfabetismo cosiddetto \"di ritorno\".\nIn Italia il libro a basso costo non \u00e8 una novit\u00e0, basta ricordare l'editore Barion che diffuse per poche lire la grande narrativa dell'800. Ma \u00e8 solo '48 grazie allo sviluppo dei mezzi tecnici grafici pubblicitari, che si sono create collezioni economiche graficamente dignitose, nonch\u00e9 testi di alto livello culturale e scientifico. Questa parte della mostra si propone di dimostrare questo processo con esempi scelti dalla produzione editoriale.\nPer quanto riguarda \"Le Sovracoperte\", la loro struttura provvisoria permesse un clima di libert\u00e0 che sembrava vietata al libro. Sono nate cos\u00ec sovracoperte che riflettono tutte le correnti e tutte le inquietudini dell'arte e della grafica moderna. Nella mostra sono esposte sovracoperte di numerosi libri.\nInfine troviamo le \"Riproduzioni a Colori\", la possibilit\u00e0 di dividere il tono continuo della fotografia con trame retinate: tipografia, offset, rotocalco o con la \"grana\" della gelatina: eliotipia, ha creato, prima, matrici per la riproduzione e stampa dell'immagine in nero, poi per la riproduzione e stampa dell'immagine in colore.\nNella mostra sono esposti: Disco che si accende in tre fasi successive illustrato nella dicitura: sintesi additiva - luci colorate di azzurro, giallo e porpora si sommano al centro della rosa, danno bianco. A destra disco permanente illuminato illustrato dalla dicitura: sintesi sottrattiva - strati di pigmenti azzurro, porpora e giallo danno nero.\nAmbienti di rappresentanza \u2013 relazione fra le parti.\nFinlandia.\nCommissario generale: H.O. Gummerus\nAllestimento: Timo Sarpaneva\n\"Tavola 1\"\nCucchiaio per salsa in argento con manico d'argento.\n\"Tavola 2\"\n\"Tavola 3\"\nSono disposti nelle quattro vetrine vari oggetti, tra cui: vassoi in ceramica, bottiglie di vetro policromo, piatti in ceramica bianca, cremiere, vasi di vetro e alcuni calici di vetro.\n\"Tavola 4\"\nSul piano sono collocati vasi di metallo smaltato variamente colorati, una caffettiera di metallo smaltata in azzurro, due vasoi di vetro bianco, un servizio di posate e dei calici per dessert. Mentre nelle vetrine sono visibili dei bicchieri di forma allungata, un vaso metallico di vetro, due vasi di vetro bianco, una caffettiera di ceramica e una scodella di ceramica marrone.\n\"Tavola 5\"\nNelle vetrine sono disposti sei vassoi di grandezza diversa in vetro policromo sfumato e tre calici di vetro bianco, due fruttiere con cavit\u00e0 centrale in vetro verde sfumato de bicchieri per vino e due per liquore, alcuni vasi e vassoi di vetro, quattro bicchieri di vetro bianco per aperitivo.\n\"Tavola 6\"\nSul piano trovano collocazione due caffettiere in ceramica marrone con manico di vimini, quattro tazze di caff\u00e8, un vasetto di ceramica rossa con coperchio, vari boccali con manico in ceramica grigio-marrone. Nelle due vetrine sono esposti dei vasi cilindrici di porcellana, alcuni piattini a strisce bianco rosa e vassoi di ceramica.\nPendenti dal soffitto due lampade di materiale plastico grigio di forma sferica e due lampade con forma a tronco di cono.\nHanno partecipato anche:"}
{"id": "4625688", "revid": "1272592", "url": "https://it.wikipedia.org/wiki?curid=4625688", "title": "Eleanor", "text": ""}
{"id": "4625690", "revid": "41793", "url": "https://it.wikipedia.org/wiki?curid=4625690", "title": "Tennis alla XXVII Universiade - Singolare femminile", "text": "Il torneo di singolare femminile di tennis alla XXVII Universiade si \u00e8 svolto dall'8 al 16 luglio 2013 a Kazan', in Russia."}
{"id": "4625692", "revid": "1543377", "url": "https://it.wikipedia.org/wiki?curid=4625692", "title": "XIV Triennale di Milano", "text": "La XIV Triennale si focalizza sul tema del Grande Numero, e avrebbe dovuto aprire le sue porte al pubblico il 30 maggio 1968. Tuttavia, durante l'inaugurazione \u00e8 stata occupata e danneggiata da operai, studenti ed artisti che volevano una direzione immediata e democratica di tutti i luoghi e le istituzioni di cultura. Per questo, l'apertura \u00e8 stata posticipata al mese seguente.\nStoria.\nPersonaggi coinvolti nell'organizzazione.\nConsiglio di amministrazione:\nSegretario dell'Ente:\nRevisori dei conti:\ndr. \"Gino Ceriati\";\ndr. \"Gino Pancrazi\";\narch. \"Alessandro Pasquali\".\nGiunta esecutiva:\narch. \"Giancarlo De Carlo\";\nsegretario dell'Ente \"Tommaso Ferraris\";\narch. \"Alberto Rosselli\";\ngrafico \"Albe Steiner\";\narch. \"Vittoriano Vigan\u00f2\";\ning. \"Marcello Vittorini\";\narch. \"Marco Zanuso\".\nComitato del Centro Studi Triennale:\npittore \"Giuseppe Ajmonde\";\narch. \"Franco Berlanda\";\narch. \"Giancarlo De Carlo\";\narch. \"Eugenio Gentili Tedeschi\";\ndr. \"Mario Melino\";\ngrafico \"Albe Steiner\";\narch. \"Marco Zanuso\".\nL'occupazione.\nLa quattordicesima Triennale \u00e8 stata inaugurata il giorno 30 maggio 1968. Immediatamente dopo l'inaugurazione ufficiale, l'esposizione \u00e8 stata occupata da un gruppo di contestatari, i quali ne hanno impedito il regolare funzionamento fino al giorno 9 giugno.\nDopo la ripulita ed il riordino, che il periodo di occupazione aveva reso necessari, la Triennale ha potuto essere effettivamente aperta al pubblico il giorno 23 giugno 1968.\nLa forzata decurtazione del periodo di apertura ha comportato la rinuncia ai due Convegni che erano stati predisposti: su \"L'artista e il grande numero\" e circa \"Il grande numero\". Del secondo, a cui era stata assicurata una larga partecipazione internazionale, verranno, tuttavia, pubblicati le relazioni ufficiali e i contributi pervenuti per iscritto entro i termini.\nSi \u00e8 dovuto inoltre soprassedere a due delle mostre temporanee programmate, \"L'autostrada\" e \"Segnaletica e grafica in un centro storico\", e infine ad una delle manifestazioni previste fuori sede,\"Mostra del nuovo paesaggio\".\nLinee programmatiche.\nIl tema affrontato dalla XIV Triennale \u00e8 stato Il Grande Numero. Si stabil\u00ec uno spazio maggiore per gli allestimenti stranieri rispetto a quelli italiani per accentuare il carattere internazionale della manifestazione.\nIl Grande Numero \u00e8 inteso come un problema per l'arte, l'architettura, l'urbanistica, l'artigianato, la produzione industriale.\nLa dimensione del Grande Numero non si traduce in grandi dimensioni fisiche. Esso include le domande concettuali e operative rivolte all'architettura e alla progettazione verso un razionale controllo dei grandi fenomeni che si vengono a creare nella societ\u00e0 e nell'ambiente.\nIl progetto \u00e8 in grado di incanalare il cambiamento grazie a un razionale processo di analisi e sintesi.\nMostra del grande numero.\nRassegna del prodotto individuale ad alto livello tecnologico.\nQuesta rassegna, ordinata da Pio Manz\u00f9 in collaborazione con William Lansing Plumb e Richard Sapper, presenta prototipi di apparecchi d'avanguardia. Queste macchine assumono fascino in quanto sono state realizzate con tecniche estremamente avanzate e quindi non ancora pensate per essere prodotte su larga scala.\nLe macrotrasformazioni del territorio.\nLa sezione presa in esame \u00e8 stata allestita dall'architetto Arata Isozaki in collaborazione con Kohei Sugiura per la grafica, Shomei Tomatsu per la fotografia e Toshi Ichiyanaki per le composizioni musicali.\nEssa si occupa di mettere in luce le trasformazioni del territorio, avvenute e in corso ed \u00e8 composta da uno spazio riservato alle proiezioni e da un altro, sopraelevato, allestito con paraventi di alluminio. Questi venivano azionati direttamente dai visitatori, a mano o mediante impulsi motori che generavano suoni, rumori e musica. Oltre all'aspetto uditivo, viene stimolata anche la vista, grazie inquietanti e numerose immagini medievali e ottocentesche, accompagnate da fotografie pi\u00f9 recenti raffiguranti la citt\u00e0 di Nagasaki, bombardata e distrutta nel 1945.\nGrande importanza al fine di trasmettere al meglio il messaggio \u00e8 data dall'allestimento in s\u00e9, composto da diversi spazi che si riflettono su superfici d'acciaio, dando l'idea dell'instabilit\u00e0 e della freneticit\u00e0 che sembrano caratterizzare le societ\u00e0 pi\u00f9 industrializzate. Prende parte alla mostra anche una macrofotografia di Hiroshima subito dopo il bombardamento, ma questa funge da schermo dove vengono proiettati i progetti di citt\u00e0 future, a sottolineare la continua metamorfosi del nucleo urbano. Questa nuova concezione vede una citt\u00e0 dinamica in grado di rinnovarsi continuamente.\nLa nuova percezione visiva dell'ambiente urbano.\nData la crescente urbanizzazione del paesaggio, che risulta essere un fenomeno tipico della societ\u00e0 del Grande Numero, la si riceve con atteggiamento ottimistico. Lo scenario urbanizzato coinvolge la societ\u00e0 e il paesaggio naturale.\nIl fenomeno del Grande Numero pu\u00f2 svilupparsi senza cadere nel disordine e se si vuole dominare e dirigere il nuovo ambiente lo si deve accettare per come si sta conformandoe non contrapponendosi ad esso.\nLa mostra occupa uno spazio di 15x23\u00a0m con due scale che dal pavimento salgono al soffitto e sporgono a sbalzo sotto il portico esterno.\nTra le due scale, \u00e8 collocato diagonalmente un telaio metallico a specchi.\nGli specchi sono a trasparenza intermittente a seconda della luce. Sulle scale sono collocati vari oggetti della vita quotidiana: semafori, sedili di automobili, segnali luminosi, manifesti pubblicitari, frammenti di strutture, la carrozzeria di un'auto, una scala a carrello per aeroporto.\nI messaggi trasmessi dalle radio e dalle televisioni si rivolgono al pubblico perch\u00e9 secondo gli ordinatori pu\u00f2 essere un'esperienza comune.\nLa piccola scala per le grandi dimensioni.\nLa sezione sottolinea l'influenza dei grandi fenomeni e gli eventi della natura che si replicano, i minimi oggetti, la produzione non seriale, l'autonomia della creazione, la libert\u00e0 immaginativa, la fantasia nella civilt\u00e0 del Grande Numero.\nIn pianta \u00e8 configurata a poligono irregolare, due pareti ruotate di 45 gradi formano uno spigolo che si incunea in un cerchio avente un diametro interno di 5,3\u00a0m. Dalla pianta si alzano pareti di legno a tutta altezza che formano un ambiente chiuso. Da una piccola selva artificiale di pali non quadrati si giunge alla porta d'accesso. L'interno \u00e8 illuminato dalla luce artificiale, quattro pareti sono rivestite di specchi rotti i cui frammenti riflettono immagini deformate.\nLe poche farfalle, raccolte in una parte della sezione, come i pali esterni, richiamano a immagini non appartenenti alla societ\u00e0 del Grande Numero.\nLe proteste dei giovani e le manifestazioni degli \"ufo\".\nQueste due sezioni, non previste dal programma iniziale dell'Esposizione, sono inserite nella quattordicesima Triennale in un secondo tempo, con l'unico scopo di documentare dei fenomeni sociali che nel 1968 erano molto diffusi.\nProtesta dei giovani.\nGli ordinatori dell'allestimento Giancarlo De Carlo, Marco Bellocchio e Bruno Caruso hanno ritenuto opportuno giustificare questa Sezione poich\u00e9 questo fenomeno di protesta manifesta l'esigenza di nuovi principi organizzativi che hanno influenza anche sull'ambiente fisico e nella progettazione architettonica e urbanistica.\nL'allestimento \u00e8 costituito da grandi fotografie di attualit\u00e0 su tutte le pareti, tra le quali emerge una sorta di \u201cservizio\u201d sulle proteste studentesche manifestatesi in ogni parte del mondo, il pavimento \u00e8 invece un selciato stradale che ad un certo punto viene interrotto da una barricata. A parete, \u00e8 affissa una dichiarazione di Rudi Dutschke: \nLe manifestazione degli UFO.\nUn'altra sezione non prevista dal programma iniziale \u00e8 quella degli UFO allestita e ordinata da Carlo Bachi, Lado Binazzi, Patrizia Cammeo, Riccardo Foresi, Massimo Giovannini, Sandro Gioli, Vittorio Maschietto. Si tratta di una serie di manifestazioni pubbliche organizzate a Firenze dal gruppo degli Ufo, rappresentate attraverso grandi fotografie a parete e attraverso un manifesto affisso su un telo di plastica trasparente appeso al soffitto: \nL'intervento figurativo a grande scala.\nLe proposte di Lynn Chadwick sono esclusivamente plastiche. L'intervento della scultura dovrebbe essere incisivo per la megalopoli del futuro e quindi per i suoi edifici.\nDetto questo, la sezione si presenta con sculture per grandi spazi, destinate a intervenire, a scala urbana, nella modulazione della nuova citt\u00e0. Le sculture sono elementari, definite come figure geometriche. Esse alludono a forme di uccelli o di animali fantastici o alla sagoma di corpi spaziali.\nL'allestimento ha in s\u00e9 materiali usati per il settore introduttivo da cui un grande pannello bianco separa la zona riservata a Chadwick, area che si conclude con una parete curva. In questo modo si crea un ampio emiciclo entro il quale sono collocate le sculture. Si tratta di 13 solidi piramidali di varie dimensioni, con le facce laterali diversamente colorate.\nTrasformazione dell'ambiente fisico in una societ\u00e0 orientata verso i problemi del grande numero.\nQuesta Sezione \u00e8 dedicata all'organizzazione totale del territorio mediante interventi operativi intesi a promuovere un'armonica sintesi sociale ed un efficiente sistema produttivo. Ad occuparsene \u00e8 il gruppo NER, che propone un sistema generale basato sul collegamento di due nuclei fondamentali, il \u201cNer\u201d e il \u201cKvar\u201d. Il Ner \u00e8 un organismo che comprende abitazioni, uffici, amministrazioni; il Kvar comprende i reparti sperimentali e di ricerca, le universit\u00e0, i laboratori. In conclusione il gruppo NER propone di sostituire alla pianificazione attuale il sistema a nuclei Ner, di separare il centro storico dalle zone di nuova costruzione e di collocare gli Kvar vicino al centro metropolitano della citt\u00e0, dove confluiscono le attivit\u00e0 produttive. L'allestimento \u00e8 costituito da una sola parete che in pianta assume la forma di una spirale. Su questa parete sono esposti grafici, disegni, fotografie e visioni urbanistiche del gruppo.\nMutazioni dell'ambiente nell'epoca del grande numero.\nQuesta sezione \u00e8 stata allestita dal gruppo \"Archigram\", composto da sei giovani architetti inglesi: Warren Chalk, Peter Cook, Dennis Crompton, David Greene, Ron Herron, Michael Webb.\nIl lavoro del gruppo \"Archigram\" nasce dall'esigenza di creare strutture urbane che si adeguino alla produzione industriale. Si tratta di una visione estremamente dinamica della citt\u00e0, dove gli ambienti non sono pi\u00f9 concepiti come elementi statici, ma in movimento.\nL'esposizione \u00e8 divisa in due parti, la prima \u00e8 costituita da una rampa d'accesso, la seconda da una grande sala.\nLa rampa \u00e8 limitata da pareti in perspex e il pavimento \u00e8 in laminato plastico nero. Questo punto della sezione \u00e8 dedicata all'individuo singolo, per questo motivo \u00e8 esposta la tuta spaziale pneumatica.\nNella sala, destinata alle proposte per la citt\u00e0 del futuro, \u00e8 sospeso un grande tubo di plastica. Il tubo di plastica trasparente, detto \"Milanogram\", \u00e8 gonfiato ad aria ed \u00e8 sospeso ad una altezza di 2\u00a0m, il suo diametro \u00e8 di 2,90 metri con una lunghezza di 18\u00a0m.\nAll'interno del tubo specchi e schermi riflettono immagini proiettate da diapositive a colori, film, di effetti luminosi provenienti da apparecchi situati all'esterno e all'interno del tubo.\nProgettazione e produzione di massa.\nQuesta sezione di George Nelson ha come tema principale il \u201cfuturo dell'oggetto\u201d ed esamina l'importanza della produzione seriale nelle moderne societ\u00e0 industriali.\nI fenomeni di immagazzinamento, smistamento e conservazione, la tendenza alla soppressione dell'oggetto sono illustrati in due grandi pannelli a striscia sospesi uno sopra l'altro. Quello sopra \u00e8 dedicato al \u201cGrande Numero\u201d, quello sotto al \u201cPiccolo Numero\u201d, cio\u00e8 alla sperimentazione in piccola serie. Altri due pannelli, grigio chiaro, risaltano su un pavimento rivestito da gomma nera e mostrano l'attivit\u00e0 di un disegnatore del Nelson Group e dei suoi collaboratori. Al centro della Sezione \u00e8 sospesa una struttura metallica laccata di bianco che regge tre grandi telai a colori.\nLa trasformazione delle citt\u00e0 attraverso le trasformazioni dei servizi urbani per il grande numero.\nLa Sezione documenta con vivacit\u00e0 l'insostenibile situazione generata da un'incontrollata proliferazione di eventi e allo stesso tempo propone eventuali soluzioni. Essa si divide in due parti: la prima espone un'illustrazione urbanistica al centro di New York-Manhattan, allestita dalla \u201cRegional Plan Association of New York\u201d, la seconda \u00e8 dedicata ad una rassegna di carattere generale relativa al grande numero. Vengono proiettate in successione continua sulle superfici di sfere sospese 480 immagini, con un commento registrato e sincronizzato. Le informazioni vengono diffuse ininterrottamente da una telescrivente Olivetti situata al centro della sala. Nell'allestimento compaiono dei sedili di compensato imbottitti di gomma piuma ricoperta di tela.\nLa forma della citt\u00e0 di notte.\nLa citt\u00e0 di notte \u00e8 un tema che prende sempre pi\u00f9 spazio grazie al continuo progresso tecnologico che rende la luce artificiale funzionale agli spazi della casa. L'utilizzo dell'illuminazione artificiale ha assottigliato la differenza tra notte e giorno. La citt\u00e0 di notte assume una forma diversa poich\u00e9 luci lineari o intermittenti ne cambiano l'aspetto facendola sembrare un cuore pulsante.\nQuesto nuovo aspetto d\u00e0 vita a una nuova forma di arte che si occupa della gestione della luce all'interno degli spazi.\nLa XIV Triennale non \u00e8 un punto di arrivo per quanto riguarda la ricerca e lo sviluppo di questa nuova arte, poich\u00e9 la tecnologia deve ancora acquisire mezzi e conoscenze. L'esposizione non ha lo scopo di mostrare nuove tecniche, piuttosto vuole stimolare chi \u00e8 interessato a questo tema e far intendere le potenzialit\u00e0 che in esso sono insite.\nLa galleria \u00e8 sistemata in modo che delle proiezioni si alternano sulle pareti dove sono sistemati dei pannelli di pergamin trasparente; sui pannelli si succedono immagini notturne proiettate in nero e a colori.\nLungo tutto il soffitto della galleria ricorre la figura di un diedro a sezione triangolare. Il diedro \u00e8 sistemato in modo che il vertice sia puntato verso il basso mentre una faccia rivolta verso la parete regge lampade tubolari al neon. La faccia del diedro opposta alle lampade \u00e8 costellata di lampadine colorate che rendono l'atmosfera particolare. Il tutto \u00e8 accompagnato da un contributo sonoro che emula il rumore della citt\u00e0 di notte.\nL'urbanistica interessa tutti e ciascuno.\nIn questa Sezione Shadrach Woods indica un'urbanistica per il mondo di domani. Egli elabora un progetto tenendo conto di numerosi argomenti, come l'incremento della popolazione mondiale, gli squilibri sociali ed economici, i rumori della civilt\u00e0. L'allestimento \u00e8 costituito da una struttura di profilati metallici e piani di lamiera ondulata verniciata in rosso. Woods comunica al visitatore attraverso molte didascalie e grandi fotografie commentate, grafici, disegni e modellini plastici.\nDecorazione urbana.\nPeter Smithson \u00e8 il curatore di questa sezione, che vuole mostrare come una citt\u00e0 cambi durante i secoli. Causa di questo cambiamento sono le \"decorazioni provvisorie\", soggetto di questo allestimento, che si trovano nelle citt\u00e0 per esempio sotto forma di insegne luminose, poster pubblicitari e cartelli stradali. Altra causa sono gli avvenimenti naturali e imprevedibili, come l'alluvione avvenuto a Firenze poco prima. La citt\u00e0 di Firenze \u00e8 infatti l'ambientazione di questa rassegna, la quale presenta due pozzi contenenti l'uno un modello della Firenze ideale, composta solo dai monumenti calati nel verde della natura mentre nell'altro viene riprodotta una cerimonia nuziale, dotata di tutte le decorazioni necessarie a renderla ottimale.\nMutazioni della forma in architettura.\nQuesta sezione, allestita dall'architetto Renzo Piano e dal \"Center of the Studies of Science in Art\" diretto da Marcello Salvadori, \u00e8 divisa in quattro parti, che trattano delle scoperte pi\u00f9 significative fatte negli anni appena precedenti e che hanno segnato l'architettura.\nLa prima parte \u00e8 incentrata sulla scoperta di nuovi materiali, che hanno portato alla luce caratteristiche fino ad allora sconosciute a proposito della loro composizione e struttura. All'interno di questo allestimento iniziale \u00e8 illustrato un fenomeno molto importante, ossia l'aumento di elasticit\u00e0 dei materiali raggiunto in quegli anni.\nLa seconda parte si occupa invece della ricerca di nuovi metodi di calcolo e di analisi da apportare alle strutture. Grazie a questa evoluzione nel campo della fisica si possono ora misurare le deformazioni elastiche dei materiali e la scala dei modelli. Inoltre, per quanto riguarda l'analisi, si comincia ad utilizzare la luce polarizzata, che aiuta a migliorare la forma dei progetti, inserendoli con maggiore sicurezza nella morfologia del territorio.\nPer quanto riguarda la terza sezione, si pone l'attenzione sui grandi cambiamenti nel campo della progettazione, causati dall'avvento della produzione industriale, su larga scala. Si tratta infatti di un nuovo metodo di progettazione, ossia la \"progettazione integrale\", che razionalizza i processi progettuali offrendo nuove possibilit\u00e0 espressive.\nL'ultima parte di questa Sezione, infine, \u00e8 il sunto di tutte queste ricerche e il luogo dove si possono trovare i frutti concreti di esse.\nSezioni nazionali.\nCanada.\n\"Commissario: Patrick Reid\"\n\"Ordinamento e allestimento: Clifford Daley\"\nLa partecipazione canadese \u00e8 stata curata dalla \u201cExhibition Commission\u201d del Governo canadese. (Ministero del Commercio), sotto il patrocinio del \u201cNational Design Council\u201d del Ministero dell'Industria del Canada.\nLa Sezione canadese riguarda i risultati ottenuti dal Canada nei settori dell'architettura, dell'urbanistica e della produzione. La mostra risulta cos\u00ec ripartita in tre spazi dedicati rispettivamente all'architettura, all'urbanistica (cabina audiovisiva), alla produzione.\nLa sala rettangolare di circa 11x32\u00a0m, \u00e8 divisa nei tre spazi sopraddetti dalla cabina audiovisiva circoscritta da pareti curve e collocata nel centro. I prodotti esposti nella prima e nell'ultima parte della Sezione sono appesi alle pareti laterali o disposti in serie sui vari piani, a diversi livelli, ricoperti da tappeti. I pannelli fotografici sono sospesi a mezz'aria, con un sistema regolabile di cavi tra il pavimento e un soffitto speciale formato da una struttura reticolare di tubi sottili in alluminio.\nQuesto sistema \u00e8 stato ideato per le esposizioni itineranti e pu\u00f2 essere smontato e rimontato con grande facilit\u00e0, per la spedizione e il riallestimento.\n1.Architettura. Rassegna di attuazioni e progetti architettonici canadesi. La rassegna interessa tutto il territorio canadese e illustra edifici dalla pi\u00f9 varia destinazione, dagli impianti utilitari ai palazzi pubblici e rappresentativi, dalla casa unifamiliare al palazzo per uffici, dalla scuole elementare alle sedi universitarie.\n2.Urbanistica. Con l'ausilio di tecniche audiovisive si illustra il progetto di sistemazione del vecchio centro di Montreal, caratteristica essenziale del piano \u00e8 la selezione per traffico. Una rete di percorsi esclusivamente pedonali, consente lo svincolo reciproco dei due tipi di traffico, veicolare e pedonale.\n3.Produzione. Si illustrano esempi dell'estetica industriale canadese ordinati in due parti, nella prima residenziale si espongono nuovi mobili che gi\u00e0 figuravano nella sezione \u201cHabitat 67\u201d dell'Esposizione universale di Montreal; nella seconda commerciale \u00e8 ordinata una selezione di prodotti interessanti l'industria e l'arredamento di uffici.\nA parete una serie di pannelli fotografici illustra l'intervento delle arti plastiche nell'architettura.\nIl primo spazio \u2013 dedicato all'architettura \u2013 si annuncia con una composizione fotografica sull'architettura nel Canada. Gli edifici scelti per questa mostra offrono un saggio della portata e della variet\u00e0 di cui danno prova i progetti architettonici in tutto il paese e di come ciascuno di questi sia stato ispirato dall'ambiente canadese. A queste fotografie di varie forme d'architettura si aggiungono esempi di materiali per costruzione utilizzati nel Canada.\nSvizzera.\n\"Commissario: Alfred RothOrdinamento e allestimento: Felix Schwarz Rolf Gutmann Frank Gloor Lucius Burckhardt\"\nLo spazio riservato alla Sezione svizzera si svolge in una porzione di corona circolare avente uno sviluppo assiale di circa 17\u00a0m e una larghezza costante di circa\u00a0m 9. L'ambiente risulta suddiviso in spazi comunicanti ottenuti con la disposizione, secondo le tangenti alle curve e le radiali, di pareti verticali alte\u00a0m 2,50, formate con elemento di legno prefabbricati di 250x100\u00a0cm. Gli elementi sono montati su tralicci metallici. Pareti e pavimento, che \u00e8 costituito da elementi uguali a quelli impiegati per le pareti, sono color giallo intenso, i tralicci metallici sono aggregati.\nDi fronte alla molteplicit\u00e0 degli impegni che il \u201cgrande numero\u201d comporta, la Sezione svizzera ha scelto di mettere a fuoco il problema delle abitazioni, anzi il problema della moltiplicazione delle abitazioni, che direttamente deriva dall'accrescimento della popolazione, e cio\u00e8 dal \u201cgrande numero\u201d.\nLa soluzione che la tecnica del periodo propone si riassume in un processo di industrializzazione, prefabbricazione per l'edilizia e produzione in serie per l'arredamento e gli oggetti d'uso.\nSorge dunque l'interrogativo sui processi di questo tipo e dimensioni: sono destinati, o non, a elidere la libert\u00e0 di scelta da parte del progettista e, in conseguenza, del pubblico?\nLa Sezione \u00e8 intesa a dimostrare come la libert\u00e0 non solo sia garantita, ma anzi sia aumentata dai processi seriali, sia per la possibilit\u00e0 di scegliere in una vasta gamma di sistemi diversi, sia per l'opportunit\u00e0 di ottenere un numero praticamente illimitato da variazioni attraverso la diversa combinazione di elementi in serie.\nRomania.\n\"Commissario: Ion OroveanuOrdinamento e allestimento: Ion Oroveanu\"\nLa Sezione presenta una scelta di oggettistica rumena che vuole sottolineare i seguenti aspetti:\n1. L'influenza delle espressioni folcloristiche e popolari nella progettazione di oggetti d'uso destinati al largo consumo, e cio\u00e8 alla societ\u00e0 del \u201cgrande numero\u201d;\n2. Le tendenze di rinnovamento espressivo e morfologico che agiscono nella produzione e, in genere, nelle pi\u00f9 varie manifestazioni della vita contemporanea.\nLa presentazione si svolge in una serie di spazi comunicanti, variamente modulati da una successione di bianche pareti a pianta semicircolare.\nGruppo olandese.\n\"Ordinamento e allestimento: Lieuwe Op't Land Bob Noorda Andries van Onck\"\nL'ambiente \u00e8 occupato quasi per intero da una sfera di metri 6 di diametro. La sfera \u00e8 divisa nel senso dei paralleli, in due calotte, la superiore avente una saetta di\u00a0m 4,25 appesa e l'inferiore con altezza di 1,10\u00a0m appoggiata al pavimento. Fra le due calotte rimane libero un settore alto 80\u00a0cm.\nUn apparecchio situato lateralmente proietta il film su uno specchio inclinato collocato nel centro della calotta inferiore e destinato a riproiettare le immagini sullo schermo orizzontale sospeso alla sommit\u00e0 interna della calotta superiore, da cui le immagini vengono nuovamente trasmesse agli specchi, che formano la copertura della calotta inferiore. Questi ultimi, a trasparenza intermittente, consentono la visione a intervalli della sottostante cavit\u00e0 nella quale sono disposte serie di oggetti di produzione industriale. La superficie esterna della sfera \u00e8 verniciata in bianco.\nIl film, proiettato in continuit\u00e0, \u00e8 inteso a denunciare le carenze di una situazione che non sembra ancora risolta. L'estetica industriale, come interesse formale per il prodotto d'uso, nasce con John Ruskin e William Morris nell'ambito degli Arts and Craft, proprio come rifiuto del metodo industriale e di qualsiasi standardizzazione, e cio\u00e8 come movimento reazionario con aspirazioni esclusivamente estetiche e tendenze individualistiche.\nIn seguito l'accettazione del metodo industriale modifica la posizione del progettista, che invece di opporsi alla nuova civilt\u00e0 industriale, tenta di modificarla dall'interno.\nCuba.\n\"Commissario: Gonzalo CordobaOrdinamento e allestimento: Gonzalo Cordoba con la collaborazione di M. Victoria Caignet\"\n\"Da XIV Triennale di Milano , 1968 di A. Pica\"\nLa sezione cubana occupa una parte della galleria semicircolare a piano terreno. Il pavimento \u00e8 ricoperto con stuoia di cocco color tabacco. La parete curva interna \u00e8 rivestita con un traliccio di legno chiaro, quella esterna da teli di iuta che servono di schermo alle finestre. La Sezione \u00e8 separata da quella della Francia da una parete tinteggiata in blu. L'illuminazione \u00e8 risolta mediante una serie di lampadari appesi al soffitto in vari gruppi da quattro. Il lampadario \u00e8 formato da un telaio metallico quadrato dal quale pendono a schermo quattro bande di tela bianca.\nNella sala sono distribuite sette pedane di legno, a pianta quadrata o rettangolare, di varie dimensioni e altezza, interamente rivestite di stuoia di cocco come il pavimento. Sulle pedane sono disposti diversi oggetti: da vasi e piatti in marmi cubani colorati a poltrone in legno e cuoio.\nContro la parete di fondo blu, a terra sono esposti un tavolo di legno con un portariviste formato da cinghie di cuoio, una poltrona a dondolo impagliata e una poltrona a ossatura di legno con cinghie di cuoio intrecciate.\nFrancia.\n\"Comitato organizzatore: Eug\u00e8ne Calaudius-Petit presidente onorario; L\u00e9on Barety presidente; Jean Fressinet tesoriere; Charles Godon segretario.\"\n\"Commissario: Fran\u00e7ois Mathey.\"\n\"Vicecommissari: Jean Coural, Serge Gauthier. Segreteria: Fran\u00e7ois Barre, Elisabeth Blanchard, Suzanne Girardot, Jean Pierre Deseuzes.\"\n\"Ordinamento e allestimento: Henri Bouilhet, Yves Lietar, collaboratore.\"\nLa sezione francese non si occupa di proposte circa il tema del \u201cgrande numero\u201d, ma si limita a documentare l'attivit\u00e0 francese nei campi della produzione e dell'estetica industriale.\n\u00c8 collocata in un salone rettangolare di 11x32\u00a0m circa, dove un controsoffitto riduce molto l'altezza nella parte centrale fino a rialzarsi verso le due estremit\u00e0. Ai lati dell'ingresso ci sono due spazi delimitati da pareti di tela: a destra una mostra d'arte che raccoglie le opere grafiche di Victor Vasarely, Julio Le Parc, Takis e altri pittori; a sinistra \u00e8 sistemato l'H\u00e9licotube (cabina per doccia) di L. Morgaine. Proseguendo \u00e8 sistemata una cabina per proiezioni cinematografiche e verso l'uscita vi \u00e8 una pedana sopraelevata che si conclude con una grande vetrina orizzontale.\nLa sezione francese \u00e8 costituita da sei parti:\nL'oggetto voluttuario. In una societ\u00e0 industriale la comparsa sul mercato di oggetti non immediatamente utilitari assume un fenomeno di notevole importanza. Anche le opere uniche, sacre e preziose oggi si mescolano agli oggetti di serie. Mentre la Galleria \u201cDenise Ren\u00e9\u201d mantiene il prestigio e l'unicit\u00e0 dell'opera d'arte, la Galleria \u201cClaude Givaudan\u201d diffonde oggetti anonimi, prodotti in serie.\nLa grafica. Nella societ\u00e0 del \u201cgrande numero\u201d le immagini diventano utilitarie, effimere, didascaliche ed insignificanti con lo scopo di ingannare la volont\u00e0 del consumatore.\nL'interno. Una volta il mobile era un investimento sociale e sentimentale, un patrimonio di famiglia. Con la societ\u00e0 del \u201cgrande numero\u201d diventa invece un oggetto che mira a soddisfare i bisogni elementari. Anche i materiali si sono evoluti: materie sintetiche, cartone, membrane pneumatiche.\nL'abbigliamento. Nella societ\u00e0 del \u201cgrande numero\u201d uomini e donne svolgono mansioni talvolta molto simili. L'abbigliamento dunque si adatta alle attivit\u00e0 di chi li indossa diventando quindi sempre meno diversi.\nL'oggetto utilitario. La sezione francese, nella variet\u00e0 infinita degli oggetti utilitari, ne considera fondamentalmente due aspetti: la rinuncia a considerare la durata come qualit\u00e0 e la comparsa di nuove esigenze.\nLa strada. Nella societ\u00e0 del \u201cgrande numero\u201d la strada diventa banco di prova della sporcizia piuttosto che essere un luogo privilegiato dell'estetica.\nSvezia.\nLa sezione svedese coordinata dagli architetti Sture Balgard e Joran Lindvall propone un discorso audiovisivo. L'esposizione \u00e8 sistemata in una stanza di forma quadrata di circa 15x15 metri. Otto proiettori mostrano su quattro schermi una sequenza continua di 3000 fotografie scattate nelle citt\u00e0 svedesi. Gli schermi sono sistemati a coppie di due uno di fronte all'altro lungo le diagonali della stanza. L'intera struttura compresi gli schermi e le porte di ingresso sono sostenuti da una fitta impalcatura di sbarre metalliche. L'ambiente non \u00e8 illuminato e un sottofondo musicale che riproduce musica elettronica si aggiunge all'atmosfera, il commento musicale \u00e8 curato da Ralph Lundsten.\nL'esposizione svedese ha come scopo mostrare l'alto grado di sviluppo economico che il paese scandinavo ha raggiunto negli ultimi anni; ma vuole anche evidenziare i problemi che da esso derivano. Le immagini mostrano un organismo dinamico in continua evoluzione. La critica coinvolge due aspetti: intellettuale e fisico. Quello intellettuale \u00e8 l'impossibilit\u00e0 di comprendere tutti i fenomeni produttivi dell'epoca, quello fisico, che non \u00e8 altro che un corollario dell'aspetto intellettuale, \u00e8 la questione che pone in risalto la continua fase di sperimentazione della citt\u00e0.\nIugoslavia.\n\"Commissario: Svetozar Krizaj Ordinamento e allestimento: Majda Dobravec-Lajovic, Grega Kosak\"\nLa rassegna \u00e8 intesa a segnalare l'in'cidenza della civilt\u00e0 del \u201cgrande numero\u201d e della societ\u00e0 dei consumi in un paese di limitata estensione, individuando mutazioni e reazioni che si determinano dal punto di vista urbanistico e dell'organizzazione territoriale, nella citt\u00e0 e nella campagna.\nSia gli aspetti urbani che quelli del paesaggio sono illustrati da grandi fotografie stampate su bande di tela. Le bande sono tese, secondo piani alternamente verticali e inclinati, su una struttura reticolare di tubi metallici. I tubi, non verniciati, presentano la tinta naturale; i giunti sono verniciati in vari colori: blu, azzurro, verde, arancione, rosso, rosso cupo. Il piano \u00e8 sopralzato evi si accede per una breve rampa, \u00e8 formato con tavole di legno non piallato e verniciato di rosso scuro.\nL'illuminazione delle immagini avviene in parte direttamente ed in parte per trasparenza.\nIl problema del grande numero ha raggiunto anche un paese che non ha enormi agglomerati e non ha una produzione in serie massiccia.\nL'aspetto della Iugoslavia sta cambiando a ritmo crescente da due decenni: la struttura sociale \u00e8 cambiata in seguito alla rivoluzione, i procedimenti di produzione sono pi\u00f9 moderni e l'atmosfera \u00e8 di frontiere aperte.\nLe bellezze dei luoghi e dei fenomeni naturali vengono sempre pi\u00f9 sfruttate a scopo turistico: accessibili a tutti perdono di integrit\u00e0 e pace, le loro qualit\u00e0 primarie.\nLe massicce migrazioni turistiche alimentano il desiderio di accettare il grande numero, che comporta il pericolo di mutilare le dette qualit\u00e0. Essendo la scala del paesaggio ben ristretta a vallate, campi e colline, il bisogno di grandi capacit\u00e0 si riflette nelle costruzioni, esagerate quanto alle dimensioni e discordanti, per forma e scelta dei materiali, con quelle preesistenti.\nL'influsso del grande numero provoca il conflitto tra il gi\u00e0 esistente e il nuovo, il problema \u00e8 adattarlo alla piccola scala della Jugoslavia; quindi maggiori posso risultare le contraddizioni e discordanze tra natura, paesaggio e intervento architettonico.\nCon l'intervento della architettura e dato il dinamico irresistibile sviluppo e il processo di cambiamento, la conservazione della tipicit\u00e0 del paesaggio diventa problematica; ci si interroga su quali parti di territorio conserveranno l'aspetto storico, e quali invece con interventi creativi formeranno una nuova attuale immagine senza rovinare il paesaggio.\nMessico.\n\"Commissario e direttore: Pedro Ramirez Vazquez \"\n\"Progetto e coordinazione generale: Eduardo Terrazas\"\n\"Direttrice delle pubblicazioni: Beatrice Trueblood \"\n\"Disegno grafico: Lance Wyman \"\n\"Disegno degli oggetti: Manuel Villazon \"\n\"Disegni speciali: Peter Murdoch \"\n\"Vestiario: Julia Johnson Marshall \"\n\"Disegno e ornato urbani: Eduardo Terrazzas \"\n\"Direttore dei lavori: Francisco Carabajal de la Cruz\"\nLa Sezione messicana \u00e8 presentata dal Comitato organizzatore dei Giochi della XIX Olimpiade.\nIn ordine al tema del \u201cgrande numero\u201d, la Sezione messicana \u00e8 intesa a illustrare il programma di caratterizzazione della XIX Olimpiade, programma che coordina i vari elementi di comunicazione e di \u201cdesign\u201d, che sono stati appositamente studiati in vista della necessit\u00e0 che esista uno spirito caratterizzante e capace di dare forma e ordine a tale evento.\nLa Sezione messicana comprende infatti tutti quegli elementi di comunicazione di massa \u2013 come simboli, manifesti, pubblicazioni, episodi di progettazione e decorazione urbane, capi di abbigliamento, oggetti ricordo \u2013 che sono stati creati a tale scopo.\nTutti questi diversi elementi sono stati studiati e attuati nell'intento di integrare le varie correnti della progettazione in un solo programma.\nL'aula si sviluppa in lunghezza (m 11x32 circa) delimitata da pareti continue a strisce bianche e nere, secondo il motivo del \u201cLogotipo Mexico 68\u201d.\nNella Sezione \u2013 a parete, entro vetrine o su pedane isolate\u00a0\u2013 compaiono fotografie, stampati, diagrammi, oggetti vari, aventi tutti riferimento ai Giochi della XIX Olimpiade; pi\u00f9 precisamente si tratta di: (sospesi presso l'ingresso), modello in gesso della medaglia commemorativa, cubetti di carta, manifesti e altro materiale grafico. Sono presenti inoltre due grandi fotografie: una rappresentante la folla commentata dalla scritta: \u201cIl grande numero \u00e8 uno: l'uomo\u201d, l'altra a colori illustrante le \u201cSculture popolari per l'ornamento della citt\u00e0\u201d.\nI simboli dei vari giochi e delle parallele attivit\u00e0 culturali, di immediata e non mai ambigua lettura, sono stati studiati al fine di disporre, in occasione delle Olimpiadi, di una specie di linguaggio grafico internazionale.\nPresentazione fotografica del sistema di segnalazioni stradali e di attrezzature urbane predisposto a Citt\u00e0 del Messico per le Olimpiadi.\nPlanimetria di Citt\u00e0 del Messico con la seguente didascalia:\nItalia.\n\"Ordinamento e allestimento: Michele Platania, Antonio Barrese, Sandra Delfino, Alfonso Franco Grassi, Grianfranco Laminarca, Alberto Marangoni, Settimo Reconditi, Collaboratore: Giuseppe Rizzo\"\nIl progetto di ordinamento e di allestimento della Sezione italiana fu prescelto attraverso un concorso nazionale.\nTutti i progetti che parteciparono al concorso sono esposti nella Prima Mostra temporanea ospitata nell'apposita sezione.\nL'argomento trattato \u00e8 la dissalazione dell'acqua marina, inerente al tema generale di questa Triennale sotto il duplice rapporto del \"grande numero\" e della \"grande scala\"; difatti la dissalazione dell'acqua marina non solo interessa la sopravvivenza delle moltitudini che l'attuale spinta demografica sembra preannunciare, ma \u00e8 anche destinata a incidere direttamente e profondamente sulla generale modificazione del territorio.\nLa Sezione italiana occupa quasi interamente la galleria circolare, larga 9\u00a0m al primo piano per uno sviluppo lineare assiale di circa 53\u00a0m.\nIl pavimento \u00e8 allagato da una falda di acqua colorata dello spessore di cm 10, il percorso del pubblico \u00e8 assicurato da una serie di otto pedane di legno emergenti dal pelo dell'acqua. Le pedane sono circolari, reciprocamente tangenti e sfalsate in altezza di uno o due gradini, i diametri variano da 2,50 a 3,50 e a 6,50\u00a0m.\nSulle pedane di maggior diametro sono collocate poltrone girevoli e oscillanti a disposizione dei visitatori. Le finestre preesistenti sono schermate con telai bianchi opachi scorrevoli.\n26 cilindri trasparenti, di vari diametri riuniti in tre gruppi, fungono da supporti per i proiettori e da vetrine per l'esposizione degli oggetti scelti per illustrare gli argomenti trattati.\nElementi accessibili al pubblico di particolare interesse sono un esempio di casa \"alla zingaresca\" natante, e la sezione di una serra idroponica.\nNell'ambiente si alternano, in tempi successivi, due fasi di diversa intensit\u00e0 luminosa: nella prima fase, mediante proiezioni a colori parzialmente sbiadite, si alternano una fase di luminosit\u00e0 velata ad una di luminosit\u00e0 nulla che denunciano le condizioni di estrema miseria delle zone prive d'acqua; nella seconda fase le proiezioni sono vivacemente colorate e illustrano le conseguenze che nei vari settori potrebbero essere determinate dalla dissalazione.\nLe proiezioni sono accompagnate da effetti stroboscopici e di scomposizione dinamica della luce.\nNel complesso la Sezione \u00e8 concepita come uno spettacolo continuato, in cui la concatenazione dei vari momenti \u00e8 surrogata da una successione temporale.\nLa mostra \u00e8 intesa essenzialmente a illustrare le grandi speranze che la tecnica della dissalazione idrica potrebbe aprire a una umanit\u00e0 enormemente accresciuta.\nFinlandia.\n\"Comitato organizzatore: Jonas Cedercreutz, H.O. Gummerus, Antti Nurmesniemi, Timo Sarpaneva, Tapio Wirkkala.Il commissario: H.O. Gummerus.Ordinamento e allestimento: arch. Yrjo Kukkapuro.\"\nLa Finlandia si occupa degli interni di casa, in particolare sui colori e sulle opere d'arte industriali e artigianali, che vi concorrono.\nLa Finlandia si presenta con i manufatti dei suoi architetti, artisti, artigiani, industriali. I progettisti finlandesi hanno realizzato progetti per la costruzione e la composizione dell'Habitat in cui l'uomo passa la maggior parte della sua vita: la casa. Ci\u00f2 comporta lo studio e la progettazione di tutti gli ambienti e delle rispettive funzioni.\nLa casa \u00e8 stata proposta per sottolineare l'importanza dell'ambiente domestico e la sua incidenza nella vita del singolo e della comunit\u00e0. Questa incidenza \u00e8 soprattutto psicologica: come immediata e continua influenza sull'uomo stesso.\nPer gli artisti finlandesi, le esigenze funzionali e costruttive sono una ricerca che si occupa del colore, del valore formale, della composizione e dell'ordine razionale. Il colore circonda e condiziona l'uomo nell'ambiente, il valore formale sollecita la fantasia, la composizione riflette idee quali armonia e ritmo e l'ordine razionale non \u00e8 altro che il patrimonio della nostra coscienza.\nI temi sono la natura e la vocazione, entrambe inclini al pathos da cui traggono espressivit\u00e0 e calore.\nLa sezione finlandese ha uno spazio di 13,75x14,75\u00a0m. L'allestimento \u00e8 impostato secondo un modulo rettangolare di 275x295 cm.\nIl soffitto \u00e8 ribassato con un velario bianco. Il pavimento \u00e8 interamente ricoperto da un tappeto nero. Le quattro pareti hanno una struttura in tubolare metallico, che regge teli stampati o tessuti a colori e formelle ceramiche.\nSu undici tavoli rettangolari sono esposti oggetti vari per la casa (vetri, ceramiche, metalli, lampade, apparecchi radio e altro ancora).\nSul soffitto, in corrispondenza dei tavoli, \u00e8 sospeso un lampadario quadrato di cristallo a riflettori binati di Tapio Wirkkala - eseguito da AIRAM.\nNello spazio restante ci sono alcuni mobili singoli dovuti ad alcuni progettisti.\nIn un angolo c'\u00e8 una sauna smontabile. \u00c8 stata costruita per abitazioni private e occupa in pianta un quadrato di 2x2\u00a0m. Una volta smontata \u00e8 facilmente trasportabile. Il progetto \u00e8 di Eero Aarnio, Matti Halme, Ritva Puotila.\nGermania.\nOrganizzata sotto il patrocinio del \" Bundesministerium fur Wirtschaft \" e dell\u2019\"Auswartiges Amt\" ,\nla sezione della Germania si \u00e8 impegnata a svolgere uno dei tanti aspetti del tema fondamentale di questa esposizione, ovvero il grande numero. Il \"Grande numero\" incide profondamente nel settore urbanistico.\nLa sezione germanica si occup\u00f2 della \"Creazione formale in rapporto alla vita pubblica\". Ci si occup\u00f2 del problema della strada e della sua attrezzatura, ovvero stazione dei mezzi pubblici di trasporto urbano (tramvie, metropolitana, auto pubbliche, auto strade urbane).\nIl tema che la Germania port\u00f2 alla XIV Triennale riguarda la \" Creazione formale in rapporto alla vita pubblica\".\nNella sezione furono presentati: nuovi prototipi circa la vita pubblica, importanti costruzioni pubbliche degli ultimi anni, una proposta per la soluzione dei problemi del traffico urbano nei grandi centri, schemi funzionali che venivano applicati in Germania e una selezione dei prodotti in serie, manifesti propagandistici, libri e cataloghi sul design e architettura in Germania, fotografie degli spazi interni delle Ambasciate tedesche.\nPer quanto riguarda la scelta dei prodotti di serie, .\nDi forma pressoch\u00e9 quadrata (15 x 16\u00a0m), la sezione tedesca \u00e8 delimitata da una parete costituita da tre cristalli retti da montanti metallici, e da tre pareti nere.\nIl pavimento \u00e8 composto da blocchetti di cemento disposti a intarsio.\nIl soffitto \u00e8 formato da teli di plastica bianca che hanno un andamento sinusoidale.\nOltre la parete di cristalli vi sono tre vani di cui due a lati bianchi e a specchio e quello centrale \u00e8 dedicato alla \" Strada senza incroci \" .\nCecoslovacchia.\n\"Commissario: Karel Hettes Vicecommissari: Miroslav Klivar, Eduard Toran Segreteria: Irena Kittnarov\u00e0Ordinamento e allestimento: Bohuslav Rychlink Grafica: Stanislav Duda, Milan Misek Fotografia: Dagmar Hochov\u00e0\"\nLa Sezione cecoslovacca vuole mettere in rilievo come il valore culturale del prodotto non costituisca una qualit\u00e0 meramente astratta, ma come esso sia invece intimamente connesso con il livello della societ\u00e0 e con le tendenze di sviluppo che lo formano e trasformano. In base ad esempi scelti del rapporto tra la mano umana e lo strumento, si vuole dimostrare la responsabilit\u00e0 del designer nonch\u00e9 l'importanza professionale del suo lavoro.\nIn risalto \u00e8 quindi l'aspetto umano del problema che deve affrontare la cultura del lavoro fisico dell'uomo moderno e far presente che la mano umana non dovrebbe costituire una semplice morsa dello strumento, ma dovrebbe diventare di nuovo un organo attivo e creativo del lavoro che si riflette fin nei risultati dell'intelletto umano.\nTale problematicit\u00e0 viene documentata sotto tre aspetti parziali:\n1) Complesso di prototipi di strumenti per l'avviamento al lavoro manuale della giovent\u00f9 scolastica; questi strumenti sono concepiti come mezzi educativi del lavoro e con la loro applicazione si intende promuovere la formazione di movimenti lavorativi che rispettino importanti fattori antropologici, biologici, fisiologici e psicologici.\n2) Complesso di prototipi di strumenti chirurgici la cui applicazione dovrebbe aiutare a proteggere la vita e la salute dell'uomo; perch\u00e9 il designer sia in grado di progettare un buon ferro chirurgico, deve essere perfetto padrone di una serie di cognizioni scientifiche e pragmatiche e saperle esprimere in una sintesi completa.\n3) Complesso di prototipi di strumenti per il lavoro manuale dell'adulto, volendo dimostrare come una sagoma adatta dell'impugnatura migliori essenzialmente i presupposti igienici e fisiologici per il lavoro e per i suoi effetti; nel contempo l'attivit\u00e0 della mano e la struttura funzionale influiscono sullo sviluppo delle funzioni razionali ed emotive del cervello restituendo al lavoro fisico dell'uomo il suo significato culturale.\nNel suo insieme l'esposizione cecoslovacca presenta quindi un confronto degli esperimenti individuali nella ricerca di una soluzione di determinati problemi con realizzazioni concrete della produzione industriale.\nL'allestimento \u00e8 risolto con la formazione di un unico ambiente di circa 14x12\u00a0m. Il pavimento di legno \u00e8 lievemente rialzato e ricoperto di moquette bianca, il soffitto \u00e8 ribassato nella zona centrale cos\u00ec da dimezzare in altezza il vano disponibile ed \u00e8 formato da un velario di tela bianca assicurato ad una struttura di elementi scatolari irrigiditi da travetti reticolari di legno.\nLe pareti sono tinteggiate di bianco ed in lunghezza si succedono grandi pannelli con ingrandimenti fotografici, davanti ad essi sono sistemate lastre di cristallo.\nPresso l'ingresso si trova una scultura astratta in lastre di cristallo di Stanislav Libensky e Jaroslava Brychtov\u00e0, sospesa con mensole metalliche al pilastro. Nel vano circolare si trova una scultura in cristallo di Ren\u00e8 Roubicek.\nAustria.\n\"Commissario: Karel Hettes Vicecommissari: Miroslav Klivar, Eduard Toran Segreteria: Irena Kittnarov\u00e0Ordinamento e allestimento: Bohuslav Rychlink Grafica: Stanislav Duda, Milan Misek Fotografia: Dagmar Hochov\u00e0\"\nLa Sezione si trova al primo piano del Palazzo dell'Arte, quasi al limite della sezione internazionale.\nIl concetto della partecipazione austriaca si basa sulla volont\u00e0 di esprimere il tema del grande numero; i mezzi stessi della mostra si rivolgono direttamente al visitatore, mettendolo a confronto con aspetti e fenomeni del grande numero, di ordine sia fisico che psicologico.\nUna prima impressione viene comunicata da una lunga fila di porte d'alluminio identiche, allineate nell'ambiente.\nIl grande numero come fenomeno di produzione di massa viene evocato da una macchia a iniezione automatica a due colori, che fabbrica un prodotto ogni 15 secondi. Questo prodotto \u00e8 un paio di occhiali austriaco a disposizione del visitatore che lo pu\u00f2 prendere con s\u00e9, indossarlo, portarlo in giro o gettarlo via; \u00e8 invece impossibile data la costruzione non articolata intascarlo.\nSia l'indossarli che il gettarli via \u00e8 un mezzo per l'espansione della piccola sezione austriaca in altre sfere, per comunicare il messaggio alle altre parti dell'Esposizione, della citt\u00e0 di Milano e del mondo.\nSpecialmente interessanti e curiosi, dietro le porte, sono i passaggi in cui i visitatori vivranno le pi\u00f9 diverse avventure sempre inerenti agli aspetti del grande numero, sia come comunicazione che come diretto fenomeno fisico o psichico.\nIl visitatore pu\u00f2 per esempio attraversare un supermarket, che sfocia in un magazzino di prodotti usati, pu\u00f2 godere la freschezza ristoratrice dei monti austriaci e sentirsi soffiare nelle orecchie una bufera di neve; egli pu\u00f2 godere un'atmosfera particolare in un corridoio di un'altezza e di una lunghezza di 7\u00a0m, strapieno di documenti fino al soffitto.\nLo spettatore pu\u00f2 crearsi, con l'uso di uno spruzzatore, un ambiente pi\u00f9 felice oppure rendersi visibile il fenomeno del grande numero nel microcosmo, dando un'occhiata nel microscopio; pu\u00f2 assistere all'aumento di popolazione fino all'anno 2000 in un corridoio che diventa sempre pi\u00f9 stretto seguendo la curva di aumento.\nEgli pu\u00f2 essere solo nel suo isolamento, o godere l'impressione della massa nello spingersi attraverso un agglomerato; conoscer\u00e0 la speranza o la paura per la mancanza di via d'uscita di fronte a una scala, che conduce nel nulla, oppure l'incertezza davanti a una porta coperta di maniglie, di cui quella che apre \u00e8 soltanto una; infine pu\u00f2 confrontarsi con s\u00e9 stesso in uno specchio.\nIn un'altra parte della sezione austriaca, attraverso una finestrella verticale, si pu\u00f2 osservare una scelta di prodotti austriaci disposti su uno scaffale ad anfiteatro.\nQuesta mostra non \u00e8 una documentazione passiva, ma un'esposizione attiva che rende il visitatore quasi parte integrante e lo sollecita ad azioni e reazioni; pu\u00f2 fornire un'immagine fugace o all'osservatore attento, impressioni pi\u00f9 profonde.\nL'allestimento sollecita percezioni sensoriali del tutto fisiche ma si rivolge anche alla impressionabilit\u00e0 psicologica, non viene rappresentato solo il grande numero ma anche l'individuo, l'individuale.\nL'esposizione \u00e8 una parte precisa nella sua tecnica ma \u00e8 anche improvvisata: \u00e8 chiara e diretta ma possiede qualcosa di Kafka e di Freud, \u00e8 ambivalente, piena di contraddizioni, come la vita; in questo senso essa \u00e8 tipicamente austriaca.\n\"Commissario Franz Joseph Haslinger Ordinamento e allestimento: Hans Hollein\"\nEspressioni e produzioni italiane.\nPadiglione nel parco.\nIl padiglione nel parco ospita le produzioni italiane, il settore attrezzato, il giardino, gli interventi nel centro antico, l'intervento nella costruzione di autostrade e la mostra del nuovo paesaggio."}
{"id": "4625699", "revid": "76963", "url": "https://it.wikipedia.org/wiki?curid=4625699", "title": "Charity Sanoy", "text": "Ha iniziato a lavorare come doppiatrice dall'et\u00e0 di 10 anni nella serie animata \"The Rugrats\" e successivamente in \"Il re leone II - Il regno di Simba\" in cui recita nella parte cantata di Kiara da giovane."}
{"id": "4625700", "revid": "2091899", "url": "https://it.wikipedia.org/wiki?curid=4625700", "title": "XV Triennale di Milano", "text": "La XV Triennale di Milano si tenne al Palazzo dell'Arte di Milano nel 1973.\nProgrammi Quindicesima Triennale.\nEsposizione internazionale delle arti decorative e industriali moderne e dell'architettura moderna\n20 settembre - 20 novembre 1973\nL'edizione di questa Triennale, cade esattamente a cinquant'anni esatti dalla prima edizione. Essa si articola principalmente su 3 nuclei espositivi:\nMostra internazionale di Architettura.\nLa sezione internazionale di architettura \u00e8 costituita da una mostra di progetti in cui \u00e8 prevalente il rapporto tra progettazione e citt\u00e0. La mostra \u00e8 divisa in due parti: la prima dedicata a progetti di ristrutturazione e interventi operati a Berlino, Roma, Barcellona, Trieste, Venezia, Stoccarda, Zurigo e Napoli; e nella seconda parte sono invece presenti progetti di singoli architetti o gruppi su diversi temi. La mostra non si basa su un tema preciso ma cerca di dare un quadro significativo ed ampio dell'architettura del tempo. I progetti in genere seguono un percorso di ricerca che fanno capo ai valori del Razionalismo e di alcuni aspetti del Movimento Moderno in Europa. La mostra inizia con un tributo a tre architetti scomparsi in quegli anni: Piero Bottoni, Ernesto Nathan Rogers e Hans Schmidt. Dopo questa sala d'omaggio la mostra espone le opere del movimento moderno, che esprimono i concetti dell'architettura razionale, di Le Corbusier, Adolf Loos e Giuseppe Terragni. Fanno parte della mostra anche il volume \"Architettura Razionale\", dove \u00e8 possibile trovare una serie di testi che illustrano in maniera chiara i contenuti delle opere esposte, e due filmati: \"La nuova abitazione\" e \"Ornamento e Delitto\". Al centro della mostra si trova una tela intitolata \u201cLa citt\u00e0 analoga\u201d, che rappresenta una citt\u00e0, attraverso una visione prospettica singolare, formata da architetture diverse riunite tra loro in un'unica composizione.\nMostra internazionale dell'industrial design.\nEttore Sottsass jr\nAndrea Branzi\nGianpaolo Paoli dal Festival dei Popoli\nPolitecne Cinematografica\nPhilips\nChiara Molone\n\"In questi ultimi anni si \u00e8 venuta formulando sempre pi\u00f9 chiaramente la constatazione che il design, costretto nel cerchio chiuso \u00abproduzione-consumo\u00bb, non pu\u00f2 continuare a tenersi lontano da impegni e responsabilit\u00e0 sociali; anzi tende a definirsi, nell'ambito della sua disciplina, come atto politico pi\u00f9 o meno consapevole, verso la costruzioni di aree sociali sempre pi\u00f9 vaste. Questa constatazione e consapevolezza tiene in una crisi permanente il rapporto tradizionale del designer con l'industria; mette in crisi i metodi tradizionali di progettazione e mette in crisi la stessa immagine intima che il designer pu\u00f2 dare di se stesso [..]\"\ncit. Ettore Sottsass jr.\nIn quegli anni stava nascendo l'idea che il design necessitasse di uscire dal costringente rapporto con l'industria per essere ampliato e portato a parlare con realt\u00e0 sociali sempre pi\u00f9 vaste. La mostra tenta di prendere contatto con la complessit\u00e0, le ambiguit\u00e0, le discontinuit\u00e0, le contraddizioni della realt\u00e0.\nDa questo concetto parte il percorso di questa sezione, che mediante l'uso di 19 televisori sui quali vengono proiettati 6 o 7 film a ciclo continuo, tenta di far comprendere le difficolt\u00e0 progettuali date dall'evoluzione del rapporto tra design, industria e societ\u00e0.\nLa sala \u00e8 completamente nera , le uniche illuminazioni presenti sono quelle disposte lungo le scale per accedere ai posti (circa 15 per ogni set), il pubblico ha la possibilit\u00e0 di scegliere mediante l uso di un programma stampato. Per consentire una giusta acustica e non sovrapporre i suoni dei 19 film in contemporanea sono state disposte un paio di cuffie per ogni posto a sedere. Lo spazio \u00e8 un open space privo di divisori fissi.\nLe sedie sono prodotte dalla Olivetti, il servizio audio-visivo \u00e8 Philips.\nIl lavoro artigiano.\nLuigi Massoni\nNanni Cagnone\nGiorgio Cazzaniga, Bernardo Zimmermann\nArch. Antonio Barrese\nL'interesse di questa sezione \u00e8 dovuta all'oggettiva presenza del tema, in quanto persiste in questo periodo un \u201cproblema\u201d dell'artigianato e, nel contempo, intende ricongiungersi alle manifeste intenzioni delle precedenti edizioni della Triennale, che ha spesso voluto manifestare un certo interesse per il lavoro artigianale.\nL'analisi presa in causa si occupa in via documentaria di chiarire cosa sia e in che situazione si trovi l'artigianato, ponendo in alcuni casi dei dubbi sulla sua sopravvivenza. L'obiettivo \u00e8 quello di far trarre delle conclusioni ai visitatori attraverso constatazioni reali e non giudizi personali o meno.\nIn primo luogo si cerca di dare una definizione di artigianato, manca infatti una \u201cnomenclatura tradizionale\u201d.\nMediante questo procedimento si \u00e8 voluto mettere a disposizione un operato che fosse facilmente distinguibile, in tutti i suoi punti di vista, da una produzione seriale e industriale. L'obbiettivo \u00e8 dunque sottolineare l'importanza dell'attivit\u00e0 artigianale, come questa ha influito sulla formazione dell'individuo, e allo stesso tempo quali conseguenze deriverebbero da un'eventuale scomparsa di questo.\nIn questo periodo infatti si pu\u00f2 intravedere una progressiva perdita di cultura individuale, partita dalla Rivoluzione industriale, che attraverso i \u201cnuovi\u201d processi di meccanizzazione riducono l'operaio a compiere una sequenza limitata di gesti ripetuti, estraniandolo completamente dalla realt\u00e0 tecnica della produzione.\nQuesta perdita si traduce in perdita dell'individualit\u00e0 e diminuzione del bisogno di creare, portando ad una sempre pi\u00f9 inesorabile uniformit\u00e0 di comportamento.\nInfine la ricerca di questa sezione fu quella, non di cercare begli oggetti, ma bens\u00ec quello di ritrovare un rapporto di vicinanza tra corpo e materia.\nSezione italiana.\nLo spazio vuoto dell'habitat, una cosa, un nome, un concetto un'immagine\nOrdinamento e Allestimento: Arch. Eduardo Vittoria, Coordinamento Arch. Ignazia Favata, consulenza Roberto Poggi\nLa sezione italiana \u00e8 organizzata attorno ad un percorso costituito da un sistema centrale definito da una pedana modulare sul pavimento e da una serie di tensostrutture montate all'interno dell'edificio della Triennale che ne ridefiniscono la spazialit\u00e0. Attorno all'area centrale disposta ad elle, le pareti e gli spazi ai lati ospitano prototipi, progetti e prodotti frutto della collaborazione di architetti e designer con industrie, aziende e imprese impegnate nella ricerca di nuovi materiali e prodotti sperimentali per la dimensione dello spazio domestico. Apparati domestici, multipli per abitare, totem tecnologici e muri compositi costituiscono un nuovo paesaggio dove i limiti non sono pi\u00f9 definiti da involucri chiusi. Gli stessi elementi dell'allestimento diventano supporti per la proiezione di slogan (\"contro le gerarchie, contro le centralit\u00e0), sperimentazioni illuminotecnica, visive e informative. Un nastro trasportatore funge da espositore di prodotti utili alla definizione di una nuova dimensione dell'abitare. Opere grafiche, progetti sperimentali e prototipi di Marco Zanuso, Alberto Rosselli, Bruno Munari, Roberto Mango, Michele Valori, Filippo Alison, Ignazia Favata e numerosi altri realizzano in partnership con le imprese coinvolte progetti sperimentali. \nLa sezione italiana riguarda i problemi dell'abitare. Pi\u00f9 nello specifico, essa si pone come priorit\u00e0 l'analisi del rapporto della casa con la citt\u00e0, affrontato con metodo critico. Con lo stesso criterio viene affrontato anche il tema del processo produttivo, che punta sull'inedito, non solo dal punto di vista della tecnica e del costo, ma come una vera e propria poetica della casa.\nL'allestimento e l'esposizione:\nUn intero settore del pianterreno del palazzo dell'arte \u00e8 occupato dalla sezione italiana e il vasto ambiente \u00e8 completamente tinteggiato in color grigio topo, accompagnato da una moquette grigio chiaro. Sorretta da supporti metallici vi \u00e8 una pedana sopra elevata costituita da pannelli modulari di laminato plastico: questa \u00e8 la zona di massimo transito.\nNelle diverse ampiezze della sala, ancorate al terreno, sono posizionate undici tendostrutture in materiale plastico bianco. L'illuminazione proviene da faretti neri appesi a pareti e pilastri. Distribuiti sulla pedana e vicino ad alcune pareti vi sono cuscini e poltroncine colorati. Accanto ad ogni oggetto esposto vi \u00e8 un proiettore per diapositive che illustra le varie possibilit\u00e0 di utilizzo del prodotto.\nEntrando nell'atrio, sulla destra la prima cosa che cattura l'attenzione \u00e8 il pannello con la scritta: \"15T. Sezione Italiana - lo spazio vuoto dell'abitare - una cosa - un nome - un concetto - una immagine\".\nMostra storica per il cinquantenario della Triennale.\nBruno Munari, Agnoldomenico Pica, Franco Russoli, Umberto Zimelli\nMarianne Lorenz\nAgnoldomenico Pica\nLeonello Pica, Piero Polato\nLa XV Triennale si svolse nel 1973, cio\u00e8 50 anni dopo la prima Biennale, tenutasi a Monza nel 1923. Per l'occasione fu allestita una mostra storica, che occup\u00f2 la porzione a Sud Est del primo piano del Palazzo dell'Arte, e si estese su una superficie di 1800 m\u00b2.\nL'allestimento, organizzato mediante elementi modulari, si compose di una grande parte centrale e della galleria.\nLa parte centrale, rinominata Grande diorama e direzionata verso lo scalone, fu concepita come un palcoscenico, in cui gli oggetti venivano esposti su di un grande piano di lastre di ferro arrugginito artificialmente; sul fondale invece era disposto un grande titolo \u201cI cinquant'anni della Triennale\u201d, in caratteri rossi fluorescenti.\nLa galleria, in cui si svolge l'itinerario delle Triennali, fu costituita da un semianello prolungato agli estremi da due bracci rettilinei.\nAll'interno della galleria fu montata una grande mensola continua, formata da profilati metallici, che offriva pi\u00f9 piani d'appoggio, disposti a scaletta, sui quali gli oggetti esposti erano separati da piccoli cassetti in perspex. Sempre sulla mensola, negli intervalli fra le quattro aree in cui la mostra si articolava, furono posizionate delle \u201clanterne\u201d, che esponevano due diapositive ciascuna.\nLa parete esterna della galleria invece era rivestita in lamiera zincata. Gli elementi pi\u00f9 grandi furono appoggiati o appesi ad essa, e venne ricavato anche uno spazio per la breve sezione bibliografica.\nI colori della mostra furono essenzialmente quattro:\nSala riunioni e mostre contemporanee.\nLa sala delle riunioni e delle mostre temporanee \u00e8 stata allestita da maestri del movimento moderno come Edoardo Persico e Franco Albini partendo da volumi essenziali dell'architettura (linea, piano e volume) cercando, con l'aiuto di Piero Bottoni, di concretizzare il progetto della sala verso una linea prettamente sociologica.\nL'allestimento si compone di tre elementi:\nQuesti tre elementi sottolineano la necessit\u00e0 di ricreare un luogo urbano, nel quale incontrarsi, vivere e condividere.\nIl traliccio, struttura scheletrica della sala che affaccia sulla strada, moltiplica lo spazio percorribile dando la possibilit\u00e0 di seguire un percorso pi\u00f9 chiaro e lineare.\nL'aula dei convegni \u00e8 un atrio simile a quelli universitari e nasce per dare la possibilit\u00e0 di approfondire un incontro diretto sui problemi. Le forme semplici e antiche vogliono testimoniare la continuit\u00e0 nel tempo della ricerca scientifica e culturale.\nQuesto spazio, soprattutto il traliccio delle mostre temporanee, si affaccia sulla strada cos\u00ec da darle modo di fondersi e diventare un tutt'uno con l'allestimento.\nInfatti, dalla strada \u00e8 possibile intravedere parte della mostra, cos\u00ec da consentire all'osservatore di costruirsi un'idea di ci\u00f2 che gli verr\u00e0 mostrato.\nL'intero spazio che ospita il traliccio per le mostre ha un'altezza di 10,7\u00a0m ed \u00e8 reso completamente praticabile grazie alla struttura o traliccio verniciato di bianco e praticabile grazie a delle scale di legno successivamente impiegate. Lo spazio \u00e8 completamente bianco tranne la parete di sinistra dove rimane in esposizione il grande mosaico di Gino Severini.\nL'illuminazione dell'intero spazio \u00e8 data da lampade industriali e lampioni stradali.\nNella sala adiacente, il teatro per i convegni prende forma con scavo di cerchi concentrici in legno verniciati di giallo e marrone pastello, mentre il cerchio centrale \u00e8 di una semplice moquette grigia. Il tutto coperto da una soffittatura di teli bianchi convergente a forma di cono. Pareti e illuminazione sono entrambe bianche.\nRassegna storica della London Architectural Association.\nArchitectual Association\nLa mostra dell'Architectural Association School of Architecture, tramite il lavoro svolto nella scuola fin da quando fu fondata, percorre cronologicamente le vicende che hanno caratterizzato l'evoluzione del pensiero architettonico in Inghilterra.\nTale esposizione, si sofferma particolarmente sul periodo storico degli Anni'20 e su quello del dopoguerra, indicando la trasformazione di tale pensiero fino ai giorni nostri.\nSezioni estere.\nSi tratta di sezioni nazionali, allestite dai singoli paesi partecipanti. Tra progetti architettonici, industrial design, arti decorative e artigianato, il filo conduttore del tema \u00e8 il \u201cvivere meglio\u201d.\n\"Le sedie di Charles Rennie Mackintosh\"\nLa mostra \u00e8 un'esposizione di vari tipi di oggetti posseduti e creati dal celebre architetto scozzese dal 1890 al 1910. In parte sono oggetti autentici, quali posate, lampade e disegni che sono stati ritrovati e ricomposti per l'occasione. Altri sono oggetti che sono stati ricostruiti, come mobili, sedie e arredi. Di questi i pi\u00f9 importanti sono, come suggerisce il nome della mostra, le sedie. Queste caratterizzano lo stile di Mackintosh per i loro giochi di pieni e vuoti, le tensioni delle linee curve, la delicatezza dei materiali e per i particolari intagli eseguiti. Le sedute erano considerate dall'architetto scozzese di fondamentale importanza per la caratterizzazione di un interno arredato. Dal loro stile, dal loro schema compositivo, dai loro disegni e intagli decorativi lo spettatore poteva ricostruire e cogliere le straordinarie capacit\u00e0 espressive del progettista e la sua personalit\u00e0.\nL'allestimento si articola in due spazi: un corridoio lungo e stretto che porta ad un'ampia sala a pianta quadrata. Le pareti di tutti e due gli ambienti sono rivestiti fino ad una certa altezza da una tela bianca e nella parte superiore da una nera che copre anche il soffitto. Solo il pavimento \u00e8 rivestito da moquette grigia. Sul lato sinistro del corridoio le sedie e i tavoli sono esposti su una pedana rivestita di tela bianca e illuminati da luce fluorescente dello stesso colore. Sul lato destro i disegni sono illuminati da una lampada che corre dietro la parete rivestita di nero. Le pedane si trovano anche ai lati dello spazio quadrato mentre sulla parete di fondo di questa sala sono state ricavate due nicchie e una bacheca quadrata al centro. Una panca quadrata ricoperta di moquette e cuscini blu serve \u00e8 a disposizione per i visitatori.\n\"Paesi Scandinavi\"\nH.O. Gummerus\nRolf Himberg-Larsen, Lennart Lindkvist, John Vedel-Rieper\nDanimarca, Svezia e Finlandia hanno voluto trattare nella loro sezione il tema degli adolescenti e dei bambini in relazione al contesto ambientale in cui vivono. Si \u00e8 constatato infatti che in paesi moderni e con tenore di vita abbastanza elevato, le condizioni vitali del' infanzia sono tutt' altro che protette e salvaguardate, anche in relazione al continuo sviluppo tecnologico e sociale che rischiano di modificare comportamento e abitudini dei pi\u00f9 piccoli.\nL'idea di partenza \u00e8 quindi quella che i giovani debbano essere considerati come parte integrante e prioritaria della societ\u00e0 e quindi che quindi gli spazi da progettare debbano essere progettati in base alle loro abitudini e alle loro esigenze.\nAll'allestimento di arriva dalla mostra delle Sedie di Mackintosh. Ha pianta rettangolare, le pareti sono nere e il pavimento \u00e8 rivestito da moquette grigia. A soffitto sono legati dei teli bianchi che filtrano la luce proveniente da dei faretti posti al di sopra. Lungo il perimetro sono disposti cuscini riempiti con sabbia per sedersi. Il tema della giovent\u00f9 \u00e8 esplicitato con dei pannelli e con delle fotografie che raffigurano degli slogan. Si incita alla libert\u00e0 che deve essere garantita ai bambini.\nLungo la parete di sinistra sono poste 19 sculture di dimensioni reali della scultrice Rauni Liukko.\nRappresentano in forma drammatica le situazioni a cui sono costretti alcuni bambini. Sulla destra della sala \u00e8 stata invece allestita una sala cinema per la proiezioni di alcuni filmati che mostrano alcuni esempi di spazi urbani o ambienti domestici ritenuti ottimali alla via del bambini. Sparse per la parte centrale della Sezione sono presenti palloni con i quali il pubblico e soprattutto i bambini possono giocare liberamente.\n\"Giappone\"\nIl tema principale della Sezione Giapponese \u00e8 quello della scala. Questa per\u00f2 non deve essere intesa come l'oggetto comune che noi utilizziamo per salire o per arrampicarci in un luogo pi\u00f9 elevato. Le scale sono utilizzati qui in senso metaforico. Le scale rappresentano il percorso dell'umanit\u00e0 dal suo Stato primitivo fino ai giorni nostri della societ\u00e0 industrializzata. L'allestimento vuole quindi essere una suggestione dello sviluppo incontrollato e sempre pi\u00f9 veloce e vertiginoso della societ\u00e0 industriale che mostrer\u00e0 i suoi limiti giunta all' ultimo gradino, dove trover\u00e0 un il precipizio e il vuoto. La sala \u00e8 tinteggiata di nero fatta eccezione per il pavimento il PVC bianco lucido. Lungo le pareti vi sono delle poltroncine e dipinti i nomi dei progettisti che hanno partecipato alla realizzazione e all' ideazione dell'allestimento. Lungo il muro di fondo sono appoggiate 5 scale a pioli, inclinate a 60 gradi. Al termine di ogni scala, a parete sono fissati degli orologi, tutti fermi sulla stessa ora. Le scale sono illuminate con delle lampade alogene mentre l'atmosfera \u00e8 completata con il suono della preghiera dei bonzi di un tempio buddista, diffuso nella sala.\n\"Ungheria\"\nGyorgy Tokar\nL'Ungheria ha voluto dedicare il suo spazio interamente alle creazioni architettoniche e del design pi\u00f9 brillanti tra quelle ideate da giovani studenti ungheresi. \u00c8 esposta anche una scelta di oggetti d'uso domestico e di arredamento creati dagli studenti della Scuola ungherese di Arti applicate.Ad accoglierci in questa Sezione la scritta Ungheria ricavata all' interno di otto cubi di legno posti lungo la parete. L'allestimento ha le pareti di legno, compensato verniciato di nero. Gli oggetti sono esposti su dei cubi di legno colorati di grigio ed illuminati con dei faretti. Sulla sinistra \u00e8 esposta una composizione dello sculture Barna Bardocz di ottone rame e smalti colorati. Le varie opere architettoniche sono mostrate con foto appese al muro. L'alto rilievo in bronzo \u201c Toro\u201d di Janos Jetenyi e altri oggetti in metallo e ceramica sono esposti nella sala.\n\"Australia\"\nP.A. Gentry\nPeter Rektor\nL'oggetto della mostra \u00e8 Il Teatro dell'opera di Sydney che venne edificato proprio nell'ottobre del 1973, in concomitanza dell'esposizione della Triennale. La complessit\u00e0 del progetto disegnato da Jorn Utzon, con l'insieme del teatro lirico, il teatro di prosa, sale da concerti e ristoranti, \u00e8 qui ben evidenziata grazie al modello ben accurato presentato. Lo spazio \u00e8 distribuito su tre livelli grazie alla presenza di tre pedane identificate da tre colori diversi: marrone turchese e blu. Le pareti sono grigie e ospitano i pannelli che contengono foto, particolari costruttivi e disegni dell'opera architettonica. Sul ripiano pi\u00f9 alto dei tre \u00e8 esposto il modello che ha accanto una sfera bianca per indicare come le Vele della copertura del Teatro siano parte di una figura geometrica intera. Al centro della stanza, calato dal soffitto vi \u00e8 un facsimile dell'autoparlante appositamente progettato per la sala dei concerti.\n\"Jugoslavia\"\nIstituto Federale per la collaborazione internazionale scientifica culturale e tecnica di Belgrado\nMarjana Kuncic\nBorut Juvanec\nIstituto per il Design di Lubiana\nLa Jugoslavia mostra nella sua Sezione un sistema dell'architetto Niko Krali che propone una soluzione sistematica della progettazione e della realizzazione degli elementi compositivi della casa e dell'ambiente. Il sistema presentato, chiamato \u201c Futura\u201d, ha come idea di base quella di evidenziare la capacit\u00e0 inventiva del designer nel momento in cui sono resi disponibili dalla tecnologia nuovi metodi di produzione dell'arredo, anche su larga scala. Il compito dei designer pi\u00f9 avanzati non \u00e8 solo quindi quello dello sviluppo del prodotto ma anche quello della progettazione del sistema di prodotti, riproducibili su larga e che lasciano al consumatore possibilit\u00e0 di personalizzazione. A tal proposito Niko Krali ha inventato un sistema di ripiani modulari di svariate forme e un sistema di giunti universali. Questo permette al consumatore di comporre mobili e oggetti dalle svariate forme con il solo ausilio di normali viti, a seconda della propria esigenza. Il materiale usato per questo sistema modulare \u00e8 il poliuretano che \u00e8 possibile colorare in varie tinte, sia lucide che opache. L'allestimento \u00e8 stato preparato utilizzando interamente pezzi del sistema \u201c Futura\u201d per costruire l'arredamento di un'intera abitazione. Vicino alla parete di ingresso alla mostra sono a disposizione del pubblico vari pezzi con cui sbizzarrirsi nella composizione di oggetti e mobili a proprio piacimento.\nNote.\n\"Cit.: Remo Brindisi, discorsi tenuti il 20 settembre 1973 all'inaugurazione della XV Triennale di Milano\""}
{"id": "4625701", "revid": "1305772", "url": "https://it.wikipedia.org/wiki?curid=4625701", "title": "Jeanette", "text": ""}
{"id": "4625703", "revid": "76963", "url": "https://it.wikipedia.org/wiki?curid=4625703", "title": "Ashley Edner", "text": "Figlia di Cindy e Robert Edner, i suoi genitori hanno divorziato nel 2009; \u00e8 sorella dell'attore Bobby Edner."}
{"id": "4625707", "revid": "1305772", "url": "https://it.wikipedia.org/wiki?curid=4625707", "title": "Jeannette", "text": ""}
{"id": "4625708", "revid": "287204", "url": "https://it.wikipedia.org/wiki?curid=4625708", "title": "Jeanette (personaggio)", "text": ""}
{"id": "4625717", "revid": "287204", "url": "https://it.wikipedia.org/wiki?curid=4625717", "title": "Andr\u00e8 Buengo", "text": ""}
{"id": "4625721", "revid": "124527119", "url": "https://it.wikipedia.org/wiki?curid=4625721", "title": "Grassholm (Galles)", "text": "Grassholm Island (in gallese: Ynys Gwales) o semplicemente Grassholm (in gallese: Gwales) \u00e8 una piccola isola (8,9 ha) disabitata del Galles sud-occidentale, situata sull'oceano Atlantico, al largo della costa del Pembrokeshire. Rappresenta il punto pi\u00f9 occidentale del Galles.\nL'isola, interdetta ai flussi turistici, \u00e8 nota per la sua avifauna, posta sotto la tutela della Royal Society for the Protection of Birds.\nGeografia.\nCollocazione.\nL'isola dista a circa 11 miglia dalla costa.\nFauna.\nSull'isola vive una notevole colonia di sule (circa 65.000 esemplari.). Si possono inoltre trovare urie, gazze marine, ecc., oltre a \"phocoenidae\" e delfini.\nTurismo.\nPur essendo interdetto l'accesso all'isola, vi vengono effettuate delle crociere attorno che partono da Martin's Haven o da St Justinians."}
{"id": "4625722", "revid": "838137", "url": "https://it.wikipedia.org/wiki?curid=4625722", "title": "Grassholm", "text": ""}
{"id": "4625723", "revid": "287204", "url": "https://it.wikipedia.org/wiki?curid=4625723", "title": "Vito Minei", "text": "Biografia.\nIl 22 febbraio 2014 si \u00e8 classificato al secondo posto nella categoria 5000 metri marcia nei campionati Italiani individuali assoluti Indoor col tempo di 20'03\"85 svoltosi ad Ancona. Il 6 giugno 2014 si laurea campione italiano nella categoria marcia 10.000 metri col tempo di 40'53\"33 nei Campionati italiani juniores e promesse svoltosi a Torino. Il 7 febbraio 2015 si laurea campione italiano nella categoria marcia 5.000 metri col tempo di 20'18\"88 nei Campionati italiani juniores e promesse indoor svoltosi ad Ancona."}
{"id": "4625724", "revid": "729019", "url": "https://it.wikipedia.org/wiki?curid=4625724", "title": "Tennis alla XXVII Universiade - Doppio maschile", "text": "Il torneo di doppio maschile di tennis alla XXVII Universiade si \u00e8 svolto dall'8 al 16 luglio 2013 a Kazan', in Russia."}
{"id": "4625727", "revid": "661526", "url": "https://it.wikipedia.org/wiki?curid=4625727", "title": "Anywhere but Here (Mayday Parade)", "text": "Anywhere but Here \u00e8 il secondo album del gruppo musicale statunitense Mayday Parade, pubblicato il 6 ottobre 2009. L'album \u00e8 stato anticipato dal primo singolo \"The Silence\", a cui \u00e8 seguito \"Kids in Love\", pubblicato nell'aprile 2010.\nL'album \u00e8 il primo della band realizzato senza il membro fondatore Jason Lancaster."}
{"id": "4625730", "revid": "327773", "url": "https://it.wikipedia.org/wiki?curid=4625730", "title": "Mitraglia (munizione)", "text": "In artiglieria, il colpo a mitraglia (detto anche a grappolo) \u00e8 un tipo di munizione formato non da un unico proiettile solido, ma da una massa di palline o proiettili messi in un contenitore. Veniva utilizzato sia in battaglie di terra che di mare.\nUso.\nEsistono diversi varianti di colpo a mitraglia a seconda del tipo e della dimensione dei proiettili, ma il principio \u00e8 il medesimo. Esso consiste in una sottile scatola di metallo (o una sacca di tela) che contiene una moltitudine di proiettili sensibilmente pi\u00f9 piccoli del diametro della bocca da fuoco usata. Una volta sparato, il contenitore si distrugge e le varie palle si dividono disperdendosi \"a cono\" (come un colpo a pallettoni). Per l'uso terrestre a distanza ravvicinata venivano usati colpi a mitraglia con palle da fucile, tuttavia questi perdevano efficacia oltre i cento metri, quindi per le distanze superiori si preferiva usare un minor numero di palle di dimensione maggiore. Queste ultime erano anche adottate per l'uso navale, dato che la dimensione maggiore dei proiettili permetteva di causare danni al sartiame e alle vele.\nIl tipo originale pu\u00f2 essere sparato solo da cannoni a canna liscia, in quanto altrimenti potrebbe rovinare la rigatura (questo fu proprio il motivo che spinse la Francia all'adozione della mitrailleuse per sostituire i colpi a mitraglia). Tuttavia il munizionamento a mitraglia venne usato anche da cannoni rigati fino alla Prima Guerra mondiale, e usi occasionali ci furono nella Seconda Guerra mondiale e nella Guerra di Corea.\nLa mitraglia ha effetti devastanti sulla fanteria ammassata e a corto raggio, per questo era utilizzata per contrastare le cariche di fanteria (o cavalleria). In particolare nel XVIII e XIX secolo questo tipo di munizione ebbe largo impiego e vennero addirittura progettate bocche da fuoco che miravano a massimizzarne l'efficacia o capaci di sparare solamente a mitraglia, ad esempio l'obice segreto di Shuvalov e il \"Geschwindst\u00fcck\". \nL'obice segreto fu progettato nel 1753 da P\u00ebtr \u0160uvalov, all'epoca comandante dell'artiglieria russa. La sua caratteristica peculiare era una canna a sezione ovale, il cui scopo era quello di ottimizzare la dispersione orizzontale dei colpi, tuttavia a causa della forma della canna non poteva sparare munizioni di altro tipo. Questo fu uno dei motivi per cui ebbe vita breve e se ne cess\u00f2 l'uso pochi anni dopo la morte dell'inventore.\nIl \"Geschwindst\u00fcck\", o cannone alla sassone, venne progettato negli anni venti del '700 dal sassone Franz Obmaus e venne adottato dagli eserciti di Sassonia e Regno di Sardegna, rispettivamente nel 1734 e nel 1754. Questo cannone poteva inclinare a 45 gradi la canna per caricare i proiettili a mitraglia per gravit\u00e0 (in modo simile ai moderni mortai), senza bisogno di calcatoio per spingere il proiettile in fondo alla canna. Secondo i resoconti dell'epoca poteva sparare circa 9 colpi al minuto, ma solo per breve tempo perch\u00e9 l'altissimo (per l'epoca) rateo di fuoco ne causava il surriscaldamento della canna.\nIn casi di emergenza o scarsit\u00e0 di munizioni si potevano usare colpi a mitraglia improvvisati, ottenuti caricando i cannoni con pezzi di metallo, chiodi, frammenti di vetro, rocce e qualsiasi oggetto simile a un proiettile: si tratta di munizioni pi\u00f9 economiche, data la fattura, ma di efficacia minore in quanto frammenti disomogenei, sia di massa che di forma; la balistica ne risulta quindi compromessa.\nTipi recenti.\nI pi\u00f9 recenti proiettili shrapnel sono l'evoluzione di questi, usabili in armi ad anima rigata ed aventi una maggiore gittata.\nLa bomba a grappolo \u00e8 un'arma concettualmente simile, ma con submunizioni esplosive al posto dei pallettoni inerti.\nAlcune mine usano pallini metallici come frammenti, come la tedesca Schrapnellmine della seconda guerra mondiale, o la pi\u00f9 moderna M18A1 Claymore Antipersonnel Mine statunitense.\nUsi notevoli.\nI conflitti in cui i colpi a mitraglia furono usati includono:"}
{"id": "4625743", "revid": "736476", "url": "https://it.wikipedia.org/wiki?curid=4625743", "title": "Gwales", "text": ""}
{"id": "4625745", "revid": "729019", "url": "https://it.wikipedia.org/wiki?curid=4625745", "title": "Tennis alla XXVII Universiade - Doppio femminile", "text": "Il torneo di doppio femminile di tennis alla XXVII Universiade si \u00e8 svolto dall'8 al 16 luglio 2013 a Kazan', in Russia."}
{"id": "4625746", "revid": "729019", "url": "https://it.wikipedia.org/wiki?curid=4625746", "title": "Stazione di Gravellona Toce", "text": "La stazione di Gravellona Toce \u00e8 una stazione ferroviaria situata nell'omonimo comune in Piemonte.\nStruttura ed impianti.\nLa gestione degli impianti \u00e8 affidata a Rete Ferroviaria Italiana controllata del gruppo Ferrovie dello Stato.\nLa stazione ha tre binari anche se solo l'1 e il 2 sono dedicati al servizio passeggeri. Sono presenti due banchine: una \u00e8 posta a diretto contatto con FV, l\u2019altra \u00e8 ad isola, posta i binari 1 e 2. Esse sono collegate mediante una passerella a raso in asfalto. Il binario 3 \u00e8 invece un binario di servizio, utilizzato nel caso di transiti di treni merci e sprovvisto quindi di banchina.\n\u00c8 presente uno scalo merci, dotato di un ulteriore binario tronco, con annesso fabbricato; da anni tuttavia risulta in stato di abbandono.\n\u00c8 presente un fabbricato viaggiatori che si compone su due piani. Esso \u00e8 un edificio a pianta rettangolare non accessibile ai viaggiatori. La parete lato binari, coperta da una tettoia in metallo, ospita due obliteratrici e alcuni pannelli informativi per l\u2019utenza.\nAccanto al FV \u00e8 presente un ulteriore fabbricato a pianta quadrata che ospitava i servizi igienici oltre che un giardino recintato dove era collocata un'alta torre per l'acqua, demolita nel 2007.\nMovimento.\nIl servizio viaggiatori \u00e8 effettuato da Trenitalia societ\u00e0 del gruppo Ferrovie dello Stato.\nServizi.\nLa stazione \u00e8 classificata da RFI in categoria \u2018bronze\u2019."}
{"id": "4625747", "revid": "46291", "url": "https://it.wikipedia.org/wiki?curid=4625747", "title": "Eucryphia cordifolia", "text": "L\u2019ulmo (Eucryphia cordifolia ) \u00e8 un albero sempreverde della famiglia Cunoniaceae, diffuso in Cile ed Argentina il cui habitat naturale, situato lungo la cordigliera delle Ande fino ad un'altezza di circa 700 metri sul livello del mare, \u00e8 minacciato dal disboscamento.\nDescrizione.\nSi presenta come un albero molto elegante con un grosso tronco ed un'ampia chioma e pu\u00f2 arrivare a misurare circa 12 metri di altezza. La fioritura avviene tra febbraio e marzo, a seconda della latitudine e dell'altitudine cui si trova la pianta. Il fiore \u00e8 composto da quattro petali bianchi, mentre il frutto si presenta come una capsula di circa 1,5\u00a0cm di lunghezza.\nDistribuzione e habitat.\nLa specie \u00e8 diffusa in Argentina e Cile.\nUsi.\nI suoi fiori contengono un nettare molto apprezzato ed aromatico, raccolto da api europee importate che viene commercializzato come \"miele di ulmo\".\nIl legno ha un colore che va dal marrone chiaro al marrone, \u00e8 piuttosto duro e abbastanza resistente alla corrosione. Viene utilizzato a livello locale sia per l'edilizia che come legna da ardere."}
{"id": "4625751", "revid": "436907", "url": "https://it.wikipedia.org/wiki?curid=4625751", "title": "City of Angels (singolo)", "text": "City of Angels \u00e8 un singolo del gruppo musicale statunitense Thirty Seconds to Mars, pubblicato il 30 luglio 2013 come terzo estratto dal quarto album in studio \"Love, Lust, Faith and Dreams\".\nInizialmente pubblicato per i soli Stati Uniti d'America, il singolo \u00e8 stato successivamente pubblicato anche come singolo digitale il 1\u00ba luglio 2014 in una versione realizzata al pianoforte. Una versione acustica del brano \u00e8 inoltre presente nella colonna sonora del film \"Dallas Buyers Club\", nel quale recita il frontman del gruppo Jared Leto.\nVideo musicale.\nLe riprese per il video ufficiale del brano iniziano il 17 agosto 2013 a Los Angeles, sotto la direzione di Bartholomew Cubbins, alias Jared Leto.\nIl 23 agosto viene inoltre pubblicato un lyric video per il singolo, che riprende la sagoma di Jared Leto sullo sfondo di un tramonto su Los Angeles mentre canta il brano. Alcune di queste scene sono state impiegate dal gruppo anche per il videoclip ufficiale, mostrato in anteprima durante un concerto tenuto dal gruppo all'Hollywood Bowl.\nFormazione.\nCrediti adattati dal libretto dell'album."}
{"id": "4625757", "revid": "729019", "url": "https://it.wikipedia.org/wiki?curid=4625757", "title": "Stazione di Ornavasso", "text": "La stazione di Ornavasso \u00e8 una fermata ferroviaria situata nell'omonimo comune in Piemonte.\nStruttura ed impianti.\nLa gestione degli impianti \u00e8 affidata a Rete Ferroviaria Italiana, controllata del gruppo Ferrovie dello Stato.\nLa fermata dispone del solo binario di corsa della linea, servito da una banchina parzialmente coperta da una tettoia in ghisa. Al di sotto di tale tettoia, sulla parete del FV, sono presenti alcuni servizi ai viaggiatori, quali un'obliteratrice e dei pannelli informativi.\nLa fermata dispone inoltre di un fabbricato viaggiatori a pianta rettangolare e sviluppato su due piani, entrambi interamente chiusi ai passeggeri; gran parte dello stabile \u00e8 stato ceduto ad un'associazione di volontari del soccorso locale. Lato Novara \u00e8 ancora presente uno stabile a pianta rettangolare di piccole dimensioni che costituiva il magazzino merci, il cui servizio \u00e8 ormai cessato da svariato tempo.\nMovimento.\nIl servizio viaggiatori \u00e8 effettuato da Trenitalia societ\u00e0 del gruppo Ferrovie dello Stato in base al contratto stipulato con Regione Piemonte.\nServizi.\nLa stazione, classificata da RFI in categoria \"bronze\", dispone dei seguenti servizi:"}
{"id": "4625764", "revid": "287204", "url": "https://it.wikipedia.org/wiki?curid=4625764", "title": "Draft NFL 1940", "text": "Il Draft NFL 1940 si \u00e8 tenuto il 9 dicembre 1939 allo Schroeder Hotel di Milwaukee.\nHall of Fame.\nAll'annata 2013, due giocatori della classe del Draft 1940 sono stati inseriti nella Pro Football Hall of Fame:"}
{"id": "4625767", "revid": "212348", "url": "https://it.wikipedia.org/wiki?curid=4625767", "title": "L'\u00c9cume des jours", "text": ""}
{"id": "4625769", "revid": "200568", "url": "https://it.wikipedia.org/wiki?curid=4625769", "title": "Guttus tintinnabula", "text": "Il guttus tintinnabula era un antico oggetto dedicato ai neonati, che combinava sia le funzioni di biberon (guttus), che di strumento di gioco (tintinnabula).\nDescrizione.\nLa presenza dei \"gutti\" (singolare: \"guttus\", cio\u00e8 \"vaso da cui il liquido fuoriusciva a goccia a goccia\" [\"gutta\"=goccia]) nelle culture antiche, ed in particolare tra quelle magnogreche, era assai diffusa, in quanto tali oggetti venivano destinati agli usi pi\u00f9 diversi. Servivano, in particolare, per la conservazione di profumi ed oli, ed anche per portare a tavola l'acqua con cui consentire all'ospite di lavarsi le mani.\nIl \"guttus tintinnabula\" aveva la particolarit\u00e0 di fungere da vero e proprio biberon, dato che diversamente dai \"gutti\" normali il beccuccio d'uscita aveva un diametro assai limitato. Inoltre, il corpo cavo del vaso, destinato a contenere il latte, racchiudeva altres\u00ec alcuni oggetti di piccole dimensioni e di diversa natura. Una volta finito il latte, tali oggetti erano liberi di muoversi, ed agitando il \"guttus\" si otteneva un rumore tintinnante (da cui il termine \"tintinnabula\"), che serviva ad intrattenere il neonato. Ad accrescere l'attrattivit\u00e0 per il bambino, il \"guttus\" aveva spesso forma di animale, in particolare di maialino.\nUn esemplare in eccellente stato di conservazione, databile al V-IV secolo avanti Cristo, ed attribuibile all'antico popolo dei messapi, \u00e8 stato ritrovato a Manduria come parte del corredo funerario di una tomba, nel luglio 2013."}
{"id": "4625774", "revid": "1305772", "url": "https://it.wikipedia.org/wiki?curid=4625774", "title": "Gabriele del Belgio", "text": "\u00c8 secondo in linea di successione al trono del Belgio, dopo la sorella maggiore Elisabetta.\nBiografia.\nNascita e battesimo.\nNasce all'ospedale Erasmo di Anderlecht, il 20 agosto 2003. \nPer via della soppressione della legge salica della Costituzione belga nel 1991, la sorella maggiore Elisabetta (nata il 25 ottobre 2001) lo precede nell'ordine di successione al trono del Belgio. Gabriele ha anche un fratello minore, Emanuele (nato il 4 ottobre 2005) e una sorella minore, Eleonora (nata il 16 aprile 2008).\nIl principe Gabriele \u00e8 stato battezzato presso la cappella privata del castello di Ciergnon il 25 ottobre 2003 dal cardinale Godfried Danneels, arcivescovo di Malines-Bruxelles. Il suo padrino \u00e8 il conte Charles-Henri d'Udekem d'Acoz, suo cugino materno, e la sua madrina \u00e8 la baronessa Maria Christina von Freyberg, sua cugina paterna.\nEducazione.\nIl principe Gabriele \u00e8 uno studente del Sint-Jan Berchmanscollege a Marollen, Bruxelles. Gabriele studia olandese, francese e inglese.\nSuona il pianoforte e pratica diversi tipi di sport: calcio, ciclismo, tennis, nuoto, scii e vela. Inoltre, fa parte di un club di hockey."}
{"id": "4625778", "revid": "287204", "url": "https://it.wikipedia.org/wiki?curid=4625778", "title": "Urania Gen\u00e8ve-Sports Hockey Club", "text": "L'Urania Gen\u00e8ve-Sports Hockey Club (abbreviato Urania Gen\u00e8ve-Sports HC o UGS HC) \u00e8 stata una squadra di hockey su ghiaccio svizzera. Fu fondata nel 1906 con sede a Ginevra ed \u00e8 stata sciolta nel 1963."}
{"id": "4625780", "revid": "287204", "url": "https://it.wikipedia.org/wiki?curid=4625780", "title": "Emile Gontier", "text": ""}
{"id": "4625782", "revid": "178779", "url": "https://it.wikipedia.org/wiki?curid=4625782", "title": "Urania Gen\u00e8ve-Sports HC", "text": ""}
{"id": "4625783", "revid": "178779", "url": "https://it.wikipedia.org/wiki?curid=4625783", "title": "UGS HC", "text": ""}
{"id": "4625785", "revid": "538063", "url": "https://it.wikipedia.org/wiki?curid=4625785", "title": "\u00c1lex Fern\u00e1ndez (calciatore 1992)", "text": "Biografia.\n\u00c8 il fratello minore di Nacho, difensore del e suo compagno di squadra nelle giovanili del Real Madrid.\nCaratteristiche tecniche.\nIn grado di ricoprire molteplici ruoli, \u00c1lex \u00e8 abile ad organizzare le fasi difensive. Predilige tirare dalla media distanza ed \u00e8 noto per la sua intelligenza tattica che lo differisce da molti altri centrocampisti.\nCarriera.\nClub.\nReal Madrid Castilla e Real Madrid.\nEsordisce da professionista, con la maglia del Real Madrid Castilla, il 29 agosto 2010, in Segunda Divisi\u00f3n B, nella vittoria per 3-2 contro il Coruxo, al minuto 87 viene sostituito da Mandi. Il 3 ottobre 2010 mette a segno il suo primo gol in carriera, siglando il 3-0 finale contro il Cerro Reyes Dopo aver iniziato la prestagione negli Usa sotto Jos\u00e9 Mourinho il 6 marzo 2011 arriva l'esordio con la maglia del nella partita di campionato contro il Racing Santander, partita vinta 3-1 e \u00c1lex subentra a Mesut \u00d6zil al novantesimo minuto. Conclude la prima stagione da professionista con 33 presenze e 2 gol.\nNella sua seconda stagione con la \"Camiseta Blanca\" non viene mai convocato in prima squadra ma con il Real Madrid Castilla ottiene la promozione in Segunda Divisi\u00f3n. Nella sua terza stagione con i \"Blancos\", il 17 agosto 2012 esordisce nella seconda serie spagnola nella sconfitta per 2-1 contro il Villarreal. Il 28 ottobre 2012 sigla la sua prima doppietta in carriera nella sconfitta per 4-2 contro lo Sporting Gij\u00f3n. Tre giorni dopo esordisce da titolare nella Coppa del Re nella vittoria per 4-1 contro l'Alcoyano, al minuto 46 viene sostituito da Jos\u00e9 Rodr\u00edguez e tornando a giocare una partita in prima squadra dopo circa un anno e mezzo dalla fugace apparizione contro il Racing Santander.\nEspanyol e i vari prestiti.\nNell'agosto del 2013 viene ceduto all'Espanyol. Esordisce con la nuova maglia il 15 settembre 2013 in occasione della vittoria in campionato per 1-0 contro il Granada, \u00c1lex subentra, al minuto 80, a Sim\u00e3o. Conclude la prima stagione, con la maglia dell'Espanyol, totalizzando 30 presenze tra campionato e coppa.\nIl 29 gennaio 2015 passa in prestito al club croato del Rijeka. Il 15 febbraio successivo esordisce, con la maglia del club croato, in occasione del pareggio esterno, per 0-0, contro l'Istra 1961. Il 28 febbraio invece mette a segno la sua prima rete in terra croata; in occasione del pareggio interno, per 1-1, contro lo Slaven. A fine stagione totalizza 11 presenze e 2 reti.\nIl 18 agosto 2015 viene ceduto, sempre in prestito, al club inglese del Reading. Il 22 agosto successivo gioca la sua prima partita in occasione del pareggio interno, per 0-0, contro il Milton Keynes Dons. Il 19 gennaio 2016 mette a segno la sua prima rete in terra inglese, in occasione della vittoria casalinga, per 5-2, in FA Cup contro l'Huddersfield Town. A fine stagione conclude il prestito totalizzando 10 presenze e 1 rete\nElche.\nDopo aver rescisso il contratto che lo legava all'Espanyol, viene messo sotto contratto dall'. L'esordio arriva il 6 settembre 2016 in occasione del secondo turno di Coppa del Re, vinto ai calci di rigore, contro il . Il 12 novembre successivo mette a segno le sue prime due reti con la nuova maglia in occasione della vittoria casalinga, per 2-0, contro il . Chiude l'esperienza all'Elche con un bottino di 36 presenze e 3 reti messe a segno.\nCadice.\nIl 7 agosto 2017 passa a titolo gratuito al . L'esordio arriva il 19 agosto successivo in occasione della trasferta vinta, per 1-2, contro il . Il 24 ottobre successivo, in occasione dei sedicesimi di finale di Coppa del Re, mette a segno la prima rete con indosso la nuova maglia nella sconfitta, per 1-2, contro il .\nNazionale.\nGiovanile.\nNel 2011 vince il Campionato europeo di calcio Under-19 2011 in Romania, in tale competizione viene anche eletto come il miglior giocatore del torneo.\nStatistiche.\nPresenze e reti nei club.\n\"Statistiche aggiornate al 12 ottobre 2018.\""}
{"id": "4625786", "revid": "1305772", "url": "https://it.wikipedia.org/wiki?curid=4625786", "title": "Emanuele del Belgio", "text": "\u00c8 terzo in linea di successione al trono del Belgio, dopo i fratelli maggiori Elisabetta e Gabriele.\nBiografia.\nInfanzia e battesimo.\nNasce all'ospedale Erasmo di Anderlecht, il 4 ottobre 2005.\nHa due sorelle: Elisabetta (nata il 25 ottobre 2001) ed Eleonora (nata il 16 aprile 2008), e un fratello Gabriele (nato il 20 agosto 2003).\nIl Principe \u00e8 stato battezzato nella cappella privata del Castello di Ciergnon il 10 dicembre 2005. Il suo padrino \u00e8 il Granduca Ereditario del Lussemburgo, Guglielmo, e la sua madrina \u00e8 la contessa Elisabeth d'Udekem d'Acoz, sua zia materna.\nEducazione.\nIl principe Emauele \u00e8 stato uno studente del Sint-Jan Berchmanscollege a Marollen, a Bruxelles, come i suoi fratelli maggiori. \nNel settembre 2012 \u00e8 stato annunciato che il principe Emauele si sarebbe trasferito alla scuola speciale Eureka a Kessel-Lo, Lovanio. La scuola si dedica, in mondo mirato, a bambini con dislessia. Emanuele studia olandese, francese e inglese.\nGli piace praticare diversi sport: ciclismo, nuoto, sci e vela. Suona il flauto."}
{"id": "4625787", "revid": "729019", "url": "https://it.wikipedia.org/wiki?curid=4625787", "title": "Tennis alla XXVII Universiade - Doppio misto", "text": "Il torneo di doppio femminile di tennis alla XXVII Universiade si \u00e8 svolto dall'8 al 16 luglio 2013 a Kazan', in Russia."}
{"id": "4625788", "revid": "1305772", "url": "https://it.wikipedia.org/wiki?curid=4625788", "title": "Eleonora del Belgio", "text": "\u00c8 quarta in linea di successione al trono del Belgio, dopo i fratelli maggiori Elisabetta (nata il 25 ottobre 2001), Gabriele (nato il 20 agosto 2003) ed Emanuele (nato il 4 ottobre 2005).\nBiografia.\nInfanzia.\nNasce all'ospedale Erasmo di Anderlecht, il 16 aprile 2008.\nLa principessa \u00e8 stata battezzata il 14 giugno 2008 nella cappella privata del castello di Ciergnon dal cardinale Godfried Danneels, arcivescovo di Malines-Bruxelles. Il suo padrino \u00e8 il conte S\u00e9bastien von Westphalen zu F\u00fcrstenberg e sue madrine sono la principessa ereditaria di Svezia Vittoria e la principessa Claire del Belgio.\nEducazione.\nLa principessa Eleonora \u00e8 una studentessa del Sint-Jan Berchmanscollege a Marollen, a Bruxelles, che \u00e8 frequentata anche dai fratelli maggiori. Eleonora studia olandese, francese, inglese e suona il violino."}
{"id": "4625789", "revid": "287204", "url": "https://it.wikipedia.org/wiki?curid=4625789", "title": "Hockey Club Caux", "text": "L'Hockey Club Caux (abbreviato HC Caux) \u00e8 stata una squadra di hockey su ghiaccio svizzera. Fu fondata nel 1904 con sede a Montreux."}
{"id": "4625792", "revid": "178779", "url": "https://it.wikipedia.org/wiki?curid=4625792", "title": "HC Caux", "text": ""}
{"id": "4625800", "revid": "1543377", "url": "https://it.wikipedia.org/wiki?curid=4625800", "title": "Maurice Athanase Le Luc", "text": "Biografia.\nNacque a Lorient il 14 luglio 1885, figlio di un commerciante. Entrato nella Marine nationale nel 1902, frequent\u00f2 l'Ecole Navale divenendo guardiamarina il 5 ottobre 1905. Il 1\u00ba gennaio 1906 si imbarc\u00f2 sull'incrociatore corazzato \"Gueydon\", appartenente alla Squadra dell'Estremo Oriente, e poi sulla cannoniera \"Vigilante\". Il 5 ottobre 1907 viene promosso tenente di vascello, e il 1\u00ba gennaio 1909 si imbarc\u00f2 come allievo ufficiale in istruzione sulla \"Couronne\", appartenente alla Scuola cannonieri. Ottenuto il brevetto si imbarc\u00f2 sulla nave da battaglia \"Carnot\", appartenente alla squadra del Mediterraneo. Il 1\u00ba gennaio 1901 si trasfer\u00ec sull'incrociatore corazzato \"Cond\u00e9\" appartenente alla 2\u00aa Squadra. Il 1\u00ba gennaio 1912 viene destinato all'imbarco per un certo periodo sul \"Tourville\", appartenente alla Scuola cannonieri, per ritornarvi poi il 1\u00ba gennaio 1914. promosso tenente di vascello l'8 maggio 1915.\nDurante la prima guerra mondiale si distingue particolarmente, decorato con la Croix de Guerre e la Croce di Cavaliere della Legion d'onore. Il 1 gennaio 1918 diviene professore d'artiglieria presso la Scuola navale di Brest, e il 1 gennaio 1921 assume il comando della cannoniera \"Agile\", appartenente alla squadriglia di sorveglianza (Escadrille de patrouille) di Tolone. \u00c8 promosso capitano di corvetta il 30 marzo 1922 e capitano di fregata l'8 dicembre 1925, insignito successivamente del titolo di Ufficiale della Legion d'Onore, e di Cavaliere al M\u00e9rite Maritime. Dal 16 febbraio 1928 al 30 ottobre 1929 comanda il cacciatorpediniere \"Jaguar\". Il 4 giugno 1931 viene elevato al rango di capitano di vascello e successivamente, il 6 novembre 1932, assume il comando dell'incrociatore pesante \"Colbert\". Si distinse particolarmente come Ufficiale di Stato maggiore, e frequent\u00f2 il corso presso il collegio degli Alti Studi del Ministero della Difesa. Nel giugno 1937 fu promosso contrammiraglio.\nIl 30 luglio 1939, poco prima dello scoppio della seconda guerra mondiale, diviene Vice Capo di stato maggiore di stato maggiore della Marina, al finaco dell'ammiraglio Darlan, ed insieme a Gabriel Auphan e Jean Louis N\u00e9gadelle, sostenne una parte essenziale della direzione delle operazioni navali. Nel novembre 1939 viene promosso al grado di viceammiraglio, e diviene comandante delle forze navali. Alle ore 6:15 del 9 maggio 1940, giorno precedente l'attacco tedesco ad ovest, partecip\u00f2 ad una riunione al vertice, tenutasi a Dunkerque, indetta dal Capo di stato maggiore generale Maurice Gamelin. A questa riunione presero parte anche il generale Alphonse Georges, il generale Gaston Billotte e l'ammiraglio Darlan.\nDopo la sconfitta della Francia, il 22 giugno 1940, su disposizione di Darlan, fu uno dei firmatari dell'armistizio di Compi\u00e8gne con la Germania avvenuto in un vagone ferroviario posizionato nella foresta di Rethondes. Assieme a lui parteciparono il capo delegazione, generale Charles Huntziger l'ambasciatore L\u00e9on N\u00f6el, il tenente generale Parisot, ed il generale dell'aviazione Jean Bergeret. Entr\u00f2 a far parte del governo di Vichy, in qualit\u00e0 di Capo di gabinetto del Ministro della Marina e delle Colonie ricoprendo tale incarico fino al settembre 1941, quando lascia l'incarico ricevendo il titolo di Grande Ufficiale della Legion d'Onore.\nIl giorno dell'attacco inglese contro la squadra navale francese presente nel porto di Mers el Kebir era l'unico ufficiale di grado elevato presente presso lo Stato Maggiore della Marina. Quando l'ammiraglio Marcel Gensoul inform\u00f2 i vertici della Marine nationale dell'ultimatum inglese che prevedeva la consegna della flotta, o il suo autoaffondamento, cerc\u00f2 di informare l'ammiraglio Darlan che si trovava a Clermont-Ferrand in viaggio per Vichy assieme ad Auphan e a Negadelle. Di propria iniziativa ordin\u00f2 agli incrociatori presenti a Tolone ed a Algeri di salpare per portare aiuto alla squadra di Mers-el-Kebir. Alle 13:30 riusc\u00ec a mettersi in contatto telefonico con Darlan che gli ordin\u00f2 di reagire con la forza. Alle 14:45 Le Luc trasmise in chiaro a Gensoul di mettere in atto tutte le misure necessarie a preservare le sue unit\u00e0, e che tutte le navi disponibili, sommergibili compresi, si sarebbero dirette immediatamente su Mers-el-Kebir. Dopo la catastrofe, che vide la morte di molte centinaia di marinai francesi, e la perdita della corazzata \"Bretagne\", alle 21:30 Gensoul trasmise a Sommerville la richiesta di cessare il fuoco. Alle 21:53 Le Luc ordin\u00f2 perentoriamente a Gensoul di cessare di parlamentare con il \"nemico\".\nLasci\u00f2 incarico di capo di cabinetto del Ministro della Marina nel settembre 1941, ricevendo il titolo di Grande Ufficiale della Legion d'onore.\nIl 20 novembre 1942 assume temporaneamente le funzioni di Capo di stato maggiore della marina, ricoprendo tale incarico fino al 2 aprile 1943. Il 2 luglio dello stesso anno fu collocato in posizione di riserva, e l'8 settembre 1944 in posizione di riposo. Dopo la fine della guerra venne condannato dall'Alta Corte di giustizia a due anni di carcere per collaborazionismo, con la pena accessoria della degradazione, il 25 febbraio 1950. Amnistiato il 13 giugno 1951 venne reintegrato nella seconda sezione degli Ufficiali generali della Marina il 26 settembre 1961. Si spense a Parigi (4e Arrondissement) il 7 aprile 1964."}
{"id": "4625812", "revid": "287204", "url": "https://it.wikipedia.org/wiki?curid=4625812", "title": "Hockey Club Leysin", "text": "L'Hockey Club Leysin (abbreviato HC Leysin) \u00e8 una squadra di hockey su ghiaccio svizzera. Fu fondata nel 1905 con sede a Leysin."}
{"id": "4625819", "revid": "178779", "url": "https://it.wikipedia.org/wiki?curid=4625819", "title": "HC Leysin", "text": ""}
{"id": "4625828", "revid": "1071822", "url": "https://it.wikipedia.org/wiki?curid=4625828", "title": "Niccol\u00f2 Biddau", "text": "Biografia.\nNiccol\u00f2 Biddau si avvicina alla fotografia grazie alla passione trasmessagli dal padre, dopo gli studi classici e la laurea in Scienze Politiche decide di dedicarsi alla professione di fotografo.\nInizia la sua attivit\u00e0 nel 1988 come fotografo \"freelance\" realizzando reportage in Estremo Oriente e in America Latina; successivamente si dedica alla fotografia di nudo e di moda, in Italia e all'estero.\nA partire dal 1998, privilegiando il bianco e nero, focalizza la sua ricerca sui paesaggi urbani, sulla scultura e sulla fotografia d'interni.\nIl 2002 segna una svolta nella sua produzione quando, indagando i cicli produttivi delle aziende italiane, pone al centro del proprio linguaggio interpretativo \u201cl'estetica della tecnologia\u201d. Da questo momento si dedica intensamente allo sviluppo di questo tema, realizzando campagne fotografiche sulle eccellenze industriali del Made in Italy che vengono pubblicate su monografie, esposte in mostre e riconosciute da awards internazionali. A ci\u00f2 si affianca un nuovo nucleo di ricerca: complessi architettonici e monumentali con le loro componenti artistiche.\nDal 2005, parallelamente alla sua attivit\u00e0 di fotografo, diventa anche curatore di libri e di mostre incentrate sul tema della fotografia industriale italiana per conto di istituzioni e aziende.\nNel 2007 fonda PHOTO publisher: una Societ\u00e0 editoriale che, avvalendosi della collaborazione di diversi professionisti, pubblica sue monografie e organizza le sue mostre.\nNel 2010 \u00e8 stato giudicato dalla giuria del Black and White Spider Awards, composta da trentanove tra i pi\u00f9 importanti decision makers della fotografia mondiale, per originalit\u00e0, merito artistico e stile come uno dei migliori fotografi internazionali nell'impiego del bianco e nero.\nDal 2019 \u00e8 rappresentato da 29 ARTS IN PROGRESS : una Galleria italiana che rappresenta alcuni dei fotografi pi\u00f9 raffinati e riconosciuti a livello mondiale.\nCollabora con istituzioni, case editrici e industrie realizzando campagne fotografiche direttamente commissionate.\nMostre.\nDal 2003 al 2011 i due progetti fotografici Piemonte Industria e Lombardia Industria, sono stati esposti in diverse citt\u00e0 italiane: rispettivamente Verbania (2004), Novara (2005), Torino (2007), Biella (2007 e 2008), Cagliari (2009) e Milano (2004), Santa Margherita Ligure (2005), Brescia (2005), Torino (2006), Bergamo (2009).\nPiemonte Industria, inoltre, \u00e8 stato esposto anche in Argentina (Buenos Aires, Mar del Plata, San Jorge, Santa Fe e altre), Venezuela (Caracas - 2006), Repubblica Slovacca (Bratislava e Kosice - 2011), Belgio (Bruxelles - 2009)."}
{"id": "4625836", "revid": "1543377", "url": "https://it.wikipedia.org/wiki?curid=4625836", "title": "Tiro ai Giochi della VII Olimpiade - Pistola militare individuale", "text": "La competizione della Pistola militare individuale di tiro a segno ai Giochi della VII Olimpiade si tenne il 3 agosto 1920 a \"Camp de Beverloo\", Leopoldsburg.\nRisultati.\nDistanza 30 metri. 30 colpi divisi in 6 serie da 5 colpi ciascuna."}
{"id": "4625838", "revid": "74801", "url": "https://it.wikipedia.org/wiki?curid=4625838", "title": "Michael Hogan", "text": "\u00c8 nato nel 1949, in Canada. \u00c8 conosciuto principalmente per aver interpretato il ruolo del detective Tony Logozzo nelle prime due stagioni della serie televisiva \"Cold Squad - Squadra casi archiviati\" e quello del colonnello Saul Tigh in \"Battlestar Galactica\".\nCarriera.\nLa carriera dell'attore inizi\u00f2 nel 1978, anno in cui recit\u00f2 in un piccolo ruolo nel film \"Truck Drivers\" con Peter Fonda. Due anni dopo partecip\u00f2 per la prima volta ad una serie televisiva recitando in un episodio de \"L'amico Gipsy\" e recit\u00f2 nel film \"Jack London Story\" diretto da Peter Carter. Da quel momento in poi inizi\u00f2 ad apparire in numerose produzioni sia cinematografiche che televisive.\nNel 1985 ottenne uno dei suoi primi ruoli importanti, recit\u00f2 infatti nel ruolo di Billy nel film per bambini \"The Peanut Butter Solution\" diretto da Michael Rubbo e l'anno successivo ottenne il ruolo ricorrente di Robert Besker nella serie televisiva \"The Little Vampire\", durante le cui riprese conobbe sua moglie Susan Hogan. Dopo essere apparso, spesso come guest star, in numerose serie televisive tra cui \"Ai confini della realt\u00e0\", \"Street Legal\", \"E.N.G. - Presa diretta\", \"La guerra dei mondi\", \"Oltre la realt\u00e0\", \"Io voler\u00f2 via\", \"\", \"Millennium\", \"Oltre i limiti\" e \"Due poliziotti a Chicago\" e in alcuni film come \"Stella\" (1990), \"Vincere insieme\" (1992) e \"L'uomo in uniforme\" (1993), nel 1998 ottenne uno dei ruoli per cui \u00e8 maggiormente conosciuto dal grande pubblico, ossia quello del detective Tony Logozzo della serie televisiva \"Cold Squad - Squadra casi archiviati\". Dopo essere apparso nelle prime due stagioni della serie per un totale di ventiquattro episodi, il suo personaggio venne sostituito da Frank Coscarella, interpretato da Stephen McHattie, e l'attore dovette quindi lasciare la serie.\nTerminata l'esperienza in \"Cold Squad\", Hogan continu\u00f2 a recitare in film e serie televisive, finch\u00e9 nel 2003 entr\u00f2 a far parte del cast principale della miniserie televisiva \"Battlestar Galactica\" nel ruolo del colonnello Saul Tigh. Grazie al successo ottenuto dalla miniserie, nel 2004 Sci Fi Channel decise di produrre una vera e propria serie televisiva, che termin\u00f2 nel 2009 dopo quattro stagioni prodotte. L'attore continu\u00f2 a recitare nel ruolo di Saul Tigh per tutte e quattro le stagioni, apparendo in sessantanove dei settantatr\u00e9 episodi prodotti. Oltre che nella serie principale, Michael Hogan ha recitato in questo ruolo anche nelle webserie ' (2006) e ' (2008-2009), nel film per la televisione ' (2007) e nel film direct-to-video ' (2009). Oltre a recitare nel franchise di \"Battlestar Galactica\" in quegli anni recit\u00f2 anche in alcuni episodi di \"The L Word\" e nel film \"Ultimatum alla Terra\" diretto da Scott Derrickson.\nAl termine di \"Battlestar Galactica\" l'attore recit\u00f2 in alcuni episodi delle serie televisive \"Warehouse 13\", \"Numb3rs\", \"Psych\", \"Smallville\", \"Supernatural\", \"Fairly Legal\", \"Arctic Air\", \"The Mentalist\", e \"Cult\" e nei film \"Hunt to Kill\" (2010) e \"Cappuccetto rosso sangue \" (2011).\nDal 2011 \u00e8 entrato a far parte del cast ricorrente della serie televisiva \"Teen Wolf\", nel ruolo di Gerard, nonno di Allison Argent e ultima nemesi di Scott McCall.\nHogan ha avuto anche alcune esperienze come doppiatore: ha doppiato il personaggio del capitano Armando Bailey nei videogiochi \"Mass Effect 2\" e \"Mass Effect 3\" e a prestato la sua voce ai personaggi di Doc Mitchell in ' e del generale Tullius in '.\nDoppiatori italiani.\nNelle versioni in italiano dei suoi film \u00e8 stato doppiato da:"}
{"id": "4625841", "revid": "106456", "url": "https://it.wikipedia.org/wiki?curid=4625841", "title": "Il caso Sanremo", "text": "Il caso Sanremo \u00e8 stato un programma televisivo di intrattenimento, andato in onda dal 27 gennaio al 24 febbraio 1990 per cinque sabati in prima serata su Rai Uno e condotto da Renzo Arbore e Lino Banfi con la partecipazione di Michele Mirabella e Massimo Catalano. Il programma, proposto in vista del Festival di Sanremo 1990, aveva come sigla d'apertura \"Che ne parliamo a fa\"', brano inserito nel 33 giri \"Sanremix\", disponibile anche in musicassetta e CD.\nIl programma.\nLa trasmissione si svolgeva in una finta aula di tribunale affiancata da una postazione RAI, il tutto nel set del Teatro delle Vittorie. Il giudice era Renzo Arbore, mentre Lino Banfi interpretava l'avvocato difensore Pasquale Passalacqua e Michele Mirabella rappresentava la Pubblica accusa; i giudici \"a latere\" erano Alfredo Cerruti e Arnaldo Santoro mentre nel ruolo di cancelliere c'era Mario De Simone, amico e, all'epoca, agente cinematografico di Banfi. Ogni settimana alcune canzoni del Festival venivano messe ironicamente sotto processo, traendo spunto dalle esibizioni dei cantanti ospiti. I quattro decenni sotto accusa erano presentati da Massimo Catalano, che faceva il verso ai concorsi a premi della RAI introducendo ogni frase col tormentone \"Voi vi domanderete...\". Dopo tale presentazione andava in scena un balletto di ragazze abbigliate secondo la moda del decennio in causa.\nVa ricordata inoltre la presenza del gruppo musicale \"I Campagnoli Belli\", capitanati dal giovane cantante Stefano Palatresi, il quale, assieme a Renzo Arbore e Lino Banfi, eseguiva altri grandi successi del Festival della Canzone Italiana, che non venivano eseguiti dagli ospiti cantanti. Nel suo gruppo di musicisti esordivano Sergio Cammariere e la cantante Tiziana Donati, poi diventata famosa col nome di Tosca.\nLo show \u00e8 stato replicato per la prima volta sempre su Rai 1 la domenica pomeriggio nell'estate 2013. Lo stesso Renzo Arbore ha introdotto ogni puntata con ricordi personali e anticipazioni dei momenti pi\u00f9 salienti.\nOspiti cantanti.\nIn ogni puntata venivano ospitate 4 coppie di artisti, una per ogni decennio (nell'ultima puntata gli ospiti furono tre per ogni decennio).\nPrima puntata.\nRappresentanti degli anni cinquanta: Nilla Pizzi e Giorgio Consolini\nRappresentanti degli anni sessanta: Betty Curtis e Domenico Modugno\nRappresentanti degli anni settanta: i Ricchi e Poveri e Marcella\nRappresentanti degli anni ottanta: Toto Cutugno e Fiordaliso\nSeconda puntata.\nRappresentanti degli anni cinquanta: Flo Sandon's e Gino Latilla\nRappresentanti degli anni sessanta: Orietta Berti e Sergio Endrigo\nRappresentanti degli anni settanta: Peppino di Capri e Antoine\nRappresentanti degli anni ottanta: Christian e Mia Martini\nTerza puntata.\nRappresentanti degli anni cinquanta: Tonina Torrielli e Achille Togliani\nRappresentanti degli anni sessanta: Wilma De Angelis ed Emilio Pericoli\nRappresentanti degli anni settanta: Gianni Nazzaro\nRappresentanti degli anni ottanta: Eduardo De Crescenzo e Tullio De Piscopo\nQuarta puntata.\nRappresentanti degli anni cinquanta: Gloria Christian e Luciano Tajoli\nRappresentanti degli anni sessanta: Tony Dallara e Teddy Reno\nRappresentanti degli anni settanta: Anna Identici e Remo Germani\nRappresentanti degli anni ottanta: Rossana Casale e Raf\nQuinta puntata.\nRappresentanti degli anni cinquanta: Carla Boni, Nunzio Gallo e Narciso Parigi\nRappresentanti degli anni sessanta: Nicola Arigliano, Don Backy e Bruno Filippini\nRappresentanti degli anni settanta: Gigliola Cinquetti, i Dik Dik e Piero Focaccia\nRappresentanti degli anni ottanta: Paola Turci, Sergio Caputo e Michele Zarrillo"}
{"id": "4625850", "revid": "300067", "url": "https://it.wikipedia.org/wiki?curid=4625850", "title": "Pallacanestro alla XXVII Universiade - Torneo femminile", "text": "Il torneo femminile di pallacanestro alla XXVII Universiade si \u00e8 svolto dall'8 al 15 luglio 2013 a Kazan', in Russia."}
{"id": "4625865", "revid": "767487", "url": "https://it.wikipedia.org/wiki?curid=4625865", "title": "Wu Ming 5", "text": "Biografia.\nGi\u00e0 chitarrista del gruppo punk bolognese Nabat, nel 1996 pubblic\u00f2 il saggio \"Skinhead. Lo stile della strada\", seguito nel 1998 da \"Ribellarsi \u00e8 giusto. Arti marziali, filosofia e pensiero rivoluzionario dal compagno Mao a Bruce Lee\". Lo stesso anno pubblic\u00f2 anche \"Ordigni. Storia del punk a Bologna\". Nel 2000 pubblic\u00f2 il romanzo \"Libera Baku ora\".\nEntr\u00f2 nel collettivo Wu Ming con lo pseudonimo \"Wu Ming 5\". Collabor\u00f2 \u00abdall'esterno\u00bb alla stesura del romanzo \"54\" (2002); in seguito partecip\u00f2 attivamente alla scrittura di \"Manituana\" (2007).\nCol nome di \"Wu Ming 5\" pubblic\u00f2 singolarmente i romanzi \"Havana Glam\" (2001) e \"Free Karma Food\" (2005).\nAssieme a Wu Ming 3 fece un viaggio in Canada redigendo un diario, dal quale nacque poi il libro \"Grand River\" (2008).\nNel giugno 2015 lasci\u00f2 il collettivo Wu Ming e nel 2016 pubblic\u00f2 il libro \"Ms Kalashnikov\", scritto a quattro mani con la fotoreporter Francesca Tosarelli. L'addio di Pedrini al collettivo Wu Ming non fu esente da polemiche e accuse reciproche.\nOpere.\nSaggistica\nNarrativa"}
{"id": "4625871", "revid": "87347122", "url": "https://it.wikipedia.org/wiki?curid=4625871", "title": "Nnammurato 'e te!/'O giurnale", "text": "Nnammurato 'e te!/'O giurnale, pubblicato nel 1970, \u00e8 un singolo del cantante italiano Mario Merola\nStoria.\nIl disco, che contiene due cover di brani \u00e8 un 45 giri inciso da Mario Merola.\nTracce.\nLato A\nLato B\nIncisioni.\nIl singolo fu inciso su 45 giri, con marchio Hello (HR 9025)."}
{"id": "4625872", "revid": "228587", "url": "https://it.wikipedia.org/wiki?curid=4625872", "title": "Greenfields (singolo)", "text": "Greenfields \u00e8 il secondo singolo pubblicato dal gruppo folk statunitense dei The Brothers Four nel 1960. Fu il maggior successo del gruppo, il singolo raggiunse il secondo posto della classifica di Billboard. Il brano era stato scritto nel 1956 da tre componenti degli Easy Riders (Terry Gilkyson, Richard Dehr e Frank Miller).\nSul lato B era presente il brano \"Angelique-O\", mentre nella versione uscita nei Paesi Bassi era presente \"The Green Leaves of Summer\", loro quarto singolo negli USA.\nTracce.\nLato A.\n\"Greenfields\" (F. Miller, R. Dehr, T. Gilkyson)\nLato B.\n\"Angelique-O\" (L. Burgess, B. Attaway)"}
{"id": "4625877", "revid": "436907", "url": "https://it.wikipedia.org/wiki?curid=4625877", "title": "Chitarra rossa/Salutammela", "text": "Chitarra rossa/Salutammela \u00e8 un singolo di Mario Merola pubblicato nel 1970.\nStoria.\nIl disco, che contiene due cover di brani, \u00e8 un 45 giri inciso da Mario Merola.\nTracce.\nLato A\nLato B\nIncisioni.\nIl singolo fu inciso su 45 giri, con marchio Hello (HR 9027)."}
{"id": "4625879", "revid": "585241", "url": "https://it.wikipedia.org/wiki?curid=4625879", "title": "Beaufort (formaggio)", "text": "Il beaufort \u00e8 un formaggio francese a pasta pressata da latte crudo di vacca.\nDal 1968 gode del marchio AOC, ossia dell'Appellation d'origine contr\u00f4l\u00e9e."}
{"id": "4625881", "revid": "67955498", "url": "https://it.wikipedia.org/wiki?curid=4625881", "title": "L'Urdema Carta/Chella d&quot;o terzo piano", "text": "L'Urdema Carta/Chella d\"o terzo piano \u00e8 un singolo di Mario Merola pubblicato nel 1970.\nStoria.\nIl disco, che contiene due cover di brani, \u00e8 un 45 giri inciso da Mario Merola.\nTracce.\nLato A\nLato B\nIncisioni.\nIl singolo fu inciso su 45 giri, con marchio Hello (HR 9034)."}
{"id": "4625882", "revid": "287204", "url": "https://it.wikipedia.org/wiki?curid=4625882", "title": "Eugene Choisel", "text": ""}
{"id": "4625886", "revid": "2175", "url": "https://it.wikipedia.org/wiki?curid=4625886", "title": "Meta-xilene", "text": ""}
{"id": "4625887", "revid": "2175", "url": "https://it.wikipedia.org/wiki?curid=4625887", "title": "Para-xilene", "text": ""}
{"id": "4625891", "revid": "123403915", "url": "https://it.wikipedia.org/wiki?curid=4625891", "title": "Farnabazo II", "text": "Biografia.\nOrigini famigliari.\nNato nel 435 a.C. da Farnace II, figlio a sua volta di Farnabazo I, Farnabazo II discendeva dalla dinastia dei satrapi della Frigia ellepontica che si trasmettevano di padre in figlio il governo della provincia sin dal 478 a.C..\nFarnabazo II, di conseguenza discendeva direttamente da Artabazo I, che era stato generale ai tempi delle Guerre Persiane il quale a sua volta, attraverso il padre Farnace, era figlio o nipote di Otane, uno dei complici di Dario il grande nell'assassinio di Smerdi.\nRuolo durante la Guerra del Peloponneso.\nTrattative con Sparta.\nSecondo la testimonianza di Tucidide, Farnabazo II era gi\u00e0 satrapo della Frigia ellespontica nel 413 a.C. quando, dovendo inviare un forte tributo al Gran Re, fu ostacolato con ogni mezzo dagli Ateniesi, e quindi intraprese dei negoziati con Sparta per ottenerne l'alleanza.\nIn tale iniziativa, tuttavia, divenne un concorrente di Tissaferne, satrapo di Caria, che, pressato dal medesimo problema, aveva deciso di inviare autonomamente una propria delegazione a Sparta.\nGli spartani si divisero tra i coloro i quali intendevano privilegiare l'alleanza con Farnabazo e quindi il fronte dell'Ellesponto e quelli che favorivano Tissaferne ed i Chii, ribelli ad Atene, ovvero l'annichilimento dei domini ateniesi nel basso Egeo.\nInfine, gli spartani, su impulso di Alcibiade, che aveva stretto amicizia con l'eforo Endio, optarono per Tissaferne e decisero di inviare, dopo un'accurata verifica, navi e appoggio militare ai chii.\nOperazioni militari.\nIn realt\u00e0, sebbene gli Spartani avessero privilegiato Tissaferne, non trascurarono di inviare una flotta di ventisette triremi, al comando di un tale Clearco, affinch\u00e9 collaborasse con Farnabazo II.\nLe operazioni, tuttavia, rimasero stazionarie fino alla primavera del 411 a.C. quando le truppe congiunte di Farnabazo e del generale spartano Dercillida, presero possesso delle piazzeforti ateniesi di Sesto e di Abido, di importanza strategica poich\u00e9 controllavano lo stretto dell'Ellesponto, attuali Dardanelli (la prima si trovava nel Chersoneso, la seconda in Bitinia), donde passava gran parte del grano diretto ad Atene. Lampsaco, invece, dopo un'effimera dominazione spartana, fu riconquistata da Atene.\nInfatti, quando gli Ateniesi di stanza a Chio vennero a sapere che la pi\u00f9 importante delle rotte commerciali rischiava di venire troncata, inviarono sul posto Strombichide con ventiquattro triremi cariche di opliti: gli abitanti di Lampsaco provarono a contrastare il passo alle truppe ateniesi ma furono costretti a ritirarsi in citt\u00e0 per poi arrendersi.\nGalvanizzati dal successo, gli Ateniesi tentarono di riconquistare Abido: nello scontro sconfissero la flotta persiana ma non poterono sbarcare poich\u00e9 Farnabazo, che aveva seguito lo scontro dalla costa, distinguendosi per il suo zelo e per il tentativo di galvanizzare gli animi, riusc\u00ec ad impedire ogni manovra. Gli Ateniesi, quindi, furono costretti a rinunciare e preferirono passare lo stretto per occupare Sesto.\nIl ruolo di Farnabazo II divenne sempre pi\u00f9 attivo dopo che Alcibiade, tornato dall'esilio ad Atene, decise di spostare il grosso della squadra navale ateniese presso l'Ellesponto ottenendo, nel settembre del 411 a.C., l'importante vittoria di Cinossema.\nL'anno seguente si svolse la Battaglia di Cizico. che si risolse in una durissima disfatta spartana che, per\u00f2, sarebbe stata ancor pi\u00f9 pesante se Farnabazo non avesse contrastato l'avanzata delle truppe ateniesi, ormai vittoriose, permettendo agli Spartani di ritirarsi nel proprio campo sia pure a prezzo di dover abbandonare tutte le navi rimaste.\nA seguito della sconfitta, Farnabazo dovette fornire agli Spartani armi, vettovaglie e la paga per due mesi, oltre al legname per la costruzione di una seconda flotta nei propri arsenali di Antandro, sebbene la propria provincia subisse continui saccheggi da parte delle truppe ateniesi.\nIn questo periodo, inoltre, dovette condurre una seconda campagna terrestre insieme all'armosta spartano Ippocrate per venire in soccorso di Calcedonia, minacciata dalla flotta di Alcibiade, ma sub\u00ec una pesante sconfitta e fu costretto a chiedere una tregua.\nNonostante questi insuccessi, la sua linea di condotta, che prevedeva l'impegno diretto persiano mediante l'invio della flotta imperiale e che era assai pi\u00f9 coerente rispetto a quella del collega Tissaferne, inviso anche per la sua amicizia con Alcibiade, gli procur\u00f2 un forte sostegno a Corte.\nTale sostegno si concretizz\u00f2 quando il Gran Re Dario II rimosse Tissaferne dal governo della Lidia, affidando la regione al principe cadetto Ciro, fautore della politica dell'intervento diretto nel conflitto.\nIn ogni caso, Farnabazo II visse assai in disparte gli ultimi anni del conflitto, dato che fu ridotto ad un ruolo secondario dalla presenza del principe.\nDopo la Guerra del Peloponneso.\nConflitto con Lisandro.\nDopo la battaglia di Egospotami, Farnabazo II, provvide ad annettere al proprio territorio diverse citt\u00e0 costiere, un tempo vassalle di Atene, provocando la reazione contraria del navarco Lisandro, vero e proprio \"dominus\" della politica spartana, il quale, in contrasto con i voleri della patria, salp\u00f2 per il Chersoneso ed intraprese diverse azioni di disturbo e saccheggio contro la Frigia Ellespontica.\nFarnabazo, fedele alleato di Sparta, invi\u00f2 messi agli efori per chiedere l'immediato richiamo di Lisandro e del suo luogotenente, Torace.\nRicevute le notizie, gli efori, indignati, misero a morte Torace e inviarono a questi una scitala con l'ordine di rientrare in patria; timoroso delle conseguenze, Lisandro cerc\u00f2 un accordo con Farnabazo e lo convinse a scrivere un memoriale in sua difesa. Farnabazo fece ci\u00f2 che gli era stato chiesto, mostr\u00f2 la lettera a Lisandro ma, nell'atto di apporre il sigillo, la scambi\u00f2 con un'altra, apparentemente simile in cui aveva descritto i saccheggi e gli abusi che la sua provincia aveva subito. Lisandro, quindi, ignaro del reale contenuto, present\u00f2 agli Spartani la lettera di Farnabazo divenendo cos\u00ec accusatore di s\u00e9 medesimo.\nRuolo durante la spedizione dei Diecimila.\nPochi anni dopo, almeno secondo l'opinione di Diodoro, Farnabazo II forn\u00ec al Gran Re Artaserse II la notizia che il suo fratello minore, Ciro il Giovane, stesse complottando una spedizione militare per deporlo dal trono, ma questa \u00e8 considerata una svista dell'autore, che in altri passaggi indica Tissaferne.\nIn ogni caso, Farnabazo II fu costretto a combattere i Diecimila quando, ormai alla fine della loro ritirata, avevano raggiunto la citt\u00e0 di Calpe in Bitinia: il satrapo tent\u00f2 infatti di contrastarli con degli squadroni di cavalleria, ma non ottenne nulla finch\u00e9, convinto dall'armosta spartano Anassibio, permise loro di ritirarsi a Bisanzio.\nGuerra contro Sparta.\nIn premio alla sua fedelt\u00e0, il gran re Artaserse II aveva restituito a Tissaferne gli onori di cui era stato deposto nel 409 a.C. a vantaggio del principe Ciro ma tale azione aliment\u00f2 ancor di pi\u00f9 il reciproco sentimento ostile che si era gi\u00e0 creato tra Tissaferne e Farnabazo II.\nSparta tent\u00f2 di avvantaggiarsi da tale situazione e, nel 399 a.C., dietro il pretesto di proteggere le colonie greche della Ionia, dichiar\u00f2 guerra all'Impero Persiano.\nDopo tre anni di scaramucce, Agesilao II, re di Sparta, invase la provincia di Farnabazo ma, venendo sconfitto, ripieg\u00f2 per quella di Tissaferne che, invece, sub\u00ec una sonora disfatta.\nLa sconfitta di Tissaferne, indusse Farnabazo II a fare pressioni sulla corte achemenide affinch\u00e9 fosse destituito; la regina madre Parisatide, nemica giurata di Tissaferne, colse la palla al balzo ed indusse il figlio a sostituire il satrapo con il chiliarca Titrauste e poi a giustiziare Tissaferne presso la citt\u00e0 di Colossi.\nTuttavia, neppure la destituzione di Tissaferne e la ritrovata unit\u00e0 tra satrapi miglior\u00f2 le sorti del conflitto: Farnabazo II, infatti, si scontr\u00f2 di nuovo con le truppe spartane ma fu sconfitto e costretto a chiedere una tregua al re Agesilao.\nGrazie alla mediazione di Apollofanes di Cizico, Re e Satrapo ebbero un incontro, descritto succintamente da Senofonte, in cui Farnabazo, dopo aver rimproverato gli spartani per l'ingratitudine mostrata nei confronti di coloro i quali li avevano aiutati contro Atene, ottenne da Agesilao che gli spartani si sarebbero ritirati e non avrebbero pi\u00f9 molestato il territorio della Frigia.\nAlleanza con Atene.\nPoco dopo aver stretto la tregua con Agesilao II, Farnabazo, peraltro con il completo assenso del Gran Re, decise di stringere alleanza con l'ammiraglio ateniese Conone, nell'ambito della Guerra di Corinto, allo scopo di allontanare definitivamente le mire spartane dalla Ionia.\nTale alleanza, solitamente fatta risalire al 397 a.C., in realt\u00e0 aveva preso forma qualche anno prima quando Conone rifer\u00ec per lettera al re Artaserse II dei propositi di rivolta di Tissaferne e di invasione da parte degli spartani di Agesilao II.\nNel 394 a.C., Conone e Farnabazo ottennero il comando congiunto della flotta persiana con l'incarico di portare soccorso ai nemici di Sparta e di toglierle il controllo dell'Egeo e, nell'agosto dello stesso anno, sconfissero nella Battaglia di Cnido l'ammiraglio spartano Pisandro presso Cnido.\nIl successo fu completo, poich\u00e9, dopo la vittoria, Conone, praticamente senza colpo ferire, fu in grado di espellere tutte le guarnigioni e i magistrati spartani imposti da Lisandro, distruggendo in pratica l'egemonia spartana.\nFarnabazo fu presente in tutte le campagne tenute dal collega Conone e, quando questi si rec\u00f2 ad Atene, invi\u00f2 alla citt\u00e0 una forte somma di danaro affinch\u00e9 potesse avviare \nla ricostruzione Lunghe mura.\nUltimi anni.\nGli ultimi anni della vita di Farnabazo sono avvolti dal mistero: \u00e8 noto, infatti, che, coadiuvato da Titrauste e Abrocoma, guid\u00f2 la fallimentare spedizione persiana contro l'Egitto del faraone Hakor del 392 a.C. che \u00e8 ricordata anche nel Pluto di Aristofane.\nNel 377 a.C., dopo aver preteso da Atene il ritiro di Cabria e l'invio di Ificrate, in qualit\u00e0 di consulente militare, condusse una seconda spedizione contro l'Egitto ottenendo una seconda sconfitta che, probabilmente, caus\u00f2 la caduta in disgrazia. Non \u00e8 nota la data della morte.\nGiudizio.\nLa figura di Farnabazo II fu, anche all'epoca, caratterizzata da generosit\u00e0 e da alte capacit\u00e0: nella sua lunga carriera, infatti, sebbene fosse stato al servizio di una corte nota per i suoi intrighi, mai si macchi\u00f2 di malafede, ad eccezione del suo presunto coinvolgimento nell'omicidio di Alcibiade la cui responsabilit\u00e0, in genere, \u00e8 addebitata a Sparta o ai parenti dell'amante Timandra, scontenti di Alcibiade."}
{"id": "4625900", "revid": "121982347", "url": "https://it.wikipedia.org/wiki?curid=4625900", "title": "Shine a Light (Beady Eye)", "text": "Shine a Light \u00e8 una canzone del gruppo musicale rock inglese Beady Eye. Secondo singolo estratto dall'album \"BE\", \u00e8 stato pubblicato il 18 agosto 2013.\nVideo.\nIl videoclip del singolo \u00e8 stato pubblicato su Internet il 22 luglio 2013. In alcune parti del video la band suona in un garage, in altre \u00e8 ad un banchetto in compagnia di una suora. Liam Gallagher, che compare nelle vesti di sacerdote e di suora, \u00e8 attorniato da alcune donne nude."}
{"id": "4625901", "revid": "585241", "url": "https://it.wikipedia.org/wiki?curid=4625901", "title": "Selles-sur-Cher (formaggio)", "text": "Il Selles-sur-cher \u00e8 un formaggio francese a pasta molle da latte crudo di capra.\nDal 1986 gode del marchio AOC, ossia dell'Appellation d'origine contr\u00f4l\u00e9e."}
{"id": "4625902", "revid": "287204", "url": "https://it.wikipedia.org/wiki?curid=4625902", "title": "Eugene Besse", "text": ""}
{"id": "4625904", "revid": "124123", "url": "https://it.wikipedia.org/wiki?curid=4625904", "title": "Giovanni Francesco Pressenda", "text": "Ha completato il suo apprendistato a Torino, probabilmente nella bottega di liutai francesi come L\u00e9t\u00e9 e Calot.\nGiovanni Francesco Pressenda \u00e8 nato in una modesta cascina nella frazione denominata Bordia: i suoi genitori erano agricoltori. Tradizionalmente considerato il figlio di un violinista dilettante e musicista egli stesso, si ipotizz\u00f2 che Pressenda avesse fatto il suo apprendestato a Cremona (come da lui sostenuto). Recenti ricerche dimostrano che, nonostante la buona educazione che ha ricevuto egli \u00e8 stato un agricoltore per lungo tempo: l'ipotesi dell'apprendistato cremonese \u00e8 stata dunque smentita.\nIn realt\u00e0 il suo apprendistato cominci\u00f2 a Torino poco dopo il 1815 nella bottega di Lete-Pillement, una bottega che si occupava di diversi tipi di strumenti musicali. Vi rimase poco tempo: verso il 1821 fu in grado di aprire il suo proprio studio. Da allora, grazie anche al supporto dei principali violinisti di Torino, Giovanni Battista Polledro e Giuseppe Ghebart, la reputazione di Pressenda crebbe costantemente.\nPressenda mor\u00ec a Torino il 12 dicembre 1854 in solitudine e povert\u00e0. \u00c8 considerato uno tra i pi\u00f9 importanti liutai della Scuola di Torino."}
{"id": "4625905", "revid": "287204", "url": "https://it.wikipedia.org/wiki?curid=4625905", "title": "Emile Champion", "text": ""}
{"id": "4625906", "revid": "1543377", "url": "https://it.wikipedia.org/wiki?curid=4625906", "title": "Draft NFL 1939", "text": "Il Draft NFL 1939 si \u00e8 tenuto il 9 dicembre 1938 allo New Yorker Hotel di New York.\nHall of Fame.\nAll'annata 2013, un giocatore della classe del Draft 1939 \u00e8 stato inserito nella Pro Football Hall of Fame:"}
{"id": "4625908", "revid": "1892390", "url": "https://it.wikipedia.org/wiki?curid=4625908", "title": "Bart De Wever", "text": "\u00c8 presidente della Nuova Alleanza Fiamminga (\"Nieuw-Vlaamse Alliantie\"), partito politico indipendentista delle Fiandre, sotto la sua presidenza, il suo partito ha ottenuto circa il 30% dei voti nelle Fiandre durante le elezioni federali tenutesi il 13 giugno 2010. Lo stesso De Wever ha vinto il maggior numero di preferenze della regione di lingua olandese (quasi 800.000).\nBiografia.\nGiovent\u00f9 e istruzione.\nBart De Wever \u00e8 nato il 21 dicembre 1970 a Mortsel, citt\u00e0 olandese del Belgio situata nella regione fiamminga, un sobborgo di Anversa. Suo padre era un ferroviere, la madre commerciante. Politicamente \u00e8 vicino all'Unione Popolare, un partito a sostegno del nazionalismo fiammingo, \u00e8 cresciuto in un ambiente che difende con forza le richieste fiamminghe. Suo nonno era stato segretario della Lega Nazionale Fiamminga, un partito fiammingo di estrema destra tra le due guerre riconosciuto da una delle zone di occupazione nazista, e suo padre era un attivista dell'Unione Popolare. Tuttavia, in un'intervista, Bart De Wever tempera il passato del nonno affermando che non si era accorto degli atti di collaborazionismo. Quando ha appena tre anni, la sua famiglia lo porta a una manifestazione per la scissione del distretto di Bruxelles-Halle-Vilvoorde. Suo fratello, Bruno De Wever, \u00e8 un noto storico del nazionalismo fiammingo. Durante la sua infanzia, Bart De Wever ha vissuto in un appartamento sopra gli uffici del Vlaams Nationaal Jeugdverbond (movimento giovanile indipendentista fiammingo) mentre i suoi genitori erano portieri del palazzo, Bart De Wever ne sar\u00e0 un membro durante la sua giovinezza.\nBart De Wever \u00e8 laureato in storia e aggregazione per l'istruzione secondaria superiore alla Katholieke Universiteit Leuven. Durante i suoi anni di studio, \u00e8 un membro del \"Vlaams Liberaal Studentenverbond\" (Federazione liberale degli studenti fiamminghi), sezione di Anversa e Lovanio del \"Vlaams Katholiek Hoogstudentenverbond\" (KVHV, Unione cattolica degli studenti fiamminghi, 1991-1994).\nNel 1996 \u00e8 stato eletto membro dell'11\u00b0 Consiglio del Distretto di Berchem. Egli \u00e8 anche assistente di storia alla KUL. Partecipa come collaboratore scientifico per lo sviluppo della \"Nuova Enciclopedia del Movimento fiammingo\".\nHa preparato anche un dottorato di cui il soggetto della tesi \u00e8 \"Il movimento nazionalista fiammingo del dopoguerra\". Alla fine ha rinunciato al dottorato per dedicarsi interamente alla politica.\nFondazione della N-VA e primi successi.\nNel 2001, Bart de Wever fonda con Geert Bourgeois, la Nuova Alleanza Fiamminga (N-VA). Questo partito nasce dalla rottura dell'Unione Popolare, partito nazionalista fiammingo che ha pi\u00f9 volte fatto parte del governo belga. Come l'Unione Popolare, la N-VA difende gli interessi delle Fiandre e desidera la sua indipendenza.\nIl suo partito quindi ha relativamente poco peso nel panorama politico belga. Alle elezione federali belga del 2003, Bart de Wever si presenta con un elenco in testa ad Anversa. Egli non \u00e8 eletto e la N-VA ottiene solo un posto su 150 alla Camera dei rappresentanti. Ci\u00f2 equivale a Geert Bourgeois, presidente del partito. Il Vlaams Blok, partito nazionalista fiammingo di estrema destra, vince 18 seggi parlamentari.\nNel 2004, la N-VA ha fatto un patto con la CD&amp;V, uno dei pi\u00f9 importanti partiti politici del paese. I due partiti hanno formato un cartello e presentato una lista comune alle elezioni regionali del 2004. Il cartello CD&amp;V-N-VA ha vinto le elezioni e diviene la formazione dominante del governo della regione fiamminga. Yves Leterme \u00e8 il presidente della CD&amp;V. La N-VA ottiene con Geert Bourgeois, il Ministero fiammingo per gli Affari amministrativi, la Politica estera, i Media e il Turismo. Bart de Wever viene eletto al Parlamento fiammingo. Nello stesso anno, \u00e8 diventa presidente della \"Nieuw-Vlaamse Alliantie\"..\nIl 6 gennaio 2005, ha attirato l'attenzione del pubblico guidando un convoglio di 12 camion nel sud del paese. Il numero di veicoli che, secondo la sua parte, sarebbero necessari per trasportare, in tagli di 50 euro, i soldi pagati ogni anno dalla regione fiamminga alle regioni valloni e di Bruxelles. Egli simbolicamente paga questa falsa accusa di fronte all'ascensore barca di Str\u00e9py-Thieu, che si trova nella regione vallonne. Bart de Wever denuncia i trasferimenti finanziari, ritenendoli troppo alti, dalle Fiandre alla Vallonia. Egli spiegher\u00e0 pi\u00f9 avanti: \"\u00c8 stata un'azione molto estrema, non molto fine, ammette Bart De Wever. Volevo dire che le Fiandre sono pronte per un efficace solidariet\u00e0, ma non ad un'infinit\u00e0 di trasferimenti incondizionati.\".\nAlle elezioni locali nel dicembre 2006, \u00e8 stato eletto al comune di Anversa nel consiglio comunale per un periodo che va dal 2007 al 2012.\nNegoziati dopo le elezioni del 2007.\nNelle elezioni legislative del giugno 2007, Bart de Wever \u00e8 al secondo posto nella lista delle cartello CD &amp; V-NVA condotto da Inge Vervotte nel distretto di Anversa. De Wever \u00e8 stato eletto deputato con 41.962 voti. Il cartello CD&amp;V-N-VA \u00e8 diventato il pi\u00f9 grande gruppo alla Camera dei rappresentanti del Belgio, con 30 deputati, tra cui 5 della N-VA. Bart de Wever partecipa quindi al fianco di Yves Leterme, leader della CD&amp;V, nelle discussioni con altri partiti per formare un nuovo governo. Si tratta di un periodo di crisi politica, i leader dei partiti lottano per accordarsi su un progetto di governo e in particolare sulla riforma dello Stato federale. Nel mese di agosto del 2007, mentre va al tavolo delle trattative, Bart De Wever dichiara francamente che il calpestio dei dibattiti serve alla causa del suo partito. Nel dicembre 2007, dopo 192 giorni di dithering, vi \u00e8 un governo di transizione (Verhofstadt III) mentre proseguono discussioni sostanziali tra i leader di partito.\nI negoziati alla fine finiscono nel marzo 2008, con la formazione del Governo Leterme I, composto da cinque partiti. La N-VA si rifiuta di partecipare a questo governo, ma ha comunque il voto di fiducia. Pur rimanendo un alleato della CD&amp;V, Bart de Wever deplora la mancanza di impegni concreti delle parti per una riforma dello Stato: \"Abbiamo promesso ai nostri elettori che non si entra in un governo senza la certezza che non ci sarebbe stata una grande riforma dello stato. Anche se sappiamo non sar\u00e0 realizzato tutto il nostro programma. Ma deve essere avanzata sulla regionalizzazione di leve socio-economiche: quali il mercato del lavoro, la fiscalit\u00e0, ecc... Sar\u00e0 anche utile per la Vallonia.\" Durante questo periodo, la fermezza di Bart de Wever sulla questione della riforma dello Stato e degli interessi comunitari seduce molti fiamminghi e aumenta il potenziale elettorale del suo partito.\nPer portare avanti la riforma dello Stato, il primo ministro Yves Leterme propone di dialogare da una comunit\u00e0 all'altra. A met\u00e0 agosto, Bart de Wever ritiene che l'esito delle discussioni sulla ristrutturazione dello stato sono insoddisfacenti. Allo stesso tempo, diversi giornali annunciano che Bart de Wever \u00e8 sotto la protezione della polizia da quando ha ricevuto un flusso crescente di minacce di morte dai francofoni.\nIl 21 settembre 2008, riunendosi in un congresso a Gand, la N-VA decise di dividere il cartello che aveva formato con la CD&amp;V e si un\u00ec all'opposizione. Bart De Wever critica la CD&amp;V per non aver mantenuto le promesse elettorali sulla riforma dello stato e per aver fatto troppe concessioni ai francofoni..\nPopolarit\u00e0 crescente nelle Fiandre.\nAlle elezioni regionali del 7 giugno 2009, Bart de Wever \u00e8 stato eletto membro del Parlamento fiammingo con 123,155 voti, il secondo punteggio pi\u00f9 alto delle Flandre. La N-VA ha ottenuto 16 deputati su 124 ed \u00e8 divenuto il quinto partito delle Flandre. Il partito forma un tripartito con i cristiano sociali della CD&amp;V e i socialisti della sp.a per dirigere la regione fiamminga. Due membri della N-VA, Philippe Muyters e Geert Bourgeois sono nominati ministri di questo governo.\nNel 2009, Bart de Wever \u00e8 un candidato per un gioco, \"mens ter wereld Slimste\" ( \"l'uomo pi\u00f9 intelligente del mondo\") sul canale fiammingo VRT. Questo gioco ha riscosso negli anni un grande successo di pubblico nelle Fiandre ed \u00e8 stato votato pi\u00f9 volte \"il miglior programma di rilassamento\". De Wever partecipa a una serie di programmi e va in finale. La sua presentazione contribuisce alla sua popolarit\u00e0, gli spettatori sono sedotti dalla sua franchezza e dal suo spirito.. Nello stesso anno \u00e8 stato eletto l'uomo dell'anno da VRT.\nPosizione sul separatismo.\nLa Nuova Alleanza Fiamminga (N-VA), il partito di Bart de Wever, vuole l'indipendenza per le Fiandre, negoziando nel quadro europeo. Ma \u00e8 anche un partito che potrebbe partecipare a un governo di coalizione a capo dello Stato belga.\nSe l'indipendenza delle Fiandre \u00e8 il punto No 1 del programma N-VA, Bart De Wever spesso ha schivato questo punto, perch\u00e9 potrebbe perdere gli elettori pi\u00f9 moderati. Per il politologo Dave Sinardet di Anversa: \u00abBart De Wever non ha pi\u00f9 un discorso tradizionale sul nazionalismo, che cerca l'autonomia in nome dell'esistenza di una nazione fiamminga. Lui quasi non parla mai dell'identit\u00e0 fiamminga; La sua tesi \u00e8 piuttosto che il Belgio non funziona, ci sono diversi punti di vista. \u00bb (...) D\u00e0 l'impressione di fornire un'analisi obiettiva come scienziato politico. \u00bb.\nBart de Wever ha ripetutamente affermato che la posizione con la scomparsa del paese come una logica conseguenza che sar\u00e0 raggiunta gradualmente: \u00ab(...) si pu\u00f2 osservare solo la divisione della nazione belga. I partiti politici sono divisi, la rete belga evapora. (...) \u00c8 un'evoluzione a lungo termine. E non vedo il motivo per cui sarebbe fermata. Questo non \u00e8 un cavallo federale che potrebbe cambiare il corso della storia. Ma ci sono molti problemi, come lo stato di Bruxelles. Io sono un conservatore. Non un rivoluzionario. E dipende anche da molti sviluppi in Europa. Per me anche, il Belgio \u00e8 gi\u00e0 un livello sovranazionale. I cittadini richiedono una democrazia con una certa omogeneit\u00e0. Il Belgio non \u00e8 una conferenza diplomatica permanente tra due Paesi. (...) Penso che l'evoluzione provocher\u00e0 l'evaporazione del Belgio. Non siamo in Kosovo o nel XIX secolo. Si tratta di un membro dell'Unione europea che decide oggi il 60 pc delle nostre leggi.\u00bb (Marzo 2008).\nNel giugno 2010, durante la campagna elettorale, ha spiegato la sua strategia: \u00abIl mio obiettivo \u00e8 che il Belgio possa sparire senza che nessuno se ne accorga. Con le Fiandre e la Vallonia, abbiamo due stati di funzionamento ciascuno con il suo parlamento e il suo governo. A Bruxelles, il primo ministro non presiede pi\u00f9 una conferenza diplomatica vuota. Lasciate che il processo vada a compimento.\u00bb (Giugno 2010).\nMentre la N-VA \u00e8 alle elezioni belghe del 13 giugno 2010, il primo partito in Belgio con il 17,40% dei voti, Bart de Wever, tuttavia, vuole rassicurare, non sostenendo, nell'indipendenza immediata delle Fiandre. Tuttavia, non esclude che il Belgio possa scompare un giorno e che il potere alle sue regioni e dell'Unione europea.\nIl 30 novembre 2010, in una conferenza , ha corso ancora una volta come un conservatore e ha detto che in realt\u00e0 non vuole la fine del Belgio: \u00abVogliamo mantenere l'esercito e il denaro e un sacco di prosperit\u00e0 per difendere il Belgio. Ha ricordato che il suo partito non \u00e8 per la rivoluzione, ma per una regolare evoluzione dei poteri del Belgio federale alle regioni e l'Europa.\u00bb\nIl 12 dicembre 2010, in un'intervista al quotidiano tedesco Der Spiegel, ha detto che il Belgio pu\u00f2 scomparire e che \u00ablo Stato belga non ha futuro\u00bb, mentre sostiene che non si lavora per la fine immediata del Belgio. Per il momento, egli sostiene, a nome fiammingo, le competenze pi\u00f9 regionali. La giustizia, la politica fiscale e sociale nella regione fiamminga dovrebbero essere gestite dagli stessi fiamminghi. Per quanto riguarda la politica estera belga, che dovrebbe fondersi con quella dell'Unione Europea. Bart de Wever lega queste riforme e il loro impatto economico con la sostenibilit\u00e0 dello Stato belga. Il fatto che essi non riescono, perch\u00e9, secondo lui, bloccando i negoziati dalle parti del sud, lo ha portato a dire \"che il Belgio non funziona pi\u00f9! \u00abSi tratta di \u00abuna nazione che non \u00e8 riuscita\u00bb. O che \u00e8 diventata \u00ab malata d'Europa \u00bb.\nCompetenze linguistiche.\nDe Wever rilascia interviste in 4 lingue: olandese, francese, inglese e tedesco. I suoi genitori lo incoraggiarono, con le sue stesse parole, durante i suoi anni scolastici ad imparare il francese. \"Siamo stati incoraggiati ad imparare il francese a casa e il riflesso \u00e8 stato: \"Assicurati di essere bravo in francese, altrimenti i francofoni ti descriveranno come un contadino spaventoso.\" Nel 2005, De Wever ha seguito, tra le altre cose l'allora presidente dello SPIRIT Geert Lambert, ad un corso di aggiornamento in francese in un istituto linguistico in Vallonia.\nAll'inizio degli anni '90 ha fatto due settimane di lavoro per le vacanze in un centro culturale nei Paesi Baschi. Secondo un giornalista di De Standaard, De Wever ha parlato solo basco in una conferenza stampa nel 2013 nei Paesi Baschi.\nControversie.\nNel 1996, \u00e8 stato fotografato mentre partecipava a una conferenza tenuta dal leader francese di estrema destra del \"Fronte Nazionale\" Jean-Marie Le Pen. De Wever ha giustificato la sua presenza sostenendo che \"in una democrazia tutti devono avere il diritto di esprimere la propria opinione, anche se si tratta di un parere detesto.\"\nNell'ottobre 2007, in reazione alle scuse del sindaco di Anversa per la collaborazione della sua citt\u00e0 nella deportazione degli ebrei durante la Seconda guerra mondiale, Bart De Wever ha detto che:\n\"Anversa non ha organizzato la deportazione degli ebrei, \u00e8 stata vittima dell'occupazione nazista ... coloro che erano al potere, al momento hanno dovuto prendere decisioni difficili in tempi difficili. Non trovo molto valoroso stigmatizzarli ora.\"\nHa successivamente pubblicato le scuse per i rappresentanti della Comunit\u00e0 Ebraica di Anversa. A seguito di questi eventi, in un editoriale pubblicato su Le Monde, lo scrittore belga di lingua francese Pierre Mertens ha affermato 'che Bart De Wever \u00e8 stato un 'leader negazionista convinto'. De Wever ha accusato Mertens per questa affermazione.\nNel mese di luglio 2016, ha definito Angela Merkel personalmente responsabile per il \"pasticcio che lei stessa ha creato\" in relazione agli attacchi terroristici in Germania del 2016. Sul canale radio Radio 1, ha affermato 'che Angela Merkel avrebbe dovuto portare una coalizione militare europea contro l'ISIS, e che non era un vero leader, e insinua che avrebbe potuto parzialmente impedire l'attacco. De Wever \u00e8 stato criticato per questo da parte del leader del Partito Socialista Differente, John Crombez, che ha detto di vergognarsi per l'affermazione sulla Merkel in riferimento al fatto che sarebbe la causa dei \"grandi problemi in Europa.\" Le osservazioni di De Wever furono contrastate anche da altri politici belgi e da un giornalista fiammingo. De Wever ha anche affermato che Merkel ha causato l'ascesa di Donald Trump, Geert Wilders e Marine Le Pen.\nMinacce di morte e malattie.\nNel dicembre 2013, il giornale belga Het Laatste Nieuws ha ricevuto una pallottola nella posta con una lettera indirizzata a Bart De Wever, apparentemente da un estremista comunista. De Wever ha ricevuto protezione della polizia.\nNel novembre 2013 \u00e8 stato ricoverato in ospedale con gravi angosce e dolori al petto. \u00c8 stato ricondotto in un'unit\u00e0 di terapia intensiva nel febbraio 2014 con un'infezione polmonare grave.\nRiconoscimenti.\n2013: Premio Sabino Arana dal nome della Basco Sabino Arana"}
{"id": "4625911", "revid": "543975", "url": "https://it.wikipedia.org/wiki?curid=4625911", "title": "Episodi di Wilfred (terza stagione)", "text": "La terza stagione della serie televisiva statunitense Wilfred \u00e8 trasmessa dal 20 giugno 2013 su FX.\nIn Italia la stagione \u00e8 trasmessa da Fox Comedy dal 5 novembre 2014."}
{"id": "4625912", "revid": "1251388", "url": "https://it.wikipedia.org/wiki?curid=4625912", "title": "Valen\u00e7ay (formaggio)", "text": "Il Valen\u00e7ay \u00e8 un formaggio francese a pasta molle da latte crudo di capra.\nDal 1998 gode del marchio AOC, ossia dell'Appellation d'origine contr\u00f4l\u00e9e."}
{"id": "4625918", "revid": "599013", "url": "https://it.wikipedia.org/wiki?curid=4625918", "title": "Jonathan Davies (rugbista 1988)", "text": "Biografia.\nNato in Inghilterra a Solihull, ma cresciuto in Galles a Bancyfelin in Carmarthenshire, inizi\u00f2 a giocare a scuola come mediano d'apertura, ma il suo insegnante lo spost\u00f2 a tre quarti centro perch\u00e9 riteneva il suo fisico pi\u00f9 adatto a tale ruolo; quella fu la posizione in campo che da allora assunse.\nEntrato nelle giovanili del , con tale squadra esord\u00ec nel 2006 in prima divisione gallese, e gi\u00e0 l'anno successivo fu in Celtic League con la \"franchise\" regionale degli .\nEsord\u00ec in Nazionale gallese nel 2009 a Toronto contro il e disput\u00f2 il suo primo Sei Nazioni nel 2011, facendo parte della squadra che vinse le edizioni 2012 (con il Grande Slam) e 2013; fu anche presente alla dove il giunse fino al quarto posto finale.\nPrese inoltre parte al \"tour\" dei British Lions del 2013 in Australia, scendendo in campo in tutti i tre \"test match\" contro gli \"Wallabies\" nella serie vinta 2-1 dalla selezione interbritannica.\nNel 2014 firm\u00f2 un contratto biennale con i francesi del ; durante un incontro nel finale di campionato con si ruppe il legamento crociato anteriore di un ginocchio e i tempi di recupero, dai sei agli otto mesi, gli resero impossibile essere convocato per la in Inghilterra.\nDue anni pi\u00f9 tardi, tuttavia, fu di nuovo convocato nei per il loro \"tour\" in Nuova Zelanda; Davies scese in campo in tutti i tre incontri della serie contro gli \"All Blacks\", che fin\u00ec senza vincitori, con una vittoria per parte e un pareggio nell'ultimo incontro."}
{"id": "4625919", "revid": "288300", "url": "https://it.wikipedia.org/wiki?curid=4625919", "title": "Super League 2011-2012 (Svizzera)", "text": ""}
{"id": "4625922", "revid": "288300", "url": "https://it.wikipedia.org/wiki?curid=4625922", "title": "Super League 2012-2013 (Svizzera)", "text": ""}
{"id": "4625923", "revid": "288300", "url": "https://it.wikipedia.org/wiki?curid=4625923", "title": "Super League 2013-2014 (Svizzera)", "text": ""}
{"id": "4625925", "revid": "288300", "url": "https://it.wikipedia.org/wiki?curid=4625925", "title": "Super League 2005-2006 (Svizzera)", "text": ""}
{"id": "4625926", "revid": "205250", "url": "https://it.wikipedia.org/wiki?curid=4625926", "title": "Alfredo Tragni", "text": "Fu presidente del Meda e, in seguito, del dal 1971 al 1980.\nBiografia.\nOriginario di Meda, Alfredo Tragni divenne a partire dagli anni cinquanta un affermato industriale del legno, importando dall'America Latina, dall'Africa occidentale e dall'India legname per i mobilifici e gli artigiani della Brianza. Il suo rapporto col Brasile fu cos\u00ec intenso che il distretto di Outeiro nella citt\u00e0 di Bel\u00e9m gli ha intitolato il proprio impianto sportivo.\nSposato, ebbe due figli, Dario e Anna.\nTragni \u00e8 deceduto il 30 novembre 2009, all'et\u00e0 di 88 anni.\nCalciatore.\nAll'et\u00e0 di 17 anni, nel 1937, il giovane Tragni venne tesserato dal Meda, la squadra della sua citt\u00e0. Per sua stessa ammissione, fu in quell'occasione che abbandon\u00f2 gli studi, rinunciando all'universit\u00e0 per giocare a calcio.\nNella stagione 1939-1940 il Meda vinse il girone B e le finali lombarde di Prima Divisione, venendo promosso in Serie C, dove gioc\u00f2 anche contro il Como nella stagione successiva.\nTragni smise di giocare nel 1952 e divenne presidente del club bianconero. Nel corso della sua carriera aveva incominciato giocando come attaccante, per poi passare in difesa a seguito della diffusione del \"sistema\".\nPresidente del Como.\nNel 1968, Alfredo Tragni entra a far parte del Consiglio d'amministrazione del , societ\u00e0 di cui diviene presidente nel 1971. Insieme con il cosiddetto \"gruppo dei medesi\" (composto anche da Cassina, Mastrangelo, Giorgetti) guid\u00f2 la ricostruzione della squadra lariana, promossa dalla Serie C nel 1968, trasformandola in una societ\u00e0 moderna, dopo anni di gestioni pi\u00f9 \"tradizionaliste\". Il culmine di quest'opera di raffinamento arriv\u00f2 con l'ingaggio del Direttore sportivo Giancarlo Beltrami e del \"talent scout\" Mino Favini, i quali costruirono la squadra che conquist\u00f2 la promozione in Serie A al termine del campionato 1974-1975, sotto la guida tecnica di Giuseppe Marchioro, fortemente voluto da Tragni, che gi\u00e0 aveva cercato di acquistarlo da calciatore, quando era presidente del Meda.\nL'avventura nella massima serie dur\u00f2 un solo anno e, nel 1977-1978, il Como conobbe la retrocessione in Serie C1. Ma Tragni, richiamato Marchioro in panchina, con due promozioni consecutive riport\u00f2 il Como in Serie A.\nAl termine del vittorioso campionato cadetto 1979-1980, all'et\u00e0 di 60 anni, Alfredo Tragni lasci\u00f2 la carica di presidente a Mario Beretta, suo vice, che avrebbe ricoperto tale incarico per tre anni e poi, dopo la parentesi di Benito Gattei, nuovamente dal 1993 al 1997."}
{"id": "4625927", "revid": "761672", "url": "https://it.wikipedia.org/wiki?curid=4625927", "title": "Consultorio", "text": ""}
{"id": "4625938", "revid": "228587", "url": "https://it.wikipedia.org/wiki?curid=4625938", "title": "Il monastero dimenticato", "text": ""}
{"id": "4625939", "revid": "260676", "url": "https://it.wikipedia.org/wiki?curid=4625939", "title": "El d\u00eda de la bestia", "text": ""}
{"id": "4625942", "revid": "767487", "url": "https://it.wikipedia.org/wiki?curid=4625942", "title": "Crooked Arrows", "text": "Crooked Arrows \u00e8 un film del 2012 diretto da Steve Rash.\nTrama.\nIl film tratta di una partita di lacrosse, dove una squadra di indiani d'America cerca di vincere la stagione.\nIl nativo americano Joe Logan aka \"Logan the Legend\" \u00e8 impaziente di modernizzare il suo casin\u00f2 espandendosi sulla terra dei suoi antenati, ma prima deve mettersi alla prova con suo padre: il tradizionalista capo tribale Ben Logan. Il capo acconsentir\u00e0 alla richiesta di Joe solo a condizione che soddisfi la sua sfida e cio\u00e8 allenare la squadra di lacrosse al liceo in difficolt\u00e0, che compete contro i giocatori meglio equipaggiati e meglio allenati del campionato Prep School. Joe accetta con riluttanza e si rende presto conto che la sfida richieder\u00e0 una leadership che aveva perduto anni fa come giocatore di lacrosse. Perso su come raggiungere i suoi giocatori, Joe scopre che la risposta risiede nel tradizionale patrimonio culturale di questo sport. Ottenendo il rispetto della sua squadra, Joe li aiuta a ripristinare l'orgoglio e restituire il gioco del lacrosse alla sua gente."}
{"id": "4625943", "revid": "767487", "url": "https://it.wikipedia.org/wiki?curid=4625943", "title": "Giulio Pagliano", "text": ", alcune sue opere sono conservate nel Museo Sigismondo Castromediano di Lecce e nella Pinacoteca Corrado Giaquinto di Bari.\nOltre a frequentare i circoli artistici di Venezia e partecipare a varie edizioni della Biennale, l'artista gallipolino scrisse di critica d'arte per i giornali \"L'Adriatico\", edito a Zara e il \"Rugantino\".\nNel Museo civico di Gallipoli si trovano le opere: il \"Ritratto di Sophia Stevens\", \"La casa di sanit\u00e0 e il porto di Gallipoli\", la \"Veduta del porto di Gallipoli (toletta di guerra)\", una tela che rappresenta un \"Giovane in veste militare\", un autoritratto e una raccolta di dodici cartoline che rappresentano paesaggi. \nIl nucleo pi\u00f9 consistente delle sue opere \u00e8 conservato nella pinacoteca del monastero dei cistercensi di Martano."}
{"id": "4625947", "revid": "729019", "url": "https://it.wikipedia.org/wiki?curid=4625947", "title": "Art\u00ebm \u010cesakov", "text": " Ha vinto una medaglia d'argento nella piattaforma 10 m sincro ai Campionati europei di tuffi 2013 di Rostock, gareggiano con il compagno di nazionale Viktor Minibaev ed una di bronzo Campionati europei di tuffi 2012 di Eindhoven, nel \"team event\" in squadra con Nade\u017eda Ba\u017eina."}
{"id": "4625948", "revid": "599013", "url": "https://it.wikipedia.org/wiki?curid=4625948", "title": "Paul Goldstein", "text": ""}
{"id": "4625953", "revid": "287204", "url": "https://it.wikipedia.org/wiki?curid=4625953", "title": "Artem Cesakov", "text": ""}
{"id": "4625954", "revid": "123737446", "url": "https://it.wikipedia.org/wiki?curid=4625954", "title": "Melita Norwood", "text": "Forn\u00ec al KGB, nel periodo 1937-1972, segreti nucleari a cui aveva accesso grazie al suo impiego presso la British Non-Ferrous Metals Research Association. \u00c8 stata considerata \"la pi\u00f9 importante agente donna mai reclutata dall'URSS\".\nBiografia.\nMelita Norwood nacque da padre lettone, Alexander Sirnis, e madre inglese, Gertrude Stedman, a Pokesdown, nel Dorset. Entrambi i genitori furono attivi nei circoli socialisti. Nel 1935 spos\u00f2 Hilary Norwood (1910\u20131986), insegnante di famiglia russa e convinto comunista. Fervente comunista ella stessa, non ha apparentemente ottenuto profitto materiale dalle proprie azioni di spionaggio. Quando fu interrogata sui moventi delle proprie azioni, spieg\u00f2: \"Feci quel che feci, non per soldi, ma per aiutare a prevenire la disfatta di un nuovo sistema che aveva dato, ad un costo elevato, cibo e cure a gente che non se li poteva permettere, una buona educazione e un servizio sanitario\".\nLe sue attivit\u00e0 spionistiche furono rese pubbliche per la prima volta da Vasili Mitrokhin nel 1999. A quell'epoca si sostenne che le autorit\u00e0 britanniche avevano appreso del suo status solo a partire dalla diserzione dello stesso Mitrokhin, avvenuta nel 1992, sebbene fosse ben noto il fatto che Melita fosse una simpatizzante comunista, ma era stato deciso di non agire per evitare di essere scoperti. Tuttavia la Norwood non \u00e8 stata mai perseguita dalla giustizia per ci\u00f2 che ha fatto."}
{"id": "4625955", "revid": "287204", "url": "https://it.wikipedia.org/wiki?curid=4625955", "title": "Artem \u010cesakov", "text": ""}
{"id": "4625956", "revid": "599013", "url": "https://it.wikipedia.org/wiki?curid=4625956", "title": "Art\u00ebm Cesakov", "text": ""}
{"id": "4625959", "revid": "599013", "url": "https://it.wikipedia.org/wiki?curid=4625959", "title": "Fernand Desrousseaux", "text": "Carriera.\nNazionale.\nVenne convocato dalla Nazionale francese B che partecip\u00f2 ai Giochi olimpici del 1908, disput\u00f2 l'unica partita giocata dalla sua Nazionale in quell'edizione."}
{"id": "4625961", "revid": "300067", "url": "https://it.wikipedia.org/wiki?curid=4625961", "title": "Stefanie Collins", "text": ""}
{"id": "4625963", "revid": "82000", "url": "https://it.wikipedia.org/wiki?curid=4625963", "title": "Lune di Saturno", "text": ""}
{"id": "4625966", "revid": "1318658", "url": "https://it.wikipedia.org/wiki?curid=4625966", "title": "Giancarlo Sangregorio", "text": "Biografia.\nNasce a Milano nel 1925. Comincia da autodidatta a scolpire opere in pietra, affascinato dalla materia delle cave dell'Ossola, dove trascorre lunghi periodi. Terminati gli studi classici, frequenta i corsi di scultura all'Accademia di Brera a Milano sotto la guida di Marino Marini.\nDi quel periodo sono le sue prime importanti mostre di gruppo nelle principali citt\u00e0 italiane. Dal 1950 al 1958 soggiorna sovente in Versilia: lavora il marmo delle Apuane e modella figure e ceramiche nelle fornaci di Viareggio. Intraprende lunghi viaggi all'estero, in particolare a Parigi, dove ha uno studio.\nIntensifica i viaggi di formazione e contatto con artisti e gallerie in diverse nazioni, segue con interesse le proposte dell'arte informale, ma non \u00e8 collocabile nel clima del momento e si distingue dagli artisti cresciuti con lui non accettando mai regole e mode solo per assecondare le aspettative della critica. \u00c8 del 1952 la sua prima personale a Milano. Da allora \u00e8 presente alle pi\u00f9 significative manifestazioni d'arte internazionali. Ha esposto in Francia, ex\u2013Jugoslavia, Germania, Israele, Belgio, Svizzera, Svezia, Stati Uniti, Messico, Argentina, Giappone e in Italia nelle maggiori citt\u00e0 d'arte. L'interesse per le arti primitive, lo avvicina all'Africa dei Dogon e proprio in Mali viene a contatto con la realt\u00e0 primordiale delle maschere e assiste alla lavorazione. Dopo aver conosciuto il mondo terreno dell'Africa, inizia un viaggio in Oceania che lo porta lungo il corso del fiume Sepik ad avvicinarsi ai lavori degli scultori della Nuova Guinea. Le opere di Giancarlo Sangregorio sono custodite in raccolte private e pubbliche italiane ed estere; numerosi anche i monumenti in diverse citt\u00e0 europee. Frequenta le Fornaci di Cunardo in provincia di Varese e quelle dei Mazzotti ad Albisola. Significativa anche la ricerca sulle Impronte, esposte alla Fondazione Mudima di Milano nel 1994."}
{"id": "4625974", "revid": "716642", "url": "https://it.wikipedia.org/wiki?curid=4625974", "title": "Karl Kainberger", "text": "Biografia.\nEra il fratello di Eduard, anch'egli calciatore e compagno di squadra in nazionale e nel Salisburgo AK.\nCarriera.\nClub.\nDal 1935 al 1937 ha giocato nel Salisburgo AK.\nNazionale.\nHa partecipato ai Giochi Olimpici di Berlino 1936, chiusi dalla sua nazionale con la vittoria della medaglia d'argento dopo la sconfitta ai tempi supplementari nella finale contro l'Italia; nel corso del torneo ha giocato 2 partite, compresa la finale, segnando anche 2 gol (uno contro la Polonia ed uno contro l'Italia in finale)."}
{"id": "4625983", "revid": "606039", "url": "https://it.wikipedia.org/wiki?curid=4625983", "title": "Aquila di Verraux", "text": ""}
{"id": "4625987", "revid": "300067", "url": "https://it.wikipedia.org/wiki?curid=4625987", "title": "Kimberly Butler", "text": ""}
{"id": "4625989", "revid": "1494169", "url": "https://it.wikipedia.org/wiki?curid=4625989", "title": "Le\u015bnica", "text": ""}
{"id": "4626001", "revid": "71155", "url": "https://it.wikipedia.org/wiki?curid=4626001", "title": "Discografia di Donatella Rettore", "text": "Questa voce elenca l'intera discografia italiana di Donatella Rettore dal 1974 ad oggi. \nI dischi ufficiali di Rettore sono stati pubblicati in diversi paesi del mondo, tra cui Svezia, Germania, Giappone, Portogallo Francia e Grecia e consistono per il mercato italiano di 13 album in studio, 2 live, 5 raccolte ufficiali contenenti brani inediti, 30 singoli commerciali (di cui 27 da artista principale e 3 da artista ospite) suddivisi in 20 singoli in vinile, 4 CD singoli e 5 singoli digitali, e 10 singoli promozionali, di cui 7 in vinile e 3 in CD single e 12 video musicali..\nOttiene un primo grande e inaspettato successo in Europa e in particolare in Germania e Svizzera, con il singolo \"Lailol\u00e0\" che riusc\u00ec a vendere oltre cinquecentomila copie ma pass\u00f2 praticamente inosservato in Italia. \nNonostante due partecipazioni precedenti al Festival di Sanremo (al quale parteciper\u00e0 per cinque volte in totale come cantante in gara), diventa celebre al grande pubblico italiano con il singolo \"Splendido splendente\" del 1979, contenuto nell'album \"Brivido divino\", dal testo lungimirante e anticipatorio del tema della chirurgia estetica e dell'ossessione per l'immagine, nonch\u00e8 per quello delle Identit\u00e0 non binarie, proseguendo con grandi successi commerciali come \"Kobra\", canzone vincitrice del Festivalbar 1980, dal testo a doppio senso ambiguo ed ironico, \"Donatella\", uno dei primi esempi di Ska all'italiana, \"Lamette\" e \"Io ho te\"; i suoi album pi\u00f9 venduti sono \"Magnifico delirio\", \"Estasi clamorosa\", \"Kamikaze Rock 'n' Roll Suicide\" e \"Incantesimi notturni\". \nL'artista ha inciso tre brani scritti da Elton John e il suo entourage: \"Remember\", \"This Time\" e \"Sweetheart on Parade\". \nPartecipa per otto volte al Festivalbar, vincendone due edizioni (1980, a pari merito con Miguel Bos\u00e8 e 1981).\nNel 1985 \"Tv Sorrisi e Canzoni\" stila una classifica degli artisti che hanno venduto pi\u00f9 singoli nei precedenti 10 anni e Rettore \u00e8 risultata settima, l'unica donna che la precede \u00e8 Mina.\nAttualmente non sono reperibili dati di vendita ufficiali di Rettore ma, in un'intervista radiofonica, la cantante ha dichiarato di aver venduto circa venti milioni di dischi.\nCollaborazioni.\nDuetti e partecipazioni presenti in album di altri artisti, non pubblicati come singoli.\nPosizionamenti nelle classifiche italiane (Parziale).\n\"Dal 1979 al 1994, dati da Hit Parade Italia\"."}
{"id": "4626003", "revid": "121658", "url": "https://it.wikipedia.org/wiki?curid=4626003", "title": "Marino Severini", "text": ""}
{"id": "4626010", "revid": "300067", "url": "https://it.wikipedia.org/wiki?curid=4626010", "title": "Johannah Leedham", "text": ""}
{"id": "4626019", "revid": "125185877", "url": "https://it.wikipedia.org/wiki?curid=4626019", "title": "Paolo Vannucci", "text": "A lui e ad altri tre calciatori vincitori della medaglia d'oro ai Giochi olimpici di Berlino, tutti originari di Carrara, \u00e8 intitolato lo stadio della citt\u00e0 toscana, il cui nome completo \u00e8 \"Stadio comunale dei Marmi L. Marchini, A. Piccini, P. Vannucci, B. Venturini\".\nCarriera.\nClub.\nCresciuto nella , con la quale dal 1931 al 1935 ha disputato complessivamente 80 partite in Prima Divisione (la terza serie dell'epoca), ha in seguito giocato per tre stagioni consecutive in Serie B con la maglia del , dal 1935 al 1938, totalizzando complessivamente 34 presenze nel campionato cadetto.\nAll'et\u00e0 di 25 anni termin\u00f2 la carriera da calciatore per dedicarsi totalmente, con brillanti risultati, nella professione di avvocato.\nNazionale.\n\u00c8 stato il portiere di riserva della Nazionale italiana ai Giochi olimpici di Berlino 1936.\nNel 1936 fu chiesto al tecnico Vittorio Pozzo, gi\u00e0 campione del mondo, di allestire per i Giochi olimpici di Berlino un team fatto di calciatori universitari o iscritti negli istituti di istruzione superiore, in modo da poter raggiungere lo status, vincolante, di squadra dilettante. Vannucci, essendo studente presso la facolt\u00e0 di legge dell'Universit\u00e0 di Pisa, fu convocato come portiere di riserva; oltre a lui, furono convocati altri tre giocatori originari di Carrara: l'altro portiere Bruno Venturini, il difensore Achille Piccini ed il centrocampista Libero Marchini."}
{"id": "4626024", "revid": "33751", "url": "https://it.wikipedia.org/wiki?curid=4626024", "title": "Stadio Loni Papu\u00e7iu", "text": "Lo stadio Loni Papu\u00e7iu () \u00e8 un impianto sportivo situato a Fier, in Albania.\nUsato prevalentemente per il calcio \u00e8 lo stadio di casa delle squadra del Klubi Sportiv Apolonia Fier. L'impianto ha una capacit\u00e0 di 12 000 posti a sedere ed \u00e8 omologato per la Kategoria Superiore.\nIl campo da gioco \u00e8 completamente in erba naturale e misura 65x105 m."}
{"id": "4626025", "revid": "124123", "url": "https://it.wikipedia.org/wiki?curid=4626025", "title": "Bob Siebenberg", "text": "Era l'unico statunitense nella line-up dei Supertramp.\nLo pseudonimo \"Bob C. Benberg\" deriva da un errore di trascrizione sul suo permesso di lavoro quando arriv\u00f2 a Londra per la prima volta. \nIl figlio Jesse si un\u00ec ai Supertramp nel periodo della pubblicazione dell'album live \"It Was The Best of Times\".\nSiebenberg ha pubblicato un album da solista nel 1985 intitolato \"Giants in Our Own Room\" (accreditato a \"Siebenberg\"), in cui canta nella met\u00e0 dei brani, oltre che a suonare le tastiere e la batteria. In questo disco partecipano anche Scott Gorham dei Thin Lizzy (Gorham \u00e8 il cognato di Siebenberg), Steve Farris dei Mr. Mister, il batterista dei Procol Harum B. J. Wilson, Kerry Hatch degli Oingo Boingo e il compagno di band John Helliwell. Un vecchio amico, Derek Beauchemin, si un\u00ec per co-scrivere i brani e suonare le tastiere.\nPrima di unirsi ai Supertramp, Siebenberg era membro della band pub rock Bees Make Honey e dei RHS, un gruppo statunitense.\nSiebenberg \u00e8 stato anche in un gruppo chiamato Heads Up, che ha pubblicato nel 1989 un album intitolato \"The Long Shot\". A Siebenberg si unirono Gorham, il suo partner compositivo Dennis O'Donnell, Mark Hart, Brad Cole, John Helliwell, Marty Walsh e nuovamente Scott Gorham alla chitarra.\nNel 2015 ha pubblicato il suo terzo album solista, intitolato \"Glendale River\"."}
{"id": "4626028", "revid": "486946", "url": "https://it.wikipedia.org/wiki?curid=4626028", "title": "Sua Altezza reale", "text": ""}
{"id": "4626029", "revid": "122326926", "url": "https://it.wikipedia.org/wiki?curid=4626029", "title": "Miguel Vale de Almeida", "text": "Si laure\u00f2 in antropologia presso la Facolt\u00e0 di Scienze Sociali della Nuova Universit\u00e0 di Lisbona, prosegu\u00ec alla State University di Binghamton dove ottenne il \"Master's degree\". Oggi insegna all'Istituto Universitario di Lisbona (ISCTE), lo stesso dove consegu\u00ec il dottorato. La sua opera di ricerca si snoda tra le tematiche legate al suo Paese, al Brasile e la Spagna, trattando di genere e sessualit\u00e0, cos\u00ec come del concetto di razza e di postcolonialismo.\n\u00c8 direttore della rivista portoghese \"Etnogr\u00e1fica\". Ha pubblicato vari libri (due dei quali anche negli Stati Uniti e nel Regno Unito: \"The Hegemonic Male. Masculinity in a Portuguese Town\" e \"An Earth-Colored Sea: \u2018Race\u2019, Culture, and the Politics of Identity in the Portuguese-Speaking World\")."}
{"id": "4626031", "revid": "1543377", "url": "https://it.wikipedia.org/wiki?curid=4626031", "title": "L'ultima fortezza", "text": "L'ultima fortezza (\"The Fort\") \u00e8 un romanzo storico avventuroso scritto da Bernard Cornwell. Il libro narra gli eventi della Spedizione di Penobscot del 1779 durante la guerra d'indipendenza americana.\nTrama.\nNell'estate del 1779, le forze dell'esercito britannico stabiliscono una serie di fortificazioni concentrate in un forte situato nella penisola di \"Majabigwaduce\", sulla baia di Penobscot, con l'obiettivo di instaurare una presenza militare in questa zona della costa e creare una nuova colonia conosciuta con il nome di Nuova Irlanda. In risposta a ci\u00f2, lo stato del Massachusetts, con il supporto del Congresso Continentale, invia una spedizione con lo scopo di scacciare gli inglesi. Le truppe americane sbarcano e tentano di portare un assedio alla fortezza britannica con una serie di azioni gravosamente ostacolata dai disaccordi per il controllo della spedizione tra il commodoro Dudley Saltonstall ed il generale Solomon Lovell. L'operazione finisce in un disastro quando una flotta britannica sotto il comando di Sir George Collier giunge, spingendo la flotta americana alla totale autodistruzione lungo il fiume Penobscot. Nel romanzo il reggimento britannico riporta la vittoria grazie al coraggio del tenente John Moore."}
{"id": "4626033", "revid": "124292199", "url": "https://it.wikipedia.org/wiki?curid=4626033", "title": "Plateau d'Albion", "text": "Il Plateau d'Albion \u00e8 un vasto altopiano carsico alto mediamente 850\u00a0m s.l.m., situato nel sud-est della Francia, che si frappone, collegandoli, tra il Mont Ventoux e la Montagna di Lura. La sua superficie ammonta a 49.080 ha. Dal 1971 al 1996 ospit\u00f2 una base di lancio di missili nucleari.\nToponimia.\nFu la terra delle popolazioni celto-liguri degli Albiensi che gli diedero il nome e che facevano parte della federazione degli Albici. In provenzale classico il suo nome \u00e8 \"Plan d'Aubion\", mentre nella versione mistraliana esso prende il nome di \"Plan d'Aubioun\".\nGeografia fisica.\nGeologia.\nNel Giurassico si vennero depositando alternativamente strati di calcare, marne e argille che formarono, per uno spessore di oltre 1000 metri, la placca di base. L'altopiano \u00e8 quindi situato su un substrato calcareo a facies urgoniane (Cretaceo) le quali si presentano oggi come un modellato carsico, con karren, numerose cavit\u00e0 sotterranee e doline.\nGli strati pi\u00f9 recenti e pi\u00f9 vicini alla superficie consistono prevalentemente in sedimenti dell'Aptiano e calcareniti del Barremiano, ricoperte a loro volta da coltri di materiale colluviale e alluvionale di natura silicea, nonch\u00e9 da argille di decalcificazione (Quaternario).\nIdrologia.\nIl Plateau d'Albion, traforato da innumerevoli cavit\u00e0, \u00e8 un immenso bacino acquifero che collega le pendici orientali del Mont Ventoux alla Montagna di Lura. I corsi d'acqua ipogei alimentano diverse sorgenti e risorgive, di cui la pi\u00f9 nota \u00e8 Fontaine-de-Vaucluse. E le pi\u00f9 profonde cavit\u00e0 (ne sono state individuate oltre 200, tramite i loro sbocchi in superficie) sono la grotta di Jean Nouveau, con il suo pozzo verticale di accesso di 168 metri, e la grotta di Autran; ambedue raggiungono e superano la profondit\u00e0 di 600 metri.\nGeografia politica.\nSuddivisione amministrativa.\nL'altopiano si estende in tre Dipartimenti: Vaucluse, Dr\u00f4me e Alpes-de-Haute-Provence ed appartiene alla Regione Provenza-Alpi-Costa Azzurra. Esso \u00e8 suddiviso amministrativamente in 7 comuni:\nLa popolazione complessiva ammonta pertanto a 4.277 abitanti (2011).\nAttivit\u00e0 economiche.\nPer la maggior parte gli abitanti dell'altopiano sono dediti all'agricoltura, che vede in primo luogo la coltivazione della Lavanda, con 4.500 ha coltivati.\nDa essa deriva sia la produzione di miele che quella di essenza da profumo.\nSi affianca la produzione di cereali, fra i quali spicca il Farro in diverse variet\u00e0.\nMolto attivo e conosciuto \u00e8 l'allevamento di capre e pecore, e quindi la produzione di formaggi freschi tipici locali.\nIl turismo \u00e8 essenzialmente esplicato nei campeggi, specie per base d'escursioni, ma \u00e8 il turismo speleologico che caratterizza in particolare questo territorio.\nLa Flora.\nSi elencano qui le specie pi\u00f9 rappresentative e diffuse."}
{"id": "4626035", "revid": "1573940", "url": "https://it.wikipedia.org/wiki?curid=4626035", "title": "Chiesa di San Paolo (Olbia)", "text": "La chiesa di San Paolo \u00e8 uno dei principali luoghi di culto cattolici della citt\u00e0 di Olbia, in Sardegna.\nStoria e descrizione.\nL'edificio sorge nella parte alta del centro storico e venne edificato sulle rovine di un tempio pagano di epoca romana, forse dedicato ad Ercole. Intitolata originariamente alla \"Conversione di San Paolo\", \u00e8 stata l'unica parrocchia olbiese fino al 1954, quando fu riaperta l'antica basilica di San Simplicio, gi\u00e0 cattedrale e fuori le mura.\nLa vicinanza della chiesa al sito in cui si elevava il castello giudicale (attuale palazzo dell'ex Guardia di Finanza, in corso Umberto), i cui resti ancora erano visibili nei primi anni dell'Ottocento, la fanno ritenere la cappella palatina dei sovrani di Gallura e loro luogo di sepoltura.\nLa chiesa risale probabilmente al Basso Medioevo, essendo gi\u00e0 citata in documenti del XV secolo, ma venne pesantemente ristrutturata e modificata nella met\u00e0 del XVIII secolo, adeguata, come in altri casi, al gusto predominante barocco.\nNel 1939, l'edificio, di forma rettangolare con tre cappelle per parte, fu ampliato con pianta a croce latina, cupola (successivamente maiolicata) e navata trasversale. Purtroppo si decise di demolire l'attiguo e vetusto oratorio della confraternita della Santa Croce, che, tuttavia, sar\u00e0 rifatto negli anni novanta.\nL'interno, barocco, fu affrescato negli anni sessanta dal pittore Alberto Sanna (1929-2010): \"Resurrezione e angeli musicanti\" nell'abside, la Via Crucis nelle pareti laterali, l'illustrazione dei Sacramenti nell'intradosso della cupola.\nAssai interessanti sono: l'altare maggiore e la balaustra in marmo policromo, il coro e il pulpito lignei di scuola veneziana, i secenteschi sandali d'argento e la coronetta della Madonna Assunta, l'ostensorio di maniera barocca siciliana, le statue del Settecento di San Paolo, di San Francesco e della Vergine. Il campanile, la sobria facciata e l'intera parte esterna sono di granito gallurese.\nRecentemente sono state rinvenute, nei sotterranei della chiesa, due cripte con i resti dei componenti di diciotto famiglie locali. Come, infatti, ipotizzava lo storico Dionigi Panedda (1916-1989) e, tuttora, l'architetto Giovanni Fara, nuove ricerche potrebbero portare al ritrovamento di tombe pi\u00f9 antiche, soprattutto del periodo giudicale."}
{"id": "4626037", "revid": "858648", "url": "https://it.wikipedia.org/wiki?curid=4626037", "title": "I miei primi quarant'anni", "text": ""}
{"id": "4626040", "revid": "112063070", "url": "https://it.wikipedia.org/wiki?curid=4626040", "title": "Stadiumi Kastrioti", "text": "Lo stadio Stadiumi Kastrioti \u00e8 un impianto sportivo situato ad Kruj\u00eb in Albania ristrutturato nel 2008.\nUsato prevalentemente per il calcio \u00e8 lo stadio di casa delle squadra del Klubi Sportiv Kastrioti.\nL'impianto ha una capacit\u00e0 di 8.400 posti a sedere ed \u00e8 omologato per la Kategoria Superiore.\nIl campo da gioco \u00e8 completamente in erba naturale e misura 65x105 m."}
{"id": "4626043", "revid": "729019", "url": "https://it.wikipedia.org/wiki?curid=4626043", "title": "Walter Scherff", "text": "Biografia.\nNacque a Stoccarda, nel distretto di Bad Cannstatt, il 1\u00ba novembre 1898. Il 2 gennaio 1922 spos\u00f2 Ella Haas.\nCarriera militare.\nPrima guerra mondiale.\nEntr\u00f2 come cadetto nell'esercito di W\u00fcrttemberg, il 26 dicembre 1915, presso il Reggimento di fanteria. Nel settembre dell'anno successivo venne promosso ufficialmente al fronte con il grado di guardiamarina e destinato al reparto della marina militare. Successivamente pass\u00f2 di nuovo all'esercito e venne nominato comandante di plotone. Il febbraio 1917 fu promosso tenente. Durante la Prima guerra mondiale venne ferito e per questo decorato con il Distintivo per feriti in ferro.\nPrimo dopoguerra.\nDopo la guerra venne chiamato per far parte dell'Esercito imperiale tedesco. Nel 1919 entr\u00f2 nelle Reichswehr, venendo distaccato di volta in volta nei vari reggimenti posti in Austria, fino ad essere trasferito, il 1\u00ba ottobre 1929 nel suo paese natale. Nell'ottobre 1931 pass\u00f2 al reggimento di cavalleria presso Grimsby. Il 1\u00ba ottobre 1932 venne trasferito al Ministero della difesa di Berlino. Il 1\u00ba marzo dell'anno successivo fu promosso capitano. Il 1\u00ba ottobre 1935 venne trasferito allo Stato maggiore dell'esercito e di conseguenza il 1\u00ba agosto 1936 promosso maggiore. Il 1\u00ba settembre 1943 venne promosso a maggior generale.\nSeconda guerra mondiale.\nIl 1\u00ba ottobre 1938 venne trasferito all'Oberkommando des Heeres (OKH) e divenne generale del 7\u00b0 dipartimento dell'esercito. Il 1\u00ba aprile dell'anno successivo venne promosso a tenente colonnello. Durante la mobilitazione per l'imminente inizio della Seconda guerra mondiale, venne collocato, nell'estate 1939, a capo del 7\u00b0 dipartimento dello Stato maggiore dell'Esercito. Il 1\u00ba settembre 1941 venne promosso colonnello.\nIl 20 luglio 1944, in occasione della riunione organizzata da Hitler all'interno del Wolfsschanze per discutere questioni riguardanti la guerra, fu ferito gravemente in quello che era destinato essere il fallito attentato a Hitler. Condotto in ospedale, alcuni giorni dopo ricevette la visita del F\u00fchrer in persona. Il 2 settembre 1944 ricevette da Hitler il Distintivo per feriti del 20 luglio 1944.\nAttivit\u00e0 come storico militare.\nNella primavera del 1942 venne nominato da Adolf Hitler, storico militare dell'Oberkommando der Wehrmacht. Divenendone poi di fatto il capo, nelle sue mani, per circa tre anni, vi furono tutti gli archivi dell'esercito tedesco.\nUltimi mesi e morte.\nDurante la Battaglia di Berlino, quando ormai la Germania era allo stremo delle forze contro l'avanzata imponente dell'Armata Rossa, pur senza aver ricevuto alcun ordine, nei primi mesi del 1945, bruci\u00f2 alcuni dei documenti dell'archivio in suo possesso. Soprattutto all'inizio di maggio di quell'anno, andarono perduti parte dell'intero archivio contenente i documenti delle conferenze di Hitler e tutto il comparto in stenografia. Dopo la cattura da parte dell'Esercito americano, mor\u00ec il 25 maggio 1945, suicidandosi con una capsula di cianuro."}
{"id": "4626044", "revid": "1442080", "url": "https://it.wikipedia.org/wiki?curid=4626044", "title": "Horch 8", "text": "La Horch 8 era una famiglia di autovetture di lusso prodotti dal 1926 al 1935 dalla Casa automobilistica tedesca Horch.\nStoria e profilo.\nContesto storico.\nIl nuovo programma produttivo intrapreso dalla Horch con l'arrivo di Moritz Straus nel 1920 e di Paul Daimler nel 1922 prevedeva la riduzione della gamma ad un solo modello, bench\u00e9 proposto in svariate versioni. Il primo passo fu quello di ridurre la gamma ad un solo modello e ci\u00f2 avvenne con il lancio della 10M20, gi\u00e0 progettata da Arnold Zoller, che occupava alla Horch il ruolo di direttore tecnico prima dell'arrivo di Daimler. Con le dimissioni di Zoller e l'arrivo del figlio del grande Gottlieb Daimler, la sola Horch in listino evolse nel modello \"10M25\", rimasto in produzione fino al 1926. Ma il passo successivo fu assai pi\u00f9 ambizioso: la Casa di Zwickau, gi\u00e0 nota per le auto di lusso, decise di passare alla produzione di motori ad 8 cilindri, all'epoca considerato il \"non plus ultra\" in fatto di raffinatezza tecnica. Non solo, ma la Germania, pur essendo ormai famosa per il prestigio di molti fra i suoi costruttori automobilistici, era ancora a digiuno di unit\u00e0 ad 8 cilindri, per cui se la Horch avesse proposto un simile propulsore sarebbe entrata ancor pi\u00f9 a pieno titolo nell'olimpo dei grandi costruttori di lusso tedeschi.\nFu cos\u00ec che al Salone di Berlino del 1926 venne presentata la \"303\", una nuova Horch, nuova specialmente sotto il punto di vista tecnico, poich\u00e9 con il nuovo motore ad 8 cilindri mirava verso vette commerciali ancor pi\u00f9 esclusive e si poneva quindi un gradino pi\u00f9 in alto rispetto all'antesignana \"10M25\". Tale modello inaugur\u00f2 la saga della famiglia di vetture Horch nota come \"Horch 8\", dove la cifra 8 stava a sottolineare con orgoglio la presenza del nuovo e raffinato motore. La saga delle \"Horch 8\" si pu\u00f2 suddividere in due fasi: una che vide come direttore tecnico Paul Daimler, protrattasi fino al 1930, ed una che invece ha visto l'arrivo del nuovo direttore tecnico Fritz Fiedler, chiamato a sostituire Paul Daimler che nel frattempo era andato in pensione.\nLa fase Daimler (1926-30).\nIl primo 8 cilindri tedesco.\nLa prima \"Horch 8\" \u00e8 stata la \"303\": presentata, come si \u00e8 detto, al Salone di Berlino tenutosi dal 29 novembre al 7 novembre, la sua produzione in serie fu avviata solo a partire dal 2 gennaio dell'anno seguente, data in cui fu ultimata la messa a punto definitiva del suo motore ad 8 cilindri. Questa unit\u00e0 motrice disponeva di novit\u00e0 tecniche d'avanguardia per l'epoca, ed anche di particolarit\u00e0 tecniche assai peculiari. Tra le novit\u00e0 spiccava la distribuzione a doppio asse a camme in testa, una soluzione adottata all'epoca solo da pochissimi costruttori e quasi sempre solo nell'ambito della competizioni. Tali alberi a camme erano mossi mediante due alberi verticali.\nTra le particolarit\u00e0 vere e proprie, che possono riscontrarsi solo nei motori Horch ad 8 cilindri, va ricordato innanzitutto il ridotto ingombro longitudinale del motore: pur trattandosi di un 8 cilindri in linea, la lunghezza dell'intero propulsore era contenuta in soli 880 mm. Tale insolita caratteristica traeva origine da diverse altre soluzioni piuttosto singolari, specie se raccolte in un unico esempio di propulsore. Innanzitutto il motore Horch ad 8 cilindri era un motore caratterizzato dalla corsa molto lunga in rapporto alla misura dell'alesaggio. Il pistone percorreva infatti una distanza di ben 118 millimetri dal punto morto superiore a quello inferiore, un valore notevole se rapportato ai 65\u00a0mm di diametro delle canne cilindri. Gi\u00e0 tale ridotta misura permise di ridurre la lunghezza del blocco motore, ma non solo: gli otto cilindri erano dotati a due a due di canne cilindri in comune e di un sistema di intercapedini per il raffreddamento tale per cui ogni coppia di cilindri disponeva di uno stesso tratto di intercapedini in comune. Ci\u00f2 port\u00f2 ad una riduzione degli ingombri del motore, ma anche ad una riduzione del suo peso. A quest'ultimo fine hanno contribuito anche altre soluzioni, come l'utilizzo dell'alusil per fabbricare i pistoni. L'alusil \u00e8 una lega di alluminio e silicio, strettamente imparentata con quella che ben settant'anni dopo sarebbe stata utilizzata dalla BMW per la produzione dei suoi motori (ma la tecnica per la realizzazione delle canne cilindri era ovviamente diversa e ben pi\u00f9 moderna). I pistoni erano inoltre caratterizzati dal cielo concavo, in modo da creare una camera di combustione di forma ottimale una volta giunto al punto morto superiore. A tale forma ottimizzata contribuiva anche la disposizione delle valvole, inclinate di 13 gradi in modo da dare luogo ad una sorta di camera emisferica ante litteram. Grande importanza si era data gi\u00e0 all'epoca alla riduzione degli attriti per ottimizzare il rendimento termico. Insomma, il nuovo motore costruito dalla Horch era dotato di tutta una serie di soluzioni tecniche avanzate che si sarebbero potute ritrovare molti decenni dopo. Non solo, ma molto tempo dopo tali accorgimenti sarebbero divenuti per tutte le Case automobilistiche un punto fondamentale nella progettazione di un propulsore. Tra le altre novit\u00e0 portate dal nuovo motore, vi fu l'arrivo dell'accensione a batteria, in luogo della precedente soluzione a magnete, ormai desueta.\nEvoluzione durante la fase Daimler.\nLa \"303\", prima esponente della famiglia \"Horch 8\", nasceva su di un telaio in acciaio derivato da quello dell'antesignana, la \"10M25\", rispetto al quale veniva aggiornato solo in alcuni dettagli. L'avantreno conserv\u00f2 la soluzione ad assale rigido con molle a balestra semiellittiche, mentre il retrotreno, anch'esso ad assale rigido, abbandon\u00f2 lo schema a balestre cantilever in favore delle balestre semiellittiche. L'impianto frenante prevedeva tamburi da 401\u00a0mm di diametro sulle quattro ruote ed era provvisto di servocomando Dewandre a depressione: la \"303\" fu tra i primissimi modelli al mondo a proporre un sistema frenante servoassistito, visto che l'inventore belga Albert Dewandre aveva brevettato da pochissimo tempo il suo dispositivo. Questo \u00e8 un altro aspetto che rende cos\u00ec importante la famiglia delle \"Horch 8\" dal punto di vista storico e tecnico.\nIl motore della \"303\" era un'unit\u00e0 da 3132 cm\u00b3 alimentata mediante un carburatore verticale MOV. La potenza massima di questo motore era di 60 CV a 3200 giri/min, sufficienti per spingere la vettura ad una velocit\u00e0 massima di 100\u00a0km/h. secondo le specifiche fornite all'epoca dalla Casa tedesca, per\u00f2, prima di poter raggiungere tale punta massima era necessario sottoporre il motore ad una fase di rodaggio che prevedeva tra l'altro di non poter superare i 50\u00a0km/h durante i primi 1500\u00a0km di percorrenza ed i 70\u00a0km/h in una seconda fase. Il motore trasferiva la propria coppia motrice alle ruote mediante un cambio a 4 marce dotato di frizione multidisco a secco. La \"303\", denominata anche \"12/60 PS\", era disponibile in una sola variante di passo, pari a 3.45 metri. A partire da tale telaio era possibile ordinare la vettura con carrozzeria torpedo a 6 posti, pullman-limousine o pullman-cabriolet. In alternativa era poi possibile avere il solo telaio nudo da carrozzare a proprio piacimento.\nParallelamente alla \"303\" venne introdotta alcuni mesi dopo anche la \"304\", meccanicamente e motoristicamente identica alla prima, ma provvista di un telaio a passo corto (3.16 metri) che la consentiva di montare carrozzerie sportiveggianti, come la roadster a 2 posti o la cabriolet a 2 porte e a 4 posti. Vi era anche una terza variante, denominata \"limousine Weymann\", caratterizzata dalla presenza degli ammortizzatori idraulici. Le prestazioni velocistiche della \"304\" erano simili a quelle della \"303\".\nAlla fine del 1927, la \"303\" e la \"304\" vennero sostituite rispettivamente dai modelli \"305\" e \"306\", che invece portarono delle novit\u00e0 tecniche in pi\u00f9, a cominciare dal motore, il cui alesaggio venne aumentato da 65 a 67.5\u00a0mm, per una cilindrata complessiva pari a 3376\u00a0cm\u00b3. Anche la potenza massima ebbe un incremento e pass\u00f2 cos\u00ec a 65\u00a0CV a 3200 giri/min, ma le prestazioni velocistiche delle due vetture rimasero pressoch\u00e9 immutate. La \"305\" fu proposta nella stessa gamma di carrozzerie prevista per la \"303\", mentre la versione a passo corto, cio\u00e8 la \"306\", vide anche l'arrivo di una nuova variante, ossia la cabriolet Weymann a 4 posti.\nI due modelli appena descritti furono entrambi sostituiti alla fine del 1928 da un unico nuovo modello, la \"350\", prevista nelle due varianti di passo di cui sopra. A cambiare in maniera significativa \u00e8 ancora una volta la cilindrata del motore, salita a 3950\u00a0cm\u00b3 grazie ad un nuovo incremento dell'alesaggio, salito questa volta da 67.5 a 73\u00a0mm. Con una potenza massima di 80 CV, la velocit\u00e0 massima poteva salire a 110\u00a0km/h, anche se in realt\u00e0 gli esemplari con carrozzerie pi\u00f9 grandi e pesanti (e specialmente quelli con telaio a passo lungo) non fecero registrare miglioramenti di sorta. Dalla gamma delle carrozzeria spar\u00ec la versione torpedo, oramai non pi\u00f9 in voga, e persino il telaio nudo non fece pi\u00f9 parte del listino. Rimasero quindi a catalogo la limousine a 6 posti e la cabriolet a 6 posti per le versioni a passo lungo, mentre quelle a passo corto poterono essere ordinate unicamente come cabriolet a 4 posti. Le varianti di carrozzeria seguivano gli orientamenti stilistici delle auto americane, queste ultime presenti anche in diversi mercati europei, tra cui quello tedesco, e che si stavano rivelando delle concorrenti ostiche per i modelli prodotti nel Vecchio Continente. In ogni caso, con i suoi 2.855 esemplari prodotti, la \"350\" fu la pi\u00f9 venduta tra le \"Horch 8\", un trionfo destinato a spegnersi entro breve tempo a causa dello scoppio della grande crisi economica di fine decennio.\nLa \"350\" a passo lungo fu sostituita dalla \"375\", mentre la versione a passo corto rimase in vendita ancora qualche mese. Introdotta nel novembre 1929, pochi giorni dopo il crollo della borsa di Wall Street, la \"375\" differiva telaisticamente dalla \"350\" per il suo telaio ribassato e per le carreggiate allargate, il che conferiva maggior stabilit\u00e0 in curva. Per il resto le altre differenze stavano solo in alcuni particolari tecnici, come ad esempio un nuovo tipo di sterzo, un nuovo carburatore per il motore (che rimase per\u00f2 sempre da 4 litri ed 80 CV) ed esternamente per i nuovi paraurti a tre listelli orizzontali ed i nuovi fari di dimensioni maggiorate. Per la prima volta comparvero anche le ruote con coprimozzi e lo stemma a \"sfera alata\" sul radiatore. La \"375\" fu inoltre prevista solo con telaio a passo lungo poich\u00e9, come gi\u00e0 accenato, la \"350\" passo corto rimase in listino per alcuni altri mesi, prima di essere sostituita dalla \"400\": quest'ultima era in pratica una variante a passo corto della \"375\", da cui differiva anche per altri particolari, come la nuova frizione monodisco a secco ed il cambio a 3 marce. Si trattava di soluzioni volte a semplificare l'allestimento tecnico della vettura e quindi a poter commercializzare quest'ultima ad un prezzo pi\u00f9 basso. Alcuni esemplari di \"400\" furono allestiti con carrozzeria ed allestimento specifici per la polizia tedesca dell'epoca. Mentre la \"375\" venne proposta in una gamma piuttosto ampia di carrozzerie, la \"400\" venne invece prevista solo come limousine a 4 posti e come cabriolet a due porte e a 4 posti.\nSi entra a questo punto in una fase di transizione, in cui Paul Daimler, alla fine del 1929 lasci\u00f2 la Horch per ritirarsi in pensione. Il suo posto venne preso da Fritz Fiedler, che in seguito avrebbe dato origine alle \"Horch 8\" di seconda generazione. Ma nel frattempo, mentre il nuovo direttore tecnico della Horch stava traducendo in realt\u00e0 i nuovi progetti ed i primi modelli di nuova progettazione stavano vedendo la luce, la gamma delle \"Horch 8\" con motore bialbero continu\u00f2 con una nuova evoluzione basata sulle specifiche di Daimler: nel dicembre 1930 entr\u00f2 infatti in listino la \"405\", in pratica una versione leggermente semplificata della \"375\", rispetto alla quale venne eliminato il servofreno, ma vennero mantenute soluzioni come la frizione multidisco ed il cambio a 4 marce. La carriera della \"405\" prosegu\u00ec per quasi tutto il 1931 parallelamente alla \"400\": la fine della loro produzione sanc\u00ec la fine delle \"Horch 8\" di concezione daimleriana.\nLa fase Fiedler (1930-35).\nAggiornamenti per le nuove Horch 8.\nIl compito affidato a Fritz Fiedler al suo arrivo alla Horch fu di ridurre i costi produttivi della gamma. Un compito non facile che costrinse il nuovo direttore tecnico a rinunciare a alcune raffinate soluzioni adottate dal suo predecessore. Prima di tutto la distribuzione dei nuovi motori ad 8 cilindri fu affidata ad un solo asse a camme e non pi\u00f9 a due e perci\u00f2 anche il movimento dello stesso asse a camme fu affidato ad un solo albero verticale anzich\u00e9 due. Ma furono anche i cilindri ad essere pesantemente rivisti: le misure di alesaggio e corsa furono infatti completamente stravolte alla base. Mentre i motori di Daimler erano caratterizzati da una corsa molto lunga che privilegiava la coppia motrice, i nuovi motori di Fiedler videro la corsa scendere da 118 a 104\u00a0mm, mentre l'alesaggio pass\u00f2 ad 87\u00a0mm, almeno nel primo modello di nuova generazione. Tra le novit\u00e0 introdotte da Fiedler vi fu anche un nuovo albero a gomiti su 10 supporti di banco anzich\u00e9 5.\nEvoluzione durante la fase Fiedler.\nCon l'avvento delle nuove Horch, la gamma divenne piuttosto complicata da descrivere per il gran numero di modelli introdotti e anche tolti di produzione in poco tempo. Il primo modello appartenente alle Horch dell'era Fiedler fu la \"500\", introdotta nel settembre 1930. Essa affianc\u00f2 temporaneamente i modelli \"400\" e \"405\" di vecchia generazione e propose il nuovo motore monoalbero da 4944\u00a0cm\u00b3 con potenza massima di 100 CV, stavolta raggiunti a 3400 giri/min. Il cambio rimase a 4 marce, mentre la frizione torn\u00f2 alla configurazione monodisco a secco. La \"500\" raggiungeva una velocit\u00e0 massima di 120\u00a0km/h ed era prevista in due varianti di carrozzeria: limousine a 6 posti e cabriolet a 6 posti. Il telaio era quello delle precedenti \"Horch 8\" a passo lungo (3.45 metri).\nNel gennaio del 1931 vennero invece immesse nel mercato due nuove varianti, la \"410\" e la \"450\": esse affiancarono temporaneamente i modelli \"400\" e \"405\" di vecchia generazione, cos\u00ec come la \"500\" con motore monoalbero. Anche i due nuovi modelli proposero la medesima configurazione motoristica della \"500\", stavolta applicata a due unit\u00e0 motrici rispettivamente da 4014 e da 4516\u00a0cm\u00b3, con potenze massime di 80 e 90 CV. Il cambio era a 3 marce nella \"410\" ed a 4 marce nella \"450\", mentre la frizione torn\u00f2 alla configurazione monodisco a secco, una soluzione gi\u00e0 prefigurata nella \"400\". Per quanto riguarda la meccanica telaistica, vennero apportate delle modifiche al retrotreno, che comunque conserv\u00f2 lo schema ad assale rigido, cos\u00ec come l'avantreno. La \"410\", prevista solo con telaio a passo corto (3.16 metri come nelle precedenti \"Horch 8\"), raggiungeva una velocit\u00e0 massima di 105\u00a0km/h, mentre la \"450\" proseguiva fino a 115\u00a0km/h. Mentre la variante meno potente era prevista in tre varianti di carrozzeria (limousine a 4 posti e cabriolet a 2 o a 4 porte), la \"450\" differiva in tale gamma unicamente per la presenza della carrozzeria limousine a sei posti in luogo di quella a quattro. Il telaio della \"450\" era quello delle precedenti \"Horch 8\" a passo lungo (3.45 metri).\nUn mese dopo il lancio dei modelli \"410\" e \"450\", vennero introdotti altri due modelli, la \"420\" e la \"470\": la prima era in pratica una versione a passo corto della \"450\", anche in questo caso lo stesso delle precedenti versioni. Le carrozzerie previste per la \"420\" erano le stesse della \"410\". Quanto alla \"470\", si trattava invece di una \"450\", ma disponibile con un nuovo cambio manuale ZF a 4 marce, che a richiesta poteva prevedere anche l'overdrive oltre ai rapporti standard.\nRiepilogando, nel mese di febbraio del 1931 questa era la gamma della \"Horch 8\":\nIn pratica la gamma constava di sette modelli equipaggiati complessivamente con quattro motorizzazioni e tre varianti di cambio.\nCinque mesi dopo, a luglio, la gamma si ampli\u00f2 ulteriormente con l'arrivo della \"440\", praticamente una \"410\", ma equipaggiata con cambio a 4 marce anzich\u00e9 3 e prevista unicamente con telaio a passo lungo.\nNel mese di settembre del 1931, invece, fu la volta della versione economica, denominata \"430\" ed equipaggiata con una variante dealesata del nuovo monoalbero di Fiedler. Tale variante della cilindrata di 3009\u00a0cm\u00b3 (in seguito portata a 3131\u00a0cm\u00b3), erogava fino a 65\u00a0CV di potenza massima e poteva spingere la \"430\" ad una velocit\u00e0 massima di 100\u00a0km/h. La \"430\" non era economica dal punto di vista del prezzo di listino, identico a quello della \"410\", ma lo era dal punto di vista fiscale e dei consumi, che risultavano pi\u00f9 ridotti. Anche la \"430\" si affianc\u00f2 ai modelli in listino nel 1931. Al momento del debutto della \"430\", quindi, erano ben nove i modelli della gamma \"Horch 8\" ad essere commercializzati in simultanea. Ma alla fine dello stesso anno, i due vecchi modelli con motore bialbero furono tolti dal commercio, lasciando campo libero alle versioni pi\u00f9 recenti.\nRimasero comunque sette modelli distinti in listino (\"430\" con motore da 3 litri, \"410\" e \"440\" con motore da 4 litri, \"420\", \"450\" e \"470\" con motore da 4.5 litri e \"500\" con motore da 5 litri), segno che la politica di Moritz Straus, volta gi\u00e0 da oltre dieci anni a ridurre la gamma Horch ad un solo modello, aveva mostrato da tempo tutti i suoi punti deboli, rendendo quindi necessario l'ampliamento di gamma che si stava di fatto attuando.\nSubito dopo il pensionamento delle ultime versioni con motore bialbero, i modelli divennero otto, con l'introduzione della \"480\", che si affianc\u00f2 alla \"500\", della quale riprese l'intera meccanica ed il motore da 5 litri, tranne che per il fatto di adottare lo stesso tipo di cambio della \"470\" (con possibilit\u00e0 di avere l'overdrive anche in questo caso). Un'altra novit\u00e0 fu quella d'inizio 1932 e che interess\u00f2 il modello \"500\", il quale divenne \"500A\", ma che port\u00f2 solo aggiornamenti di dettaglio.\nI successivi sviluppi alla gamma delle \"Horch 8\" si ebbero nella primavera del 1932, con l'arrivo dei modelli \"710\" e \"720\", in pratica delle varianti a passo lungo rispettivamente dei modelli \"410\" e \"420\": in particolare, la \"710\" era sostanzialmente una \"440\" ma equipaggiata con il nuovo cambio \"ZF\" a 4 marce, integrabile a richiesta con l'overdrive. Anche la \"500 A\" pot\u00e9 usufruire di questa variante di trasmissione e fu cos\u00ec ribattezzata \"500 B\", un modello che si differenziava dalla \"480\" per il passo ancor pi\u00f9 lungo e portato da 3.45 a ben 3.75 metri. Ci\u00f2 fece della \"500 B\" la \"Horch 8\" dal passo pi\u00f9 lungo e di conseguenza anche la pi\u00f9 imponente tra le \"Horch 8\" per via dei suoi 5.55 metri di lunghezza. Per chi avesse desiderato una \"normale\" \"500 B\" con passo da 3.45 metri, venne introdotta anche la \"780\", la quale di l\u00ec a poco avrebbe sostituito anche la \"480\". In ogni caso, sia la \"500 B\" che la \"780\" erano anche caratterizzate dall'impianto frenante non pi\u00f9 meccanico ma idraulico.\nMentre la Horch si accingeva a passare sotto il controllo della DKW e a costituire uno dei famosi quattro anelli del colosso sassone noto come Auto Union, la storia della \"Horch 8\" cominci\u00f2 la sua fase discendente: la \"420\" usc\u00ec di listino nell'agosto 1932, sostituita qualche mese pi\u00f9 tardi dalla \"750\", quest'ultima caratterizzata dalla presenza dell'impianto frenante di tipo idraulico. All'uscita di produzione della \"420\" fece seguito due mesi dopo quella della \"440\", mentre nella primavera seguente fu la volta della \"430\" e durante l'estate spar\u00ec anche la \"410\". La \"430\" trov\u00f2 una sostituta nella 830 dotata di motore V8 da 3 litri.\nAlla fine dell'estate 1933, un anno dopo la nascita dell'Auto Union, la gamma della \"Horch 8\" era cos\u00ec composta:\nNel novembre del 1933 furono tolti dal commercio anche la \"710\", la \"720\" e la \"750\": quest'ultima fu sostituita dalla \"750 B\", con modifiche minime. Subito dopo usc\u00ec di scena anche la \"780\".\nRimasero cos\u00ec in listino la \"750 B\" e la \"500 B\": la prima sopravvisse fino al febbraio del 1935, mentre la \"500 B\" fu cancellata nel mese di giugno, ponendo cos\u00ec fine alla saga delle \"Horch 8\". Le ultime Horch 8, ossia la \"750 B\" e la \"500 B\" vennero sostituite dalla 850, che ne ereditarono il motore da 5 litri.\nRiepilogo modelli.\nNella seguente tabella vengono riepilogate le caratteristiche dei vari modelli facenti parte della grande famiglia delle \"Horch 8\". I prezzi riportati sono in RM (reichsmark) e per ogni modello indicato sono compresi tra i due valori indicati, a seconda dell'allestimento e della carrozzeria scelta dal cliente:"}
{"id": "4626046", "revid": "124123", "url": "https://it.wikipedia.org/wiki?curid=4626046", "title": "John Symonds", "text": "Biografia.\nLavor\u00f2 nella Royal Artillery nel periodo 1953-1956, per poi passare nel 1956 alla Polizia Metropolitana di Londra, dove prest\u00f2 servizio con il grado di sergente presso Scotland Yard, fino al 1972, quando lasci\u00f2 il paese per sfuggire ad accuse di corruzione verso ufficiali di polizia.\nTra il 1972-1980 \u00e8 stato un agente KGB impiegato come \"spia Romeo\" con il nome in codice di \"Skot\". Il ruolo affidatogli dai suoi capi sovietici era di sedurre donne impiegate in ambasciate occidentali con l'obiettivo di ottenere segreti.\nNegli anni ottanta Symonds si consegn\u00f2 come spia alla polizia e ai servizi di sicurezza, e apparve sulla prima pagina del \"Daily Express\" (1985) e del \"News on Sunday\" (1987), ma nessuno gli credette. Le sue affermazioni furono prese sul serio solo dopo le rivelazioni del disertore Vasili Mitrokhin nel 1992.\nLa spia non fu mai perseguita dalla legge inglese, n\u00e9 fu mai interrogato dall'MI5 o dall'MI6.\nLa pubblicazione del cosiddetto archivio Mitrokhin caus\u00f2 l'apertura di un'indagine del Parlamento dal Comitato di Intelligence e Sicurezza. Il rapporto contiene parole critiche contro la mancanza di interesse al caso di Symonds dimostrato dai servizi di sicurezza:\nIl Comitato crede che fu un serio fallimento dei servizi di sicurezza quello di non riferire del caso di Symonds nel 1993. [...] Crediamo che il servizio avrebbe dovuto interrogare il signor Symonds, almeno per le registrazioni storiche."}
{"id": "4626059", "revid": "2034231", "url": "https://it.wikipedia.org/wiki?curid=4626059", "title": "Lillian Worth", "text": "Biografia.\nFiglia di John B. Murphy e di Katherine Stahler, Lillian Worth nacque a Brooklyn nel 1884. Il 3 marzo 1905 si spos\u00f2 con Benjamin Platt Wiggins ma il matrimonio dur\u00f2 solo un paio d'anni. La coppia si separ\u00f2, tentando di divorziare in seguito nel 1911 a Reno, riuscendovi poi nel 1914 a Los Angeles. L'attrice, che nel 1913 aveva iniziato la sua carriera cinematografica, si spos\u00f2 una seconda volta nel gennaio 1914 con Erville Alderson, pure lui attore. Anche questo secondo matrimonio fin\u00ec in un divorzio nel 1925.\nPrima attrice della Path\u00e9, lavor\u00f2 prima presso gli studi di Edendale, in California, girando alcuni western. And\u00f2 poi a lavorare, sempre per la Path\u00e9, sulla costa est, nel New Jersey e, quindi, nei nuovi studi di St. Augustine, in Florida. Nel maggio 1914, l'attrice si imbarc\u00f2 alla volta dell'Europa, per andare in Francia, negli studi Path\u00e9 di Parigi. Due mesi pi\u00f9 tardi, si rec\u00f2 a Londra, dove recit\u00f2 in alcuni film della British and Colonial Kinematograph Company e della Motograph Film Company. In settembre, ritorn\u00f2 negli Stati Uniti, dove lavor\u00f2 nel cinema fino al 1937.\nLillian Worth mor\u00ec a Los Angeles il 23 febbraio 1952 all'et\u00e0 di 67 anni."}
{"id": "4626060", "revid": "31886", "url": "https://it.wikipedia.org/wiki?curid=4626060", "title": "Amora (Aviatico)", "text": "Amora (\"Am\u00f6ra\" in dialetto bergamasco) \u00e8 una frazione del comune di Aviatico, in provincia di Bergamo.\nGeografia fisica.\nTerritorio.\nLa frazione di Amora occupa la parte centrale del territorio comunale di Aviatico, ad un'altezza di circa 1.000 m s.l.m.\nSituata sulle pendici della Cornagera, che in quella zona si fanno pi\u00f9 dolci, si trova in posizione altamente panoramica sul sottostante paese di Albino, ma anche sulla media val Seriana e sulla pianura bergamasca. Il centro abitato si sviluppa in modo lineare dall'alto verso il basso, ad un'altezza compresa tra i 1.040 m s.l.m. della zona denominata \"Amora alta\" e gli 830 di \"Amora bassa\".\nIl suo territorio censuario, orograficamente incluso nella val Seriana, \u00e8 delimitato a Nord dalla Cornagera stessa, ad Ovest dall'altra frazione di Ama, ad Est dalla localit\u00e0 \"Camocco\" e quindi da Ganda, mentre a Sud dalle pendici che, con pendenza pi\u00f9 marcata, conducono presso le localit\u00e0 di \"Belloloco\" e \"Petello\", incluse nella frazione di Bondo Petello, nel comune di Albino.\nLa rete viaria \u00e8 molto semplice ed \u00e8 composta da una sola arteria, la strada provinciale SP49 che la interseca perpendicolarmente e la collega sia con il capoluogo di Aviatico, distante circa un chilometro, che con Ganda, posto circa due chilometri pi\u00f9 ad oriente, da cui poi \u00e8 possibile raggiungere Orezzo e Gazzaniga.\n\u00c8 inoltre presente un'altra strada, costruita negli ultimi anni del XX secolo, che mette in comunicazione la zona di \"Amora bassa\" con l'altra frazione di Ama.\nVi sono inoltre numerosi sentieri e mulattiere, molto utilizzati nei secoli scorsi, che collegano il paese con i centri vicini quali Aviatico, Ama, Ganda, Petello e Comenduno.\nPer ci\u00f2 che concerne l'idrografia non molti sono i corsi d'acqua che bagnano il territorio: per lo pi\u00f9 si tratta di piccoli torrenti che prendono vita a valle dell'abitato e che si gonfiano solo in seguito ad abbondanti piogge e che raccolgono le acque in eccesso provenienti dai monti circostanti.\nStoria.\nPoche sono le informazioni riguardanti questo piccolo borgo montano.\nDa sempre posto in una posizione defilata, Amora non ha mai vissuto sul proprio territorio episodi storici di rilievo, \"subendo\" le trasformazioni politiche che avvenivano nel resto della provincia o della regione.\nTra i primi documenti storici che riguardano la zona, vi \u00e8 quello datato 957, nel quale l'imperatore Ottone II di Sassonia assegnava in feudo la valle Seriana al vescovo di Bergamo.\nIn quei tempi la zona di Amora era praticamente disabitata, utilizzata soltanto come transito da pastori nomadi che agivano tra le valli Seriana e Brembana.\nPer quanto riguarda l'origine del nucleo abitativo, una leggenda vuole che questo sia stato formato da alcuni residenti del borgo di Aviatico che nell'anno 999 abbandonarono le loro abitazioni per stanziarsi in luoghi pi\u00f9 riparati, tra cui le guglie della Cornagera, per via della grande paura derivante dall'avvento dell'anno 1000.\nTuttavia pare che, se non la fondazione, quantomeno il definitivo sviluppo del borgo, avvenne durante l'ondata di peste che si scaten\u00f2 nel XIV secolo. In quel periodo gli abitanti dei vicini borghi, per sfuggire al morbo abbandonarono i luoghi abitati per rifugiarsi in localit\u00e0 riparate. Tra queste vi era appunto Amora, che da quel periodo cominci\u00f2 a svilupparsi, grazie soprattutto ad opere di disboscamento che resero utilizzabili a fini agricoli queste pendici poste in posizione assolata.\nCi\u00f2 garant\u00ec coltivazioni di alberi da frutto, nonch\u00e9 uno sfruttamento dei pascoli per l'allevamento bovino, caprino ed ovino. Quest'ultima attivit\u00e0 permise inoltre lo svilupparsi dei commerci, in quanto la lana prodotta veniva venduta alle industrie della val Gandino e della bassa val Seriana.\nL'unico sussulto nella tranquilla vita del paese vi fu nel 1398 quando, nell'ambito delle lotte fratricide tra guelfi e ghibellini, il duca di Milano Barnab\u00f2 Visconti si attiv\u00f2 per sottomettere la fazione guelfa dei Signori di Comenduno. Di fronte ai mercenari inviati dal duca milanese, numerosi guelfi cercarono di riparare in posti sicuri, trovando rifugio anche presso il borgo di Amora, posto a monte dell'abitato comendunese.\nPer quanto riguarda l'aspetto religioso, inizialmente gli abitanti per assistere alle funzioni erano costretti a recarsi presso la chiesa di Albino, raggiungibile soltanto tramite angusti sentieri. Di conseguenza col tempo venne innalzata una piccola edicola, dedicata a \"santa Maria Ausiliatrice\", che fungeva da luogo di culto per il paese.\nA livello amministrativo, in epoca tardo-medievale, il borgo venne incluso nelle competenze territoriali dell'entit\u00e0 denominata \"Comune Maggiore di Albino\", comprendente numerosi centri del fondovalle, che poteva gestirne i terreni per uso comune.\nNel 1427, mentre numerose comunit\u00e0 della provincia di Bergamo chiesero aiuto alla Repubblica di Venezia, gli abitanti di Amora mantennero invece neutralit\u00e0 e sottomissione agli eventi, condizione ribadita anche nei confronti delle successive dominazioni francese, con la Repubblica Cisalpina, ed austriaca, con il Regno Lombardo-Veneto.\nUn violento scossone alla tranquillit\u00e0 della popolazione venne dalla violenta epidemia di peste di manzoniana memoria, che tra il 1629 ed il 1631 ridusse notevolmente il numero degli abitanti. In seguito i sopravvissuti, in segno di ringraziamento, decisero di erigere un'altra cappelletta, dedicata a san Rocco.\nIn ambito amministrativo, il 6 luglio 1653 si svincol\u00f2 dal comune di Albino ed ottenne lo status di \"contrada esterna\", denominata \"Ama con Amora e Pradale\", del Comune Maggiore di Albino.\nLo status di contrada esterna diede tuttavia qualche problema di interpretazione dal momento che in documenti del XVIII secolo i tre borghi vengono indicati talvolta come autonomi, talvolta come assoggettati ad Albino.\nNel corso del XVIII secolo le condizioni migliorarono, e con esse anche il numero degli abitanti, che alla met\u00e0 del secolo arrivarono a 132 unit\u00e0. Questa nuova condizione richiese un luogo di culto pi\u00f9 grande che potesse soddisfare le nuove esigenze degli abitanti. Quindi la piccola chiesa di santa Maria Ausiliatrice fu prima riedificata, poi intitolata a san Bernardino da Siena e dal 1754 elevata a rango di parrocchiale.\nContestualmente il piccolo tempietto dedicato a san Rocco, che versava in condizioni di degrado e di abbandono, venne demolito.\nCon l'avvento della napoleonica Repubblica Cisalpina si verificarono una serie di riorganizzazioni territoriali, la prima delle quali, avvenuta nel 1798 port\u00f2 Amora nei confini di Aviatico, salvo poi essere inglobata nuovamente in quelli di Albino a partire dal 1809.\nIl successivo cambio di dominazione, avvenuto nel 1816, inser\u00ec la zona tra le dipendenze dell'austriaco Regno Lombardo-Veneto, che decise l'accorpamento di Amora con Aviatico, in quella che \u00e8 l'attuale configurazione territoriale.\nI decenni seguenti, con il paese che nel 1859 entr\u00f2 a far parte del Regno d'Italia, non videro episodi di rilievo, con gli abitanti (164 nel 1861), dediti a condurre una vita umile ma dignitosa, che tuttavia spesso obbligava a scegliere la via dell'emigrazione sia nei paesi del fondovalle, pi\u00f9 appetibili dal punto di vista dei servizi offerti e delle opportunit\u00e0 professionali, sia all'estero.\nA partire dalla seconda met\u00e0 del XX secolo Amora fu al centro di un discreto sviluppo edilizio, con la costruzione di numerose case di villeggiatura, permesso dall'industria del turismo trainato dalla vicinanza di importanti realt\u00e0 quali Selvino ed Aviatico, che favor\u00ec un incremento delle presenze nei fine settimana e nel periodo estivo.\nEtimologia.\nIncerte sono le origini del nome.\nSecondo lo storico Antonio Tiraboschi dovrebbe derivare da \"Dimora\", in quanto originariamente nel luogo erano presenti alcune capanne utilizzate appunto come dimora dai pastori nomadi, nelle quali si insediarono i primi abitanti. Da \"Dimora\" si pass\u00f2 quindi a \"Damora\" fino all'attuale \"Amora\". Sulla stessa lunghezza d'onda anche il Rosa, altro storico locale, che ipotizza una derivazione dal celtico \"ham\" (abitazione).\nDifferente teoria quella perorata da Umberto Zanetti, il quale teorizza che l'origine sia derivata dal lemma di origine mediterraneo \"ama\", indicante una puntura di cespugli spinosi, toponimo peraltro riscontrabile anche nell'altra vicina frazione di Ama.\nLuoghi d'interesse.\nLa frazione offre una condizione climatica molto favorevole, soprattutto nel periodo estivo, periodo in cui si pu\u00f2 godere di temperature pi\u00f9 miti rispetto al fondovalle. Inoltre vi sono numerose opportunit\u00e0 per chi volesse passare un po' di tempo immerso nella natura, con sentieri che si snodano nei boschi circostanti.\nIl principale \u00e8 quello che, contrassegnato con il segnavia del CAI numero 537, lo collega con Ama e scende verso le localit\u00e0 di \"Petello\" (con l'omonimo santuario) e Comenduno, frazione di Albino.\nIn ambito architettonico, degna di nota \u00e8 la chiesa di san Bernardino da Siena (dal 1986 unita alla parrocchia di Aviatico). Riedificata nel corso del XVIII secolo, al proprio interno custodisce opere pittoriche di buon pregio, tra cui un\u2019\"Ultima Cena\", la \"Madonna del Carmine\" ed il \"Sacrificio di Isacco\", eseguite da artisti locali."}
{"id": "4626061", "revid": "599013", "url": "https://it.wikipedia.org/wiki?curid=4626061", "title": "George North", "text": "Biografia.\nFiglio di padre inglese, militare nella RAF, e di madre gallese, George North \u00e8 nato a King's Lynn in Inghilterra; dopo la sua nascita la famiglia, prima di stabilirsi ad Anglesey, in Galles, dove North crebbe, fu anche a Hong Kong.\nDopo la primaria, frequentata nel villaggio di residenza, North comp\u00ec gli studi superiori a Llandovery; in tale periodo giunse a militare nella rappresentativa U-16 del Galles settentrionale, e a 18 anni fu messo sotto contratto dalla \"franchise\" di Llanelli degli Scarlets.\nA novembre, con solo sei incontri professionistici alle spalle, fu chiamato dal C.T. del Warren Gatland in squadra per i \"test match\" autunnali, debuttando a Cardiff contro il ; malgrado la sconfitta 25-29, North marc\u00f2 due mete, stabilendo il record di gallese pi\u00f9 giovane (18 anni e 214 giorni) a marcare una meta all'esordio internazionale.\nDisput\u00f2 il suo primo Sei Nazioni nel prendendo anche parte alla successiva Coppa del Mondo in Nuova Zelanda, classificandosi quarto e, anche l\u00ec, entrando nelle statistiche come marcatore pi\u00f9 giovane della competizione (contro la battendo il precedente record dell'australiano Joe Roff; ancora, vanta la vittoria nel Sei Nazioni 2012 con il Grande Slam e anche la successiva edizione .\nHa inoltre preso parte al \"tour\" dei British Lions del 2013 in Australia, scendendo in campo in tutti i tre \"test match\" contro gli \"Wallabies\" nella serie vinta 2-1, risultando il miglior realizzatore di mete nelle gare internazionali del \"tour\".\nDalla stagione 2013-14 North milita nella squadra inglese dei Northampton Saints, cui \u00e8 legato da un accordo triennale fino al 2016.\nNella vita privata \u00e8 legato sentimentalmente alla pistard britannica Becky James, campionessa mondiale su pista velocit\u00e0 e keirin, anch'essa originaria del Galles."}
{"id": "4626063", "revid": "765341", "url": "https://it.wikipedia.org/wiki?curid=4626063", "title": "Premio Giorgio Bernardi", "text": "Il premio Giorgio Bernardi \u00e8 un riconoscimento assegnato al miglior arbitro debuttante in Serie A.\nIl premio viene assegnato l'anno successivo al debutto dalla Sezione AIA di Bologna dalla stagione 1988-1989, ed \u00e8 la continuazione del destituito premio Florindo Longagnani, istituito nel 1954 dalla Sezione Arbitri di Modena, il quale \u00e8 stato assegnato fino alla stagione 1987-1988, ed aveva le stesse finalit\u00e0.\nAlbo d'oro.\nDi seguito l'albo d'oro del premio Bernardi:"}
{"id": "4626064", "revid": "287204", "url": "https://it.wikipedia.org/wiki?curid=4626064", "title": "Avitabile", "text": ""}
{"id": "4626080", "revid": "481666", "url": "https://it.wikipedia.org/wiki?curid=4626080", "title": "Lillian Wiggins", "text": ""}
{"id": "4626083", "revid": "606039", "url": "https://it.wikipedia.org/wiki?curid=4626083", "title": "Aquila wahlbergi", "text": ""}
{"id": "4626085", "revid": "74801", "url": "https://it.wikipedia.org/wiki?curid=4626085", "title": "Mikael L\u00f6fgren", "text": "Biografia.\nCarriera sciistica.\nIn Coppa del Mondo ottenne il primo risultato di rilievo il 14 marzo 1987 a Lillehammer (43\u00b0) e il primo podio nel 1992 a Novosibirsk (3\u00b0). Nella stagione 1992-1993 si aggiudic\u00f2 la coppa di cristallo.\nIn carriera prese parte a quattro edizioni dei Giochi olimpici invernali, (22\u00b0 nella sprint, 51\u00b0 nell'individuale, 7\u00b0 nella staffetta), (20\u00b0 nella sprint, 3\u00b0 nell'individuale, 3\u00b0 nella staffetta), (11\u00b0 nella staffetta) e (25\u00b0 nella sprint, 20\u00b0 nell'individuale, 10\u00b0 nella staffetta) e a sette dei Campionati mondiali (4\u00b0 nell'individuale a Lahti 1991 il miglior risultato).\nCarriera da allenatore.\nDopo il ritiro, dal 2000 L\u00f6fgren lavor\u00f2 come allenatore presso l'Accademia nazionale degli sport di Torsby e nei quadri della nazionale svedese, per poi divenire nel 2006 allenatore dei biatleti della nazionale statunitense. In seguito pass\u00f2 alla nazionale norvegese."}
{"id": "4626087", "revid": "287204", "url": "https://it.wikipedia.org/wiki?curid=4626087", "title": "Mikael Lofgren", "text": ""}
{"id": "4626088", "revid": "104458", "url": "https://it.wikipedia.org/wiki?curid=4626088", "title": "Mikael Loefgren", "text": ""}
{"id": "4626093", "revid": "767487", "url": "https://it.wikipedia.org/wiki?curid=4626093", "title": "Azzam (yacht)", "text": "Azzam (tradotto: \"determinazione\") \u00e8 un panfilo privato di propriet\u00e0 del sovrano e politico emiratino Khalifa bin Zayed Al Nahyan.\nRealizzato in 3 anni dai cantieri tedeschi L\u00fcrssen Yacht, lo yacht \u00e8 il risultato di 1 anno di progettazione e collaborazione tra lo studio milanese Nauta Design (Exterior Design), il francese Christophe Leoni (Interior Design) e il britannico Burgess (Technical Project).\nVarato il 5 aprile 2013, misura 180 metri di lunghezza e, alla data del varo, \u00e8 il panfilo pi\u00f9 lungo del mondo, immediatamente seguito da Eclipse del magnate russo Roman Abramovi\u010d che misura 163,5 metri.\nAlimentato da una combinazione di due turbine a gas e due motori diesel che erogano una potenza complessiva di 70 MW (94.000 cv) e da un serbatoio di combustibile da 1 milione di litri, \u00e8 in grado di sviluppare una velocit\u00e0 massima di 31,5 nodi che fa di Azzam il pi\u00f9 veloce della categoria.\nLo yacht dispone di un salone principale con una lunghezza di 29 m ed una larghezza di 18 m, completamente sgombro e libero da pilastri.\nSi stima che il costo di realizzazione sia stato di 605 milioni di dollari, equivalenti a circa 500 milioni di euro."}
{"id": "4626103", "revid": "765341", "url": "https://it.wikipedia.org/wiki?curid=4626103", "title": "Premio Florindo Longagnani", "text": "Il premio Florindo Longagnani era un premio assegnato al migliore arbitro di calcio esordiente in Serie A.\nIstituito nel 1954 dalla Sezione AIA di Modena, \u00e8 stato assegnato fino alla stagione 1987-1988, quando fu sostituito dal premio Giorgio Bernardi.\nAlbo d'oro.\nQuello che segue \u00e8 l'albo d'oro del Premio Longagnani:"}
{"id": "4626111", "revid": "6923", "url": "https://it.wikipedia.org/wiki?curid=4626111", "title": "Benedizione degli alberi", "text": "Benedizione degli alberi da frutto (, Birkhat ha-Ilanot) \u00e8 una benedizione dell'Ebraismo che si recita per la prima volta nel mese ebraico di \"Nisan\", vedendo gli alberi da frutto in fiore, con l'arrivo della primavera a Rosh Chodesh.\nTesto.\nIl mese ebraico di \"Nisan\" a Rosh Chodesh apre ufficialmente la stagione della primavera, quando si pu\u00f2 recitare la preghiera di benedizione vedendo gli alberi da frutto in fiore. Questa speciale benedizione viene recitata solo una volta all'anno e si ringrazia e loda Dio per il continuo rinnovo della Creazione. Il testo \u00e8 il seguente:\nRegole.\n\u00c8 auspicabile cercare l'opportunit\u00e0 di recitare \"Birkhat HaIlanot\" al pi\u00f9 presto nel mese di Nisan (a meno che Rosh Chodesh di Nisan cada di Shabbat). Si dice solo quando sia possibile vedere un albero in fiore per la prima volta. La sola crescita delle foglie non \u00e8 sufficiente a consentire di dire la benedizione: devono esserci fiori (o gemme, secondo alcune autorit\u00e0 halakhiche).\nInterpretazioni.\nIdealmente, la benedizione \"Birkhat HaIlanot\" dovrebbe essere recitata fuori dei limiti cittadini/urbani e davanti ad almeno due alberi in fiore - ma pi\u00f9 ce ne sono e meglio \u00e8 (come per esempio in un frutteto). Ci sono coloro che sostengono che questi alberi devono essere di almeno due specie diverse. Inoltre, \u00e8 auspicabile che sia recitata con un \"minian\" di 10 uomini se possibile, in modo che possa essere seguita dalla preghiera \"Kaddish\".\nSecondo la Cabala ebraica, questa benedizione ha un significato speciale. Quando gli ebrei la recitano, possono redimere le anime che sono state reincarnate nel regno vegetale, rendendo loro possibile di continuare o completare la rettificazione dell'anima. Occorre quindi dirla con intensa concentrazione.\nInoltre \u00e8 bene seguire la benedizione con una donazione di 3 monete per \"tzedakah\" (carit\u00e0), corrispondenti ai tre livelli spirituali di nefesh-ruach-neshama. Inoltre, il Ben Ish Hai raccomanda di dare 4 monete per l'elevazione dell'anima dei propri genitori defunti, in base alle quattro lettere del Nome.\nSi interpreta che questo versetto sia applicabile a chiunque reciti \"Birkhat HaIlanot\" con le giuste intenzioni."}
{"id": "4626115", "revid": "1632387", "url": "https://it.wikipedia.org/wiki?curid=4626115", "title": "Rhamphosuchus crassidens", "text": "Il ranfosuco (Rhamphosuchus crassidens) \u00e8 un rettile estinto, appartenente ai coccodrilli. Visse nel Pliocene inferiore (circa 5 milioni di anni fa) e i suoi resti fossili sono stati ritrovati in India e in Pakistan. \u00c8 considerato uno dei pi\u00f9 grandi coccodrilli esistiti e possedeva uno dei morsi pi\u00f9 potenti mai esistiti in natura.\nDescrizione.\nQuesto animale \u00e8 noto solo per frammenti, tra cui parte di una mascella e parte di una mandibola, che hanno portato alcuni paleontologi a ritenere che \"Rhamphosuchus\" potesse raggiungere una lunghezza di 15 - 18 metri. Stime pi\u00f9 recenti hanno suggerito che questo animale poteva essere lungo 8 - 11 metri, e quindi potrebbe non essere il pi\u00f9 grande coccodrillo noto (Head, 2001). Altri coccodrilli estinti, come \"Deinosuchus\", \"Purussaurus\", \"Mourasuchus\" e \"Gryposuchus\", potrebbero essere stati di dimensioni simili.\nClassificazione.\nDescritto per la prima volta da Richard Lydekker nel 1886, \"Rhamphosuchus\" \u00e8 stato tradizionalmente considerato uno stretto parente dell'attuale gaviale del Gange. Ulteriori studi hanno messo in luce invece parentele con il falso gaviale (\"Tomistoma schlegelii\"), nella sottofamiglia dei tomistomini.\nPaleoecologia.\nStudi compiuti sulla morfologia di \"Rhamphosuchus\" indicano che questo animale doveva avere una dieta pi\u00f9 generalizzata rispetto agli altri tomistomini, pi\u00f9 specializzati in una dieta a base di pesce (Head, 2001).\nIl morso di questo animale era, insieme a quello degli altri crocodilomorfi, il pi\u00f9 potente nel regno animale. Le mascelle si chiudevano a diverse centinaia di chilometri orari. Le stime per un comune esemplare adulto riportano una forza mascellare di 181.000 - 235.000 N e una pressione esercitata dell'ordine di kg/cm2, due volte superiore a quella sul fondo della fossa delle Marianne. I maschi pi\u00f9 grandi probabilmente erano in grado di esercitare pressioni molto maggiori, finanche il doppio di queste stime, come si vede ad esempio nell'alligatore Purussaurus. Per stabilire un confronto, il morso del tirannosauro raggiungeva i 64.000 N, circa quattro volte pi\u00f9 potente dell'attuale coccodrillo marino, mentre il colossale squalo megalodonte si \"fermava\" a circa 100.000 N."}
{"id": "4626117", "revid": "717966", "url": "https://it.wikipedia.org/wiki?curid=4626117", "title": "Birkhat ha-Ilanot", "text": ""}
{"id": "4626121", "revid": "717966", "url": "https://it.wikipedia.org/wiki?curid=4626121", "title": "Birkat haIlanot", "text": ""}
{"id": "4626122", "revid": "606039", "url": "https://it.wikipedia.org/wiki?curid=4626122", "title": "Aquila kienerii", "text": ""}
{"id": "4626124", "revid": "125511477", "url": "https://it.wikipedia.org/wiki?curid=4626124", "title": "Discografia di Anna Oxa", "text": "Questa voce elenca l'intera discografia di Anna Oxa dal 1978 ad oggi. Ha partecipato per quattordici volte al Festival di Sanremo, risultandone vincitrice in due occasioni: la prima nel 1989 con Ti lascer\u00f2, in duetto con Fausto Leali, e la seconda nel 1999 in qualit\u00e0 di solista con Senza piet\u00e0. Anna Oxa ha pubblicato 23 album, di cui due di covers e due live, 3 raccolte ufficiali, un Qdisc, 44 singoli, suddivisi in 20 singoli in vinile, 16\u00a0cd singoli, 3 singoli digitali.\nColonne sonore.\nL'album \"Anna Oxa\" \u00e8 stato promosso con la partecipazione della Oxa come protagonista del film musicale Maschio, femmina, fiore, frutto, diretto da Ruggero Miti e uscito nel 1979. All'interno del film, ristampato in formato DVD nel 2008, la cantante si esibisce in tutti i pezzi del disco.\nIl brano \" Senza di me\" fu inserito nella colonna sonora del film del 1983 \"Vacanze di Natale\", diretto dai fratelli Vanzina."}
{"id": "4626125", "revid": "22356", "url": "https://it.wikipedia.org/wiki?curid=4626125", "title": "Rhamphosuchus", "text": ""}
{"id": "4626127", "revid": "380453", "url": "https://it.wikipedia.org/wiki?curid=4626127", "title": "Associa\u00e7\u00e3o Desportiva Classista Bradesco", "text": "L'Associa\u00e7\u00e3o Desportiva Classista Bradesco \u00e8 una societ\u00e0 di pallavolo femminile brasiliana con sede a Osasco.\nStoria.\nL'Associa\u00e7\u00e3o Desportiva Classista Bradesco viene fondata come nel 1993 a Guaruj\u00e1 col nome di \"Associa\u00e7\u00e3o Desportiva Classista BCN\". La societ\u00e0, gi\u00e0 attiva nella pallacanestro femminile dal 1987, intendeva iniziare un nuovo programma nella pallavolo femminile, grazie anche al sostegno del Banco de Cr\u00e9dito Nacional nelle vesti di sponsor. Esordisce nel Campionato Paulista raggiungendo la finale, persa poi contro il Clube Atl\u00e9tico Sorocaba, ed \u00e8 finalista anche nel campionato brasiliano, alle spalle della Sociedade Recreativa de Esportes Ribeir\u00e3o Preto. Nel 1994 vince il primo titolo della propria storia, affermandosi nel campionato statale contro il Clube Atl\u00e9tico Sorocaba. Il club partecipa alla Coppa del Mondo per club, dove si classifica al terzo posto. In Superliga tuttavia \u00e8 nuovamente sconfitto in finale proprio dal Clube Atl\u00e9tico Sorocaba; la finale viene replicata anche nella stagione successiva con il medesimo risultato.\nNel 1996 vince il secondo titolo statale, battendo in finale il Ribeir\u00e3o Preto, e la societ\u00e0 viene trasferita da Guaruj\u00e1 ad Osasco. L'esordio nella nuova citt\u00e0 arriva nella stagione 1996-97, conclusa al terzo posto. Nel 1998 e nel 1999 arrivano due nuove finali nel campionato statale, perse rispettivamente contro l'Uni\u00e3o Esporte Clube ed l'Esporte Clube Pinheiros. Nella Superliga 1999-00 ottiene nuovamente il terzo posto. Dal 2001 al 2008 domina il Campionato Paulista, battendo in finale il S\u00e3o Caetano e l'Esporte Clube Pinheiros, rispettivamente cinque e tre volte. In Superliga gioca tre finali consecutive contro il Minas T\u00eanis Clube, prendendo la prima ed aggiudicandosi le due successive. Nel 2003 cambia nome in \"Associa\u00e7\u00e3o Desportiva Classista Finasa\".\nDalla stagione 2005-06 inizia un lungo dualismo col Rio de Janeiro V\u00f4lei Clube, che vede ii due club affrontarsi in finale di Superliga ben sette volte: le prime quattro finali sono tutte a favore della rivali. Nel mezzo ci sono le sfide in Coppa del Brasile, che vedono il Rio de Janeiro trionfare nell'edizione 2007 e l'Osasco in quella successiva.\nNel 2009 il club perde il patrocinio del Banco Finasa, ramo del Banco Bradesco, volto a continuare le proprie attivit\u00e0 esclusivamente col settore giovanile, partecipando alle categorie minori del campionato brasiliano. Il club cambia cos\u00ec nuovamente denominazione in \"Associa\u00e7\u00e3o Desportiva Classista Bradesco\" e la sua eredit\u00e0 passa al neonato Osasco Voleibol Clube, che ne accoglie tutte le giocatrici sotto contratto e ne occupa il posto in Superliga.\nRosa 2008-2009.\nL'ultima rosa con la quale il club ha preso parte alla Superliga."}
{"id": "4626128", "revid": "599013", "url": "https://it.wikipedia.org/wiki?curid=4626128", "title": "The Sheriff's Reward", "text": ""}
{"id": "4626135", "revid": "767487", "url": "https://it.wikipedia.org/wiki?curid=4626135", "title": "Kina Malpartida", "text": ""}
{"id": "4626137", "revid": "599013", "url": "https://it.wikipedia.org/wiki?curid=4626137", "title": "The Engineer's Daughter", "text": ""}
{"id": "4626138", "revid": "606039", "url": "https://it.wikipedia.org/wiki?curid=4626138", "title": "Lophotriorchis", "text": ""}
{"id": "4626148", "revid": "1149807", "url": "https://it.wikipedia.org/wiki?curid=4626148", "title": "Yutaka Matsushige", "text": "Entrato nel mondo dello spettacolo nella met\u00e0 degli anni ottanta, ha partecipato in ruoli di primo piano sia al cinema, con pellicole cinematografiche dirette da Takashi Miike, sia in televisione con una serie di dorama di successo a fianco di attori idol maschili come Tomohisa Yamashita, Shun Oguri, Haruma Miura e Kazuya Kamenashi.\nDoppiatori italiani.\nDa doppiatore \u00e8 sostituito da:"}
{"id": "4626149", "revid": "1630029", "url": "https://it.wikipedia.org/wiki?curid=4626149", "title": "Mos\u00e8 Tovini", "text": "Biografia.\nPrimo di otto fratelli, figli del ragionier Eugenio e della maestra Domenica Malaguzzi, Mos\u00e8 Tovini ebbe come padrino lo zio Giuseppe, famoso avvocato, fondatore prima della Banca di Valle Camonica e successivamente della \"Banca San Paolo di Brescia\" e del \"Banco Ambrosiano\" di Milano, proclamato Beato il 20 settembre 1998 da papa Giovanni Paolo II a Brescia.\nIl 9 giugno 1900, dopo gli anni di formazione in seminario, il ventiduenne Mos\u00e8 Tovini ricevette l'ordinazione presbiterale per poi essere inviato a Roma per perfezionarsi nello studio della matematica, filosofia e teologia, accolto tra gli alunni del Seminario Lombardo.\nTornato a Brescia nel novembre 1904, con il nuovo anno chiese di entrare nella Congregazione degli oblati diocesani. Fino alla morte fu al servizio del seminario diocesano prima come professore e dal 1926 come rettore. La sua proposta educativa indicava ai seminaristi tre presenze irrinunciabili: l'eucaristia, la Vergine Immacolata e il papa.\n\u00c8 stato proclamato beato il 17 settembre 2006."}
{"id": "4626150", "revid": "606039", "url": "https://it.wikipedia.org/wiki?curid=4626150", "title": "Aquila minore pettocastano", "text": ""}
{"id": "4626151", "revid": "606039", "url": "https://it.wikipedia.org/wiki?curid=4626151", "title": "Aquilastore panciarossiccia", "text": ""}
{"id": "4626153", "revid": "767487", "url": "https://it.wikipedia.org/wiki?curid=4626153", "title": "Eust\u00e1quio van Lieshout", "text": ""}
{"id": "4626156", "revid": "599013", "url": "https://it.wikipedia.org/wiki?curid=4626156", "title": "The Price of Jealousy", "text": ""}
{"id": "4626157", "revid": "767487", "url": "https://it.wikipedia.org/wiki?curid=4626157", "title": "Luigi Boccardo", "text": ""}
{"id": "4626166", "revid": "1983214", "url": "https://it.wikipedia.org/wiki?curid=4626166", "title": "Lucio Valerio Flacco (console 152 a.C.)", "text": "Biografia.\n\"Flacco\" fu eletto console nel 152 a.C. con Marco Claudio Marcello. Non sono noti fatti notevoli del suo consolato; l'unica notizia che ci \u00e8 pervenuta \u00e8 che mor\u00ec durante l'anno del suo magistrato."}
{"id": "4626179", "revid": "287204", "url": "https://it.wikipedia.org/wiki?curid=4626179", "title": "Georges de la Neziere", "text": ""}
{"id": "4626182", "revid": "486946", "url": "https://it.wikipedia.org/wiki?curid=4626182", "title": "Andre Castanet", "text": ""}
{"id": "4626183", "revid": "1305772", "url": "https://it.wikipedia.org/wiki?curid=4626183", "title": "I Need Your Love", "text": ""}
{"id": "4626191", "revid": "481666", "url": "https://it.wikipedia.org/wiki?curid=4626191", "title": "British and Colonial Kinematograph Company", "text": ""}
{"id": "4626196", "revid": "256896", "url": "https://it.wikipedia.org/wiki?curid=4626196", "title": "Libreria Editrice Vaticana", "text": ""}
{"id": "4626198", "revid": "486946", "url": "https://it.wikipedia.org/wiki?curid=4626198", "title": "Ausiliatrici delle Anime del Purgatorio", "text": ""}
{"id": "4626204", "revid": "256896", "url": "https://it.wikipedia.org/wiki?curid=4626204", "title": "Accademia Austriaca delle Scienze", "text": ""}
{"id": "4626207", "revid": "256896", "url": "https://it.wikipedia.org/wiki?curid=4626207", "title": "Consiglieri nazionali della Camera dei Fasci e delle Corporazioni", "text": ""}
{"id": "4626211", "revid": "256896", "url": "https://it.wikipedia.org/wiki?curid=4626211", "title": "Consiglio nazionale del Partito nazionale fascista", "text": ""}
{"id": "4626220", "revid": "11959", "url": "https://it.wikipedia.org/wiki?curid=4626220", "title": "Al-Masjid al-Nabawi", "text": ""}
{"id": "4626221", "revid": "339392", "url": "https://it.wikipedia.org/wiki?curid=4626221", "title": "Masjid al-Haram", "text": ""}
{"id": "4626223", "revid": "125694846", "url": "https://it.wikipedia.org/wiki?curid=4626223", "title": "Stemma di Sint Maarten", "text": "Lo stemma di Sint Maarten \u00e8 l'emblema identificativo di uno dei quattro stati che formano il Regno dei Paesi Bassi.\nCaratteristiche.\nLo stemma di Sint Maarten \u00e8 costituito da uno scudo sovrastato da un sole che sorge, mentre ai piedi dell'emblema, in un nastro, vi \u00e8 il motto in latino, \"Semper Pro Grediens\" (traducibile con \"Progredendo sempre\"). All'interno dello scudo vi \u00e8 il disegno di un palazzo di giustizia, un monumento nell'angolo in alto a destra e un fiore di Lantana camara (il fiore nazionale) nell'angolo in alto a sinistra. Davanti al sole che sorge vi \u00e8 il pellicano, l'uccello nazionale di Sint Maarten."}
{"id": "4626225", "revid": "56620", "url": "https://it.wikipedia.org/wiki?curid=4626225", "title": "British Directorate of Military Intelligence Section 9", "text": ""}
{"id": "4626229", "revid": "941725", "url": "https://it.wikipedia.org/wiki?curid=4626229", "title": "Gazu hyakki yagy\u014d", "text": " \u00e8 il primo album dell'artista giapponese Toriyama Sekien della celebre serie \"Gazu hyakki yagy\u014d\" e-hon, pubblicato nel 1776. L'album \u00e8 un bestiario soprannaturale, contenente fantasmi, spiriti, apparizioni e mostri che provengono soprattutto dalla letteratura, dal folclore e da altre arti giapponesi. Queste immagini hanno esercitato una profonda influenza sull'immaginario successivo degli \"y\u014dkai\" in Giappone.\nCome riportato in un'intervista rilasciata dal regista Yasushi Kawamura diverse creature presenti in quest'opera sono state adoperate sia nel manga Gantz nello specifico nella missione chiamata \"Nurarihyon Alien Mission\" e nel lungometraggio ad esso collegato del 2016 .\nLe diverse creature sono cos\u00ec descritte e rappresentate:\nLista di creature.\nPrimo volume.\nil primo volume (\u9670) del \"Gazu hyakki yagy\u014d\" comprende le seguenti creature:\nSecondo volume.\nIl secondo volume (\u967d) del \"Gazu hyakki yagy\u014d\" comprende le seguenti creature:\nTerzo volume.\nIl terzo volume (\u98a8) del \"Gazu hyakki yagy\u014d\" comprende le seguenti creature:"}
{"id": "4626232", "revid": "60317299", "url": "https://it.wikipedia.org/wiki?curid=4626232", "title": "Giuseppe Desa da Copertino a boccaperta", "text": ""}
{"id": "4626234", "revid": "60317311", "url": "https://it.wikipedia.org/wiki?curid=4626234", "title": "Giuseppe da Copertino a boccaperta", "text": ""}
{"id": "4626235", "revid": "6923", "url": "https://it.wikipedia.org/wiki?curid=4626235", "title": "Rally Eco Bulgaria", "text": "Il Rally Eco Bulgaria \u00e8 una competizione automobilistica con partenza e arrivo a Sofia, riservata a veicoli alimentati tramite fonti di energia alternativa e inserita dal 2013 al 2015 nel programma del Campionato del mondo FIA energie alternative e dal 2017 al 2018 della FIA E-Rally Regularity Cup."}
{"id": "4626239", "revid": "38120", "url": "https://it.wikipedia.org/wiki?curid=4626239", "title": "Albion (Huntik)", "text": ""}
{"id": "4626244", "revid": "228587", "url": "https://it.wikipedia.org/wiki?curid=4626244", "title": "Pallacanestro alla XXVII Universiade - Torneo maschile", "text": "Il torneo maschile di pallacanestro alla XXVII Universiade si \u00e8 svolto dal 7 al 16 luglio 2013 a Kazan', in Russia."}
{"id": "4626246", "revid": "182470", "url": "https://it.wikipedia.org/wiki?curid=4626246", "title": "URL shortening", "text": ""}
{"id": "4626251", "revid": "94902", "url": "https://it.wikipedia.org/wiki?curid=4626251", "title": "Cognome cinese", "text": ""}
{"id": "4626254", "revid": "1005847", "url": "https://it.wikipedia.org/wiki?curid=4626254", "title": "Elezioni presidenziali in Cile del 2013", "text": ""}
{"id": "4626258", "revid": "60318161", "url": "https://it.wikipedia.org/wiki?curid=4626258", "title": "Il piccolo naviglio", "text": ""}
{"id": "4626259", "revid": "1522738", "url": "https://it.wikipedia.org/wiki?curid=4626259", "title": "Stemma della Guadalupa", "text": "Lo stemma della Guadalupa \u00e8 l'emblema identificativo della Guadalupa, un territorio d'oltremare della Francia nei Caraibi.\nCaratteristiche.\nLo stemma della Guadalupa \u00e8 costituito da un quadrato occupato dal disegno di un sole stilizzato con un uccello che divide il quadrato in due parti, una verde e una blu. Sotto lo stemma del territorio francese \u00e8 presente la scritta \"REGION GUADELOUPE\" sottolineata in giallo. \nInoltre, la Guadalupa ha un altro stemma, non ufficiale, basato sulla bandiera locale, anch'essa non ufficiale."}
{"id": "4626266", "revid": "968255", "url": "https://it.wikipedia.org/wiki?curid=4626266", "title": "Stemma della Martinica", "text": "Lo stemma della Martinica \u00e8 l'emblema identificativo della Martinica, dipartimento d'oltremare della Francia nei Caraibi.\nCaratteristiche.\nLo stemma della Martinica \u00e8 costituito da uno scudo francese moderno di colore blu diviso da una croce bianca in quattro parti, ognuna occupata dal disegno stilizzato di un serpente. Lo stemma e la bandiera non ufficiale della Martinica (unico vessillo ufficiale dell'isola \u00e8 il tricolore francese) sono molto simili tra loro."}
{"id": "4626271", "revid": "729019", "url": "https://it.wikipedia.org/wiki?curid=4626271", "title": "Tiro ai Giochi della VII Olimpiade - Pistola militare a squadre", "text": "La competizione della pistola militare a squadre di tiro a segno ai Giochi della VII Olimpiade si tenne il 3 agosto 1920 a \"Camp de Beverloo\", Leopoldsburg.\nRisultati.\nDistanza 30 metri. 5 concorrenti per squadra, 30 colpi in 5 serie da sei colpi."}
{"id": "4626276", "revid": "587728", "url": "https://it.wikipedia.org/wiki?curid=4626276", "title": "Stemma di Saint-Martin", "text": "Lo stemma di Saint-Martin \u00e8 l'emblema identificativo di Saint-Martin, un territorio d'oltremare della Francia nei Caraibi.\nCaratteristiche.\nLo stemma di Saint-Martin \u00e8 costituito da uno scudo francese moderno con al suo interno la rappresentazione della baia di Marigot (la capitale del territorio d'oltremare), un pellicano che rappresenta la fauna dell'isola, un papavero per flora isolana, una nave che rappresenta l'attivit\u00e0 principale degli isolani, la pesca, e una palma di fronte a un sole a rappresentare il turismo e il clima tropicale del luogo.\nNella parte superiore, in un rettangolo nero, fino al 2007 era presente la scritta dalle lettere gialle \"Ville de Saint-Martin\", poich\u00e9 Saint-Martin faceva parte della Guadalupa; dal 2007, la scritta fu cambiata in \"Collectivit\u00e9 de Saint-Martin\", dal momento che Saint-Martin fu elevata al rango di territorio d'oltremare."}
{"id": "4626277", "revid": "682087", "url": "https://it.wikipedia.org/wiki?curid=4626277", "title": "Tossicosi", "text": ""}
{"id": "4626278", "revid": "729019", "url": "https://it.wikipedia.org/wiki?curid=4626278", "title": "Aeroporto di Tagbilaran", "text": "L'aeroporto di San Jose (tagallo: \"Paliparan ng Tagbilaran\") (IATA: TAG, ICAO: RPVT), definito come principale di classe 1 dalla autorit\u00e0 dell'aviazione civile filippina CAAP, \u00e8 un aeroporto filippino situato nella parte sud-occidentale dell'isola di Bohol, nella provincia di Bohol, nel territorio della citt\u00e0 di Tagbilaran. La struttura \u00e8 dotata di una pista di cemento lunga , l'altitudine \u00e8 di 12\u00a0m, l'orientamento della pista \u00e8 RWY 01-06. L'aeroporto \u00e8 aperto al traffico commerciale domestico."}
{"id": "4626280", "revid": "682087", "url": "https://it.wikipedia.org/wiki?curid=4626280", "title": "Tossiemia gravidica", "text": ""}
{"id": "4626286", "revid": "1337443", "url": "https://it.wikipedia.org/wiki?curid=4626286", "title": "Carlo Giovanni Battista Grillo", "text": "Biografia.\nAppartenente a nobile famiglia genovese attestata in Serravalle Scrivia alla met\u00e0 del Cinquecento, Carlo Giovanni Battista Grillo \u00e8 figlio di Stefano Emanuele e di Maria Ricci Spinola, nobile di Tortona.\nSecondo la tradizione, la famiglia partecipa attivamente alla vita politica e sociale di Serravalle. Dei suoi fratelli, Lorenzo \u00e8 Sindaco durante la dominazione napoleonica, Carlo Giuseppe \u00e8 giureconsulto, Luca \u00e8 prelato e Ferdinando, lasciata l'Italia per l'America, conferisce mandato al fratello Lorenzo affinch\u00e9 gestisca il suo ingente patrimonio immobiliare a beneficio della comunit\u00e0.\nLa carriera pubblica di Carlo Grillo inizia il 26 maggio 1815, quando una lettera d'avviso del ministro Pio Vidua gli notifica che Vittorio Emanuele I lo ha nominato Reggente il Consiglio di Giustizia della citt\u00e0 di Chiavari. Dopo otto anni di intensa attivit\u00e0, ricoperto anche l'ufficio di Prefetto del Tribunale di Prefettura e presieduta la locale Societ\u00e0 Economica, nel 1824 assurge al rango di Senatore nel Senato di Genova, prestando giuramento nelle mani del Presidente conte Luigi Carbonara.\nCon RR.LL.PP. datate in Torino il 30 ottobre del 1829, Grillo lascia Genova per il Senato di Nizza, quale Avvocato Fiscale Generale.\nIl 15 settembre 1831 diventa Consigliere di Stato Ordinario applicato alla sezione Giustizia, Grazia ed Affari Ecclesiastici.\nIn questi stessi anni inizia il suo \"cursus honorum\" nell'Ordine dei Santi Maurizio e Lazzaro. Dal 27 gennaio 1832 al 29 settembre 1848 il Re Carlo Alberto lo creer\u00e0 Cavaliere, Consigliere, Commendatore, Professo ed infine Cavaliere di Gran Croce decorato del Gran Cordone. \nCon RR.LL.PP. 11 marzo 1843 gli \u00e8 conferito il titolo di Conte \"per l'antica civilt\u00e0 del Casato\".\nL'anno seguente, il 20 giugno, viene definitivamente posto al vertice della magistratura sabauda quale Primo Presidente del Senato di Savoia.\nMalgrado i continui trasferimenti, Grillo mantiene la propria residenza in Serravalle fino alla met\u00e0 del XIX secolo. Il 30 settembre 1839 cede il palazzo di famiglia al Comune, che l'aveva individuato come sede ideale per i propri uffici (compresi la giudicatura, l'archivio notarile, la scuola e la caserma dei Carabinieri), e si trasferisce nel palazzo antistante la casa comunale, di propriet\u00e0 della famiglia dal 1570..\nGrillo muore il 24 febbraio 1852 a Stazzano ma \u00e8 sepolto in Serravalle. Con testamento segreto 11 dicembre 1851 dispone dell'intero asse ereditario a favore dei nipoti \"ex fratre\", figli del fratello Carlo Giuseppe. Tra questi, Stefano sar\u00e0 per anni Preside della facolt\u00e0 di Matematica di Genova, Cesare Avvocato dei Poveri in Genova e Francesco magistrato presso il Senato di Casale Monferrato dove trasferir\u00e0 definitivamente la famiglia."}
{"id": "4626299", "revid": "15756", "url": "https://it.wikipedia.org/wiki?curid=4626299", "title": "Naumachia Augusti", "text": "La naumachia d'Augusto (in lingua latina, \"naumachia Augusti\") fu una struttura costruita sulla riva destra del fiume Tevere. \u00c8 conosciuta grazie soprattutto alle \"Res gestae divi Augusti\". Le prime rappresentazioni avvennero in occasione dell'inaugurazione del tempio di Marte Ultore a Roma.\nStruttura.\nAugusto medesimo indica che il bacino misurava 1.800 piedi romani su 1.200 (circa 533 x 355 metri).\nPlinio afferma che al centro del bacino, molto probabilmente di forma rettangolare, si trovava un'isola collegata all'argine con un ponte. Il bacino doveva avere una profondit\u00e0 di circa 1,5 m, quella minima per permettere alle navi di galleggiare, e pertanto una capacit\u00e0 di circa 200.000 m3: l'acquedotto dell\"Aqua Alsietina\", appositamente costruito da Augusto (nel 2 a.C.) per la sua alimentazione, poteva riempirlo in 15 giorni. Un canale navigabile permetteva l'accesso alle navi provenienti dal Tevere, oltrepassato da un ponte mobile (\"pons naumachiarius\").\nConsiderando le dimensioni del bacino e quelle d'una trireme (35 x 4,90 m circa), la trentina di vascelli utilizzati non dovevano avere molto margine di manovra sull'acqua. Inoltre, sapendo che l'effettivo d'una trireme romana era di circa 170 rematori e tra i 50 o 60 soldati imbarcati, un rapido calcolo permette di concludere che per raggiungere una cifra di 3.000 uomini, i vascelli della naumachia d'Augusto dovettero portare molti pi\u00f9 combattenti d'una vera flotta. Lo spettacolo verteva dunque meno sulle evoluzioni dei vascelli che sulla presenza stessa nei grandi bacini artificiali e sui combattimenti corpo a corpo che si svolgevano.\nAttorno alla \"naumachia Augusti\" vi era poi un bosco dedicato ai nipoti, Gaio e Lucio Cesare (\"nemus Caesarum\"), e forse dei \"giardini\".\nStoria.\nFatta costruire da Augusto, venne in seguito utilizzata da Nerone, Tito, Domiziano nel corso di una naumachia del 95, ma poco dopo venne abbandonata ed al tempo di Alessandro Severo solo una parte rimaneva ancora."}
{"id": "4626302", "revid": "466539", "url": "https://it.wikipedia.org/wiki?curid=4626302", "title": "Bob ai X Giochi olimpici invernali - Bob a due maschile", "text": "La gara di bob a due maschile ai X Giochi olimpici invernali si \u00e8 disputata l'8 febbraio e l'11 febbraio sulle Alpe d'Huez.\nL'equipaggio italiano (ITA I) e quello della Germania Ovest (FRG I) terminaro ex aequo, ma il regolamento prevedeva che a parit\u00e0 di tempi complessivi, sarebbe stato considerato vittorioso l'equipaggio che avesse fatto registrare la manche pi\u00f9 veloce in assoluto ( 1:10.05 ).\nComma che attribu\u00ec la vittoria al bob italiano."}
{"id": "4626312", "revid": "110928514", "url": "https://it.wikipedia.org/wiki?curid=4626312", "title": "Stemma della Guyana francese", "text": "Lo stemma della Guyana francese \u00e8 l'emblema identificativo della Guyana francese, una regione d'oltremare della Francia nel Sud America.\nCaratteristiche.\nLo stemma della Guyana francese \u00e8 costituito da uno scudo francese moderno dallo sfondo rosso, da una barca a remi trasportante dell'oro, che simboleggia la ricchezza del territorio, su via fluviale (il fiume \u00e8 rappresentato dal colore verde) con tre ninfee d'argento. Nella parte superiore dello scudo \u00e8 presente una fascia azzurra con tre gigli d'oro (rappresentanti la Francia) e con la data, anch'essa dorata, del 1643, che si riferisce all'anno in cui la Guyana francese fu occupata dai francesi.\nI sostegni sono due formichieri grigi. Il motto, posizionato in un nastro nella parte superiore dello stemma, \u00e8 in latino \"Fert Aurum Industria\" (traducibile con \"La laboriosit\u00e0 porta oro\")."}
{"id": "4626322", "revid": "635893", "url": "https://it.wikipedia.org/wiki?curid=4626322", "title": "Pasvikelva", "text": ""}
{"id": "4626324", "revid": "599013", "url": "https://it.wikipedia.org/wiki?curid=4626324", "title": "Franti\u0161ek P\u00e1la", "text": "\u00c8 il padre di Petr P\u00e1la, anch'egli ex tennista.\nCarriera.\nIn carriera ha vinto un titolo di doppio. Nei tornei del Grande Slam ha ottenuto il suo miglior risultato raggiungendo il terzo turno nel singolare all'Open di Francia nel 1970 e nel 1972, e a Wimbledon nel 1972.\nIn Coppa Davis ha disputato un totale di 25 partite, ottenendo 15 vittorie e 10 sconfitte."}
{"id": "4626332", "revid": "599013", "url": "https://it.wikipedia.org/wiki?curid=4626332", "title": "Frantisek P\u00e1la", "text": ""}
{"id": "4626333", "revid": "599013", "url": "https://it.wikipedia.org/wiki?curid=4626333", "title": "Franti\u0161ek Pala", "text": ""}
{"id": "4626334", "revid": "287204", "url": "https://it.wikipedia.org/wiki?curid=4626334", "title": "Frantisek Pala", "text": ""}
{"id": "4626336", "revid": "1442080", "url": "https://it.wikipedia.org/wiki?curid=4626336", "title": "Challenger of Dallas 2013 - Singolare", "text": "Il singolare del Challenger of Dallas 2013 \u00e8 stato un torneo di tennis facente parte dell'ATP Challenger Tour 2013.\nJesse Levine era il detentore del titolo ma \u00e8 stato eliminato ai quarti di finale da Frank Dancevic.\nRhyne Williams ha battuto in finale Robby Ginepri 7\u20135, 6\u20133."}
{"id": "4626341", "revid": "1573940", "url": "https://it.wikipedia.org/wiki?curid=4626341", "title": "Minamoto no Yoshimitsu", "text": "Suo fratello era il famoso Minamoto no Yoshiie. Viene riconosciuto come antico progenitore delle arti marziali giapponesi, Dait\u014d-ry\u016b aiki-j\u016bjutsu. Yoshimitsu \u00e8 anche conosciuto come . "}
{"id": "4626349", "revid": "1782831", "url": "https://it.wikipedia.org/wiki?curid=4626349", "title": "Challenger of Dallas 2013 - Doppio", "text": "Il doppio del Challenger of Dallas 2013 \u00e8 stato un torneo di tennis facente parte dell'ATP Challenger Tour 2013.\nChris Eaton e Dominic Inglot erano i detentori del titolo ma hanno deciso di non partecipare.\nAlex Kuznetsov e Mi\u0161a Zverev hanno battuto in finale Tennys Sandgren e Rhyne Williams 6\u20134, 6\u20137(7\u20134), [10\u20135]."}
{"id": "4626368", "revid": "1573940", "url": "https://it.wikipedia.org/wiki?curid=4626368", "title": "Chiesa di San Giorgio (Brunico)", "text": "La chiesa parrocchiale di San Giorgio (\"Pfarrkirche zum hl. Georg\" in tedesco) \u00e8 il principale luogo di culto dell'omonima frazione di Brunico, in provincia di Bolzano.\nStoria.\n\u00c8 menzionata gi\u00e0 in documenti del IX secolo. Con tutta probabilit\u00e0, all'epoca era una costruzione di legno di cui oggi non sussistono tracce. Numerosi resti di una successiva chiesa romanica in pietra sono stati rinvenuti nel corso di restauri recenti. La pianta originaria era rettangolare, larga come l'attuale ma lunga poco pi\u00f9 della met\u00e0. In un secondo momento le venne aggiunta un'abside semicircolare, portata alla luce nel corso dei restauri del 1978. Tra le pietre utilizzate per la chiesa ve n'\u00e8 una, che deve risalire ad epoche molto antiche, in cui \u00e8 inciso lo schema del gioco del mulino.\nLa chiesa venne ampliata a pi\u00f9 riprese, nel corso dei secoli. In particolare i due rifacimenti maggiori si ebbero in epoca gotica e tardo-gotica. Al termine della ricostruzione iniziata nel 1475, il vescovo di Bressanone Konrad Reichard consacr\u00f2 la nuova chiesa il 21 gennaio 1483, con un atto, tuttora conservato, in cui stabiliva che la festa della chiesa si sarebbe celebrata ogni anno la domenica successiva a san Bartolomeo (24 agosto). Ancor oggi il \"Kirschta\" (festa della chiesa) si svolge l'ultima domenica di agosto. Nel 1983 \u00e8 stato celebrato il cinquecentesimo anniversario della consacrazione.\nSecondo il documento di consacrazione, la chiesa, dedicata a San Giorgio, a Sant'Andrea apostolo, a san Floriano, a San Michele ed ai santi Tre Re, avrebbe ospitato le reliquie di san Giorgio, Sant'Andrea, San Pietro, San Giacomo, San Filippo e di San Lamberto, San Nicola, Sant'Ulrico, Sant'Ingenuino, San Maurizio, Sant'Enrico, San Lorenzo, San Cristoforo, San Pancrazio, e le sante Agnese, Cristina, Cunegonda, Maria Maddalena, oltre a terra proveniente dal Santo Sepolcro e dalle sepolture di altri santi (Mitterhofer 1985: 74).\nDescrizione.\nLa chiesa ha ospitato e ospita tuttora diverse opere d'arte, di varie epoche. Un affresco accanto alla porta di ingresso, raffigurante una crocifissione con San Giorgio e Santa Caterina, \u00e8 attribuito a Mastro Hans di Brunico (fine XIV secolo). Il campanile risale anch'esso al XIV secolo (iniziato intorno al 1375 e concluso circa un secolo dopo), e anche se venne rifatto in diverse occasioni (tra l'altro fu danneggiato da fulmini nel 1692, nel 1725 e nel 1823), conserva ad esempio alcuni interessanti doccioni teriomorfi gotici. Altri affreschi della facciata ritraggono San Cristoforo (inizi del XV secolo, a destra dell'ingresso) e la Madonna con San Giorgio e Santa Caterina (XVIII secolo, sopra l'ingresso)\nLa pala d'altare lignea originale, conservata oggi nel \"Palais des beaux-arts\" di Lilla), risale agli anni 1480-1490. In esso sono raffiguranti: al centro San Giorgio che uccide il drago, a sinistra Sant'Andrea e a destra un santo non identificato, con un copricapo a turbante. Nella predella, al centro tre mezze figure lignee: Cristo (\"Christus passus\", \"Schmerzensmann\") tra due apostoli. Ai lati due tavole raffiguranti Enrico II il Santo e la moglie, Santa Cunegonda, fondatori della parrocchia di Gais da cui per lungo tempo San Giorgio dipese.\nDiversi frammenti di affreschi nell'interno della chiesa risalgono al XIV e XV secolo, mentre un grande affresco sulla facciata, sopra la porta di ingresso, raffigurante la Madonna col Bambino, San Giorgio e Santa Caterina, \u00e8 del XVIII secolo. L'altare attuale (del XVII secolo, come la mobilia della sacrestia e diversi calici e paramenti), ospita una scultura lignea della Madonna col Bambino di Michael Parth, del 1520 circa."}
{"id": "4626370", "revid": "287204", "url": "https://it.wikipedia.org/wiki?curid=4626370", "title": "Internazionali di Tennis di Bergamo 2013 - Singolare", "text": "Il singolare dell'Internazionali di Tennis di Bergamo 2013 \u00e8 stato un torneo di tennis facente parte dell'ATP Challenger Tour 2013.\nBj\u00f6rn Phau era il detentore del titolo ma ha deciso di non partecipare.\nMicha\u0142 Przysi\u0119\u017cny ha battuto in finale Jan-Lennard Struff 4\u20136, 7\u20136(7\u20135), 7\u20136(7\u20135)."}
{"id": "4626384", "revid": "6923", "url": "https://it.wikipedia.org/wiki?curid=4626384", "title": "La Ferrari \u00e8 lei", "text": "La Ferrari \u00e8 lei \u00e8 un singolo del cantante Simone Tomassini, pubblicato nel 2013.\nCon Tomassini suonano Riccardo Di Filippo (chitarre e basso), Vincenzo Messina (tastiere, programmazioni e arrangiamento), Andrea Ge (batteria) e Doriana Bellani (archi). \nIl video \u00e8 stato girato a Maranello.\nIl singolo \u00e8 stato pubblicato in un CD con due tracce audio (una versione italiana e una spagnola)"}
{"id": "4626387", "revid": "28592", "url": "https://it.wikipedia.org/wiki?curid=4626387", "title": "Impianto di teleriscaldamento", "text": ""}
{"id": "4626394", "revid": "1442080", "url": "https://it.wikipedia.org/wiki?curid=4626394", "title": "Internazionali di Tennis di Bergamo 2013 - Doppio", "text": "Il doppio dell'Internazionali di Tennis di Bergamo 2013 \u00e8 stato un torneo di tennis facente parte dell'ATP Challenger Tour 2013.\nJamie Delgado e Ken Skupski ma hanno deciso di non partecipare.\nKarol Beck e Andrej Martin hanno battuto in finale Claudio Grassi and Amir Weintraub 6\u20133, 3\u20136, [10\u20138]."}
{"id": "4626401", "revid": "228587", "url": "https://it.wikipedia.org/wiki?curid=4626401", "title": "Kjelfossen", "text": "Kjelfossen \u00e8 una cascata della Norvegia, tra le pi\u00f9 alte d'Europa, potendo contare su un dislivello complessivo di 705 m, suddiviso in diversi salti il pi\u00f9 alto dei quali \u00e8 di 149\u00a0m. L'altezza totale non \u00e8 mai stata calcolata accuratamente sicch\u00e9 su alcune fonti \u00e8 citata con 840\u00a0m, su altre 755 m.\nDei tre rami in cui si divide il salto principale, il pi\u00f9 ampio (quello di sinistra) \u00e8 chiamato \"Kjelfossen\" o \"Stor Kjelfossen\", quello di mezzo \u00e8 chiamato \"Vetle Kjelfoss\", mentre quello di destra (nonch\u00e9 il minore intermini di portata) ha diversi nomi.\nPosizione.\nLa cascata si trova nei pressi del villaggio di Gudvangen nel comune di Aurland, nella contea di Vestland, ed \u00e8 generata dal fiume Kjelfossgrovi. Essa si trova nei pressi dell'estremit\u00e0 del fiordo N\u00e6r\u00f8yfjord dove sfocia il fiume.\nA 18\u00a0km ad est sorge il villaggio di Fl\u00e5m, mentre Aurlandsvangen si trova a 27\u00a0km."}
{"id": "4626408", "revid": "767487", "url": "https://it.wikipedia.org/wiki?curid=4626408", "title": "Springsteen &amp; I", "text": "Springsteen &amp; I \u00e8 un film documentario statunitense del 2013 diretto da Baillie Walsh, che documenta la vita e la carriera di Bruce Springsteen attraverso gli occhi e le visioni dei suoi fan in tutto il mondo.\nDistribuzione.\nIl film \u00e8 stato proiettato nelle sale cinematografiche il 22 luglio 2013 in contemporanea in pi\u00f9 di 50 paesi e 2000 cinema. Il primo trailer \u00e8 stato distribuito il 23 maggio 2013, mentre un altro trailer esteso \u00e8 uscito nei primi giorni di luglio.\n\u00e8 uscito in DVD e BLURAY il 28 ottobre, su etichetta Eagle Rock. In Italia \u00e8 distribuito da Edel Italy.\nBonus.\nDopo i titoli di coda del film, al cinema \u00e8 stato proiettato un contenuto speciale di 6 canzoni dal concerto di Springsteen al festival Hard Rock Calling del 2012, comprese 2 performance con Paul McCartney."}
{"id": "4626409", "revid": "827882", "url": "https://it.wikipedia.org/wiki?curid=4626409", "title": "Springsteen", "text": ""}
{"id": "4626413", "revid": "68873046", "url": "https://it.wikipedia.org/wiki?curid=4626413", "title": "Kron (personaggio)", "text": ""}
{"id": "4626416", "revid": "1498232", "url": "https://it.wikipedia.org/wiki?curid=4626416", "title": "Stemmi delle regioni italiane", "text": "Quello che segue \u00e8 un elenco degli stemmi delle regioni italiane."}
{"id": "4626418", "revid": "287204", "url": "https://it.wikipedia.org/wiki?curid=4626418", "title": "Tuffi ai campionati mondiali di nuoto 2013 - Trampolino 3 metri sincro maschile", "text": "La competizione di tuffi dal trampolino 3 metri sincro maschile dei campionati mondiali di nuoto 2013 si \u00e8 disputata il 23 luglio 2013 nella piscina municipale di Montju\u00efc a Barcellona. La gara si \u00e8 svolta in due fasi: al mattino si \u00e8 disputato il turno eliminatorio cui hanno partecipato diciannove coppie di atleti. Le migliori dodici hanno gareggiato per le medaglie nella finale tenutasi la sera.\nRisultati.\nIn verde sono indicate le coppie ammesse alla finale."}
{"id": "4626419", "revid": "114828122", "url": "https://it.wikipedia.org/wiki?curid=4626419", "title": "Attilio Tissi", "text": "Biografia.\nNato in una modesta famiglia, studi\u00f2 costruzioni presso l'istituto tecnico di Belluno. Trascorse quindi un periodo in Romagna come impiegato in una miniera di zolfo e poi in una cava di marmo; questa esperienze lo avvicinarono al mondo operaio, facendolo aderire alle idee socialiste.\nAmico e collega dell'ingegnere Alberico Biadene, fu soprattutto grazie al suo stimolo se, nel 1930, inizi\u00f2 la carriera alpinistica scalando con l'amico Giovanni Andrich la cima della Terza Pala di San Lucano. Nei tre anni successivi comp\u00ec alcune memorabili imprese inaugurando alcune note vie delle Dolomiti agordine.\nAppena qualche anno dopo, un grave incidente motociclistico lo costrinse ad abbandonare l'alpinismo estremo.\nDurante la seconda guerra mondiale ader\u00ec alla Resistenza. Usando a pretesto la sua attivit\u00e0 di costruttore, prese a girare le vallate per recuperare le armi lanciate dagli aerei Alleati, ma il 7 novembre 1944 venne scoperto dai Tedeschi e arrestato. Sub\u00ec sevizie e torture sino alla condanna a morte, tent\u00f2 addirittura il suicidio, ma il 6 dicembre venne liberato da una sortita di partigiani e messo in salvo.\nDopo il conflitto fu nominato presidente della provincia di Belluno per poi entrare al Senato della Repubblica in occasione della I Legislatura. Fu inoltre consigliere comunale a Belluno e segretario provinciale del Partito Socialista Democratico Italiano.\nMor\u00ec durante un incidente alpinistico mentre, con la moglie, discendeva la Torre Lavaredo."}
{"id": "4626420", "revid": "1833487", "url": "https://it.wikipedia.org/wiki?curid=4626420", "title": "Lisa De Leeuw", "text": "Biografia.\nLisa De Leeuw entra nel mondo del porno grazie al suo ragazzo, gestore di un cinema a luci rosse. Inizialmente riluttante, Lisa decide di provare e debutta nel film del 1979 \"800 Fantasy Lane\". Diventa presto molto apprezzata dai fan per via del suo look e delle sue prestazioni. Appare in molti film della cosiddetta \"et\u00e0 dell'oro del porno\" ed \u00e8 una delle prime attrici a firmare un contratto di esclusiva con la casa di produzione cinematografica Vivid Entertainment. Secondo il numero 25 di \"Headpress\", rivista statunitense di cultura di massa e media, \nMorte.\nLisa De Leeuw \u00e8 morta l'11 novembre 1993 "}
{"id": "4626438", "revid": "729019", "url": "https://it.wikipedia.org/wiki?curid=4626438", "title": "Henry FitzJames, I duca di Albemarle", "text": "Biografia.\nFitzJames nacque nel palazzo di St. James's Square, Westminster, Middlesex, Inghilterra. Egli era fratello di James FitzJames, I duca di Berwick, maresciallo di Francia. Il 20 luglio 1700 Henry spos\u00f2 Marie Gabrielle d'Audibert de Lussan, figlia ed erede di Jean d'Audibert, conte di Lussan. La coppia ebbe una figlia postuma, lady Christine Marie Jacqueline Henriette FitzJames, nata il 29 maggio 1703 a Bagnols sur C\u00e8ze, in Linguadoca, Francia (divenne poi monaca). La vedova, Marie Gabrielle d'Audibert de Lussan, duchessa di Albemarle, si rispos\u00f2 nel maggio del 1707 a St. Germain-en-Laye, con John Drummond, marchese di Forth, poi II Duca di Melfort (1682\u20131754)).\nTitoli non riconosciuti.\nFitzJames venne creato Duca di Albemarle, assieme ai titoli sussidiari di conte di Rochford e barone Romney, da suo padre il 13 gennaio 1696, ma tale titolo venne riconosciuto solo dai giacobiti. Egli venne inoltre nominato Gran Priore del Priorato inglese dell'Ordine di Malta."}
{"id": "4626447", "revid": "110157", "url": "https://it.wikipedia.org/wiki?curid=4626447", "title": "Fil-Asian Airways", "text": "La Fil-Asian Airways, precedentemente nominata Mid-Sea Express e di cui \u00e8 il successore, era una compagnia aerea regionale filippina fondata nel 2011 e controllata dalla \"Island Helicopter Services\", con sede a Lapu-Lapu, Mactan, presso l'Aeroporto Internazionale di Mactan-Cebu.\nIl primo volo della compagnia \u00e8 stato effettuato il 22 giugno 2013 sulla tratta Manila - Tablas con uno dei tre NAMC YS-11 che formavano la flotta della compagnia aerea. Nel 2014 ha sospeso tutte le operazioni di volo."}
{"id": "4626449", "revid": "68666626", "url": "https://it.wikipedia.org/wiki?curid=4626449", "title": "Eden (Disney)", "text": ""}
{"id": "4626450", "revid": "599013", "url": "https://it.wikipedia.org/wiki?curid=4626450", "title": "Springsteen (disambigua)", "text": ""}
{"id": "4626455", "revid": "1305772", "url": "https://it.wikipedia.org/wiki?curid=4626455", "title": "Zdzis\u0142aw Ambroziak", "text": "Schiacciatore dotato di fisico eccezionale, di grande potenza e del carisma del trascinatore, \u00e8 considerato uno dei giocatori polacchi pi\u00f9 forti di tutti i tempi.\nGiocatore.\nClub polacchi.\nLaureatosi all'Accademia di Educazione Fisica di Varsavia, trascorse la prima parte della carriera in Polonia, dove cambi\u00f2 cinque club. Divenne uno dei pilastri del quotato AZS-AWF Varsavia, squadra con cui si aggiudic\u00f2 tre campionati nazionali nel 1965, 1966 e 1968.\nClub italiani.\nPer la stagione 1972-1973 si trasfer\u00ec in Italia, dove subito trascin\u00f2 il Petrarca Padova alla promozione nella massima serie. Grazie al suo contributo arriv\u00f2 il settimo posto in Serie A nella stagione 1973-1974 ed il quinto e il sesto posto delle stagioni successive. Nel torneo 1976-1977 si trasfer\u00ec al Gonzaga Milano, esordiente in A, e negli anni in cui rimase con i lombardi la squadra riusc\u00ec sempre a salvarsi. Chiuse la carriera con la Di.Po. Vimercate nelle serie minori.\nNazionale.\nAmbroziak debutt\u00f2 nel 1963 nella Nazionale polacca, con la quale partecip\u00f2 ai Campionati Europei di Bucarest 1963 giungendo sesto. Fu medaglia d'argento alla Coppa del Mondo del 1965, disputata in casa dalla Nazionale polacca. Ottenne la medaglia di bronzo ai successivi Campionati Europei di Istanbul 1967, la prima medaglia ottenuta dalla Polonia nelle maggiori competizioni internazionali. Partecip\u00f2 ai Giochi Olimpici di Citt\u00e0 del Messico 1968 e di Monaco 1972, nei quali la Polonia si classific\u00f2 rispettivamente quinta e nona. Fu sesto ai campionati mondiali di Praga 1966, quinto in quelli di Sofia 1970 e sesto agli europei di Milano 1971.\nDopo la disfatta subita dai polacchi alle Olimpiadi di Monaco e dopo il trasferimento in Italia, fu accantonato dalla Nazionale, che negli anni successivi con una squadra ristrutturata avrebbe conosciuto il suo periodo d'oro con le vittorie ai Mondiali di Citt\u00e0 del Messico 1974 e alle Olimpiadi di Montreal 1976. Ambroziak chiuse la carriera in Nazionale nel 1972 con 220 presenze.\nAllenatore.\nDopo aver terminato la carriera agonistica, rimase per qualche tempo in Italia in veste di allenatore. Nella stagione 1984-1985, guid\u00f2 la Di.Po. Vimercate alla storica promozione in Serie A1, ma venne esonerato nel dicembre del 1985 per gli scarsi risultati del club nella massima serie.\nRitorno in Polonia.\nSposato con la campionessa polacca di canottaggio Ewa Golebiowska, dalla quale ebbe tre figli, al ritorno in patria si dedic\u00f2 a tempo pieno alla carriera di giornalista sportivo. Uomo di grande cultura e appassionato di musica, aveva un'approfondita conoscenza della letteratura ed aveva cominciato a scrivere per la stampa nel 1966. Tra i giornali con cui collabor\u00f2, vi sono \"Sportowca\" dal 1969 al 1990, \"Nowej Europy\" dal 1991 al 1993 e \"Gazeta Wyborcza\" dal 1998. Oltre a scrivere sulla pallavolo, si specializz\u00f2 in articoli sul tennis. Per entrambi gli sport fu anche commentatore televisivo su diverse reti polacche. \u00c8 apparso in alcuni \"cameo\" nei film \"Deja Vu\" (1990) e \"Kiler\" (1997) del regista polacco Julius Machulski. Mor\u00ec a Varsavia il 23 gennaio del 2004, dopo una lunga malattia. Dal 2006, viene ricordato con un torneo a K\u0119dzierzyn a lui intitolato chiamato Memorialu Zdzislaw Ambroziak."}
{"id": "4626457", "revid": "869733", "url": "https://it.wikipedia.org/wiki?curid=4626457", "title": "Beetsterzwaag", "text": "Beetsterzwaag (in frisone: Beetstersweach 1,452) \u00e8 un villaggio di circa 3.500 abitanti del nord-est dei Paesi Bassi, situata nella provincia della Frisia e facente parte del comune di Opsterland, di cui ospita il municipio.\nNella cittadina, soprannominata la \"Wassenaar del Nord\", risiedevano un tempo i nobili proprietari terrieri frisoni.\nEtimologia.\nIl toponimo frisone \"Beetstersweach\" \u00e8 composto dal termine beet, che indicava il ruscello De Boorne (chiamato ora Koningsdiep), e dal termine sweach, con cui si indicano i campi piatti della zona.\nGeografia fisica.\nCollocazione.\nBeetsterzwaag si trova nella parte sud-orientale della provincia della Frisia, a circa 10\u00a0km a sud di Drachten e a circa 40\u00a0km a nord-est di Heerenveen.\nTerritorio.\nIl villaggio \u00e8 circondato da campagne e da foreste di conifere.\nSociet\u00e0.\nEvoluzione demografica.\nAl censimento del 1\u00ba gennaio 2013, Beetsterzwaag contava una popolazione pari a 3.569 abitanti. L'anno precedente ne contava 3.531, mentre nel 2001 ne contava 3.660.\nIl 55% della popolazione \u00e8 compreso in una fascia d'et\u00e0 che va tra i 20 e i 64 anni (dato del 2009). Soltanto il 35% degli abitanti vive in un'abitazione in affitto.\nArchitettura.\nL'architettura di Beetsterzwaag riflette del suo passato di luogo di residenza dei nobili proprietari terrieri frisoni, ai quali si deve la costruzione di grandiose abitazioni con giardini.\nIl villaggio vanta 46 edifici classificati come \"rijksmonumenten\".\nEdifici e luoghi d'interesse.\nDorpskerk.\nLa \"Dorpskerk\" (\"chiesa del villaggio\") risale almeno al 1315.\nDe Zandhoeve.\nTra gli edifici di interesse, vi \u00e8 De Zandhoeve, una residenza costruita tra il 1930 e il 1931 per il sindaco di Opseterland, Jac. Bleeker, su progetto dell'architetto S.A. Veenstra. L'edificio \u00e8 classificato come \"rijksmonument\".\nHarinxma State.\nAltro luogo d'interesse \u00e8 la Harinxma State, tenuta della famiglia Harinxma.\nLyndensteyn.\nAltro edificio storico di Beetsterzwaag \u00e8 la Lyndensteyn, residenza estiva della famiglia Van Lynden, costruita nel 1821."}
{"id": "4626458", "revid": "287204", "url": "https://it.wikipedia.org/wiki?curid=4626458", "title": "Le sceneggiate di Mario Merola", "text": "Le sceneggiate di Mario Merola \u00e8 un album del 2013 che raccoglie quattordici successi del cantante Mario Merola."}
{"id": "4626459", "revid": "100892034", "url": "https://it.wikipedia.org/wiki?curid=4626459", "title": "Unione Sportiva Pro Vercelli 1937-1938", "text": "Questa voce raccoglie le informazioni riguardanti la Unione Sportiva Pro Vercelli nelle competizioni ufficiali della stagione 1937-1938."}
{"id": "4626460", "revid": "1573940", "url": "https://it.wikipedia.org/wiki?curid=4626460", "title": "Formica aquilonia", "text": "Formica aquilonia () \u00e8 una formica appartenente alla sottofamiglia Formicinae, diffusa in Europa.\nDistribuzione e habitat.\nSpecie strettamente alpina presente dalle Alpi Orientali alla Siberia e dal Nord Italia alla Norvegia del Nord."}
{"id": "4626461", "revid": "1788047", "url": "https://it.wikipedia.org/wiki?curid=4626461", "title": "Relazioni bilaterali tra Italia e Stati Uniti d'America", "text": "Le relazioni bilaterali tra Italia e Stati Uniti d'America fanno riferimento ai rapporti diplomatici, economici e culturali tra l'Italia e gli Stati Uniti d'America.\nLe relazioni tra i due paesi sono iniziate formalmente nel 1861. Storicamente i rapporti tra le due nazioni sono sempre stati amichevoli, come testimoniano le fitte relazioni diplomatiche e i numerosi e notevoli scambi economici e culturali. Inoltre la comunit\u00e0 italiana, o di discendenza italiana, negli Stati Uniti ammonta a 18 milioni di abitanti, facendone la quarta nazione di origine tra la popolazione bianca. Gli Stati Uniti hanno avuto rappresentanza diplomatica nella nazione italiana e nella sua nazione precedente, il Regno d'Italia, dal 1840. Tuttavia, nel 1891 il governo italiano interruppe le relazioni diplomatiche e contempl\u00f2 brevemente la guerra contro gli Stati Uniti come risposta al caso irrisolto del linciaggio di undici italiani a New Orleans, in Louisiana, e vi fu una rottura nelle relazioni dal 1941 al 1943, mentre l'Italia e gli Stati Uniti erano in guerra. \nDopo la seconda guerra mondiale, l'Italia divenne un partner transatlantico forte e attivo che, insieme agli Stati Uniti, ha cercato d promuovere ideali democratici e cooperazione internazionale in aree di conflitto e conflitti civili. A tal fine, il governo italiano ha collaborato con gli Stati Uniti nella formulazione di politiche di difesa, sicurezza e mantenimento della pace. In base ad accordi bilaterali di lunga data derivanti dall'adesione alla NATO, l'Italia ospita importanti forze armate statunitensi di notevole importanza strategica: la caserma Ederle a Vicenza e Camp Darby a Livorno ospitano la United States Army Africa dell'esercito degli Stati Uniti; la base aerea di Aviano ospita il 31st Fighter Wing della USAF; mentre presso la base aerea di Sigonella, l'aeroporto di Napoli-Capodichino e a Gaeta opera la Sesta Flotta della marina militare statunitense. Gli Stati Uniti hanno circa 11.500 militari in servizio in Italia. L'Italia ospita il NATO Defense College a Roma.\nL'Italia \u00e8 un partner leader nelle iniziative antiterrorismo, essendo un membro fondatore sia dell'UE che della NATO, e gli Stati Uniti e l'Italia cooperano nelle Nazioni Unite, in varie organizzazioni regionali e bilateralmente per la pace, la prosperit\u00e0 e la sicurezza.\nL'Italia ha un'ambasciata a Washington e consolati generali a Boston, Chicago, Detroit, Filadelfia, Houston, Los Angeles, Miami, New York, San Francisco, un consolato a Newark, oltre ad un'estesa rete consolare dipendente dai consolati principali. Gli Stati Uniti d'America hanno un'ambasciata a Roma a Villa Taverna, tre consolati generali a Firenze, Milano, Napoli e un consolato onorario a Trieste. Entrambi i Paesi sono membri dell'OSCE e della NATO.\nOltre a stringere legami governativi, economici e culturali, secondo i sondaggi di opinione globali di Pew Research, l'Italia \u00e8 una delle nazioni pi\u00f9 filo-americane al mondo, con il 70% degli italiani che vede gli Stati Uniti favorevolmente nel 2002, passando al 78% nel 2014. Secondo il Global Leadership Report degli Stati Uniti del 2012, il 51% degli italiani approvava la leadership americana sotto l'amministrazione Obama, con il 16% di disapprovazione e il 33% di incertezza. Dall'altro lato, molti americani hanno anche una visione favorevole dell'Italia, con oltre il 70-80% di americani che vedono l'Italia come paese preferito.\nDal 7 marzo 2016 l'ambasciatore italiano a Washington D.C. \u00e8 Armando Varricchio, mentre l'ambasciatore statunitense a Roma \u00e8, dal 2017, Lewis Eisenberg.\nDati comparati.\nCapi di Stato dell'Italia e Stati Uniti dal 1994\nStoria.\nPrima della seconda guerra mondiale.\nDopo la morte di 11 italiani durante un linciaggio di massa nel 1891, le relazioni tra le nazioni furono tese. Il governo italiano richiese che alla vicenda fosse assicurata giustizia e che le famiglie delle vittime fossero risarcite. Quando gli Stati Uniti rifiutarono di perseguire i capi della protesta, l'Italia ritir\u00f2 il suo ambasciatore da Washington per protesta.[7] Gli Stati Uniti hanno seguito l'esempio, ritirando la sua legazione da Roma. Le relazioni diplomatiche sono rimaste in un vicolo cieco per oltre un anno. Quando il presidente Benjamin Harrison accett\u00f2 di versare un indennizzo di $ 25.000 alle famiglie delle vittime, il Congresso tent\u00f2 senza successo di intervenire, accusandolo di \"usurpazione esecutiva incostituzionale dei poteri del Congresso\".[8] \nL'ascesa del fascismo e della seconda guerra mondiale.\nDopo l'ascesa al potere di Mussolini, gli Stati Uniti si congratularono per i suoi primi risultati, incluso l'aiuto nelle relazioni tra i due paesi. Le relazioni si deteriorarono dopo che l'Italia invase l'Etiopia. Questo \u00e8 stato il periodo in cui gli Stati Uniti hanno iniziato a praticare l'isolazionismo. \nDal 1941 al 1943 l'Italia era in guerra con gli Stati Uniti. Dal 1943 fino alla fine della guerra l'unica parte dell'Italia in guerra con gli Stati Uniti fu lo stato fantoccio tedesco della Repubblica Sociale Italiana. I partigiani italiani e Vittorio Emanuele III e i suoi fedelissimi dal 1943 in poi aiutarono gli Stati Uniti e gli altri alleati durante la campagna d'Italia della seconda guerra mondiale. Quando la guerra fin\u00ec, gli Stati Uniti occuparono l'Italia fino al suo plebiscito sulla forma istituzionale dello Stato. Gli Stati Uniti aiutarono con il passaggio da una monarchia a una repubblica nel 1946. Da allora, l'Italia \u00e8 diventata un alleato degli Stati Uniti e un cuscinetto contro la diffusione del comunismo in Europa. \n1946-1989.\nDal 1946 al 1953, l'Italia divenne una Repubblica (nel 1946), firm\u00f2 un Trattato di pace con gli Alleati (1947), e divenne un membro dell'Organizzazione del Trattato dell'Atlantico del Nord (NATO) nel 1949 e un alleato degli Stati Uniti, che contribu\u00ec a rilanciare l'Economia italiana attraverso il Piano Marshall. Negli stessi anni, anche l'Italia divenne membro della Comunit\u00e0 europea del carbone e dell'acciaio (CECA), che alla fine si \u00e8 trasformata in Unione Europea (UE). \nIl primo ministro cristiano-democratico Alcide De Gasperi (1945-1953) godette di un considerevole sostegno negli Stati Uniti, dove fu visto come l'uomo in grado di contrastare la crescente ondata del comunismo - in particolare il PCI, che era il pi\u00f9 grande partito comunista in Europa occidentale. Nel gennaio del 1947 visit\u00f2 gli Stati Uniti. Gli obiettivi principali del viaggio erano di ammorbidire i termini del trattato di pace in sospeso con l'Italia e di ottenere assistenza economica immediata. Il suo tour di dieci giorni, progettato dal magnate dei media Henry Luce - il proprietario del Time Magazine - e da sua moglie Clare Boothe Luce, il futuro ambasciatore a Roma, venne visto come un \"trionfo\" dei media, suscitando commenti positivi su un'ampia sezione della stampa americana. \nDurante i suoi incontri negli Stati Uniti, riusc\u00ec a ottenere un prestito Eximbank da 100 milioni di dollari finanziariamente modesto ma politicamente significativo per l'Italia. Secondo De Gasperi, l'opinione pubblica avrebbe considerato il prestito come un voto di fiducia nel governo italiano e avrebbe rafforzato la sua posizione rispetto al Partito Comunista nel contesto dell'emergente Guerra fredda. I risultati positivi rafforzarono la reputazione di De Gasperi in Italia. Ritorn\u00f2 anche con utili informazioni sul cambiamento incipiente della politica estera americana che avrebbe portato alla guerra fredda e in Italia la rottura con i comunisti e i socialisti di sinistra e il loro allontanamento dal governo nella crisi del maggio 1947. \nL'Italia ha affrontato l'instabilit\u00e0 politica negli anni '70, che si \u00e8 conclusa negli anni '80. Conosciuto come anni di piombo, questo periodo \u00e8 stato caratterizzato da conflitti sociali diffusi e atti terroristici compiuti da movimenti extraparlamentari. L'assassinio del presidente della Democrazia Cristiana (DC), Aldo Moro, port\u00f2 alla fine di un \"compromesso storico\" tra la DC e il Partito Comunista (PCI). Negli anni '80, per la prima volta, due governi furono gestiti da un repubblicano (Giovanni Spadolini) e un socialista (Bettino Craxi) piuttosto che da un membro della DC. \nMolti aspetti degli anni del piombo sono ancora avvolti nel mistero e il dibattito su di essi continua. Ci sono stati molti, soprattutto a sinistra, che ha parlato dell'esistenza in quegli anni di una strategia della tensione. Secondo questa teoria, forze occulte e straniere furono coinvolte nella creazione di una \"strategia di tensione\". Organizzazioni identificate includevano: Gladio, una struttura anticomunista segreta della NATO; la loggia massonica P2, scoperta nel 1981 in seguito all'arresto del suo leader Licio Gelli; organizzazioni fasciste del \"terrorismo nero\" come l\"Ordine Nuovo\" o l\"Avanguardia Nazionale\"; il Servizio per le informazioni e la sicurezza militare; e gli Stati Uniti. Questa teoria \u00e8 riemersa negli anni '90, in seguito al riconoscimento da parte del Primo Ministro Giulio Andreotti dell'esistenza di Gladio prima dell'assemblea parlamentare del 24 ottobre 1990. Indagini giuridiche sul bombardamento di Piazza Fontana e sul massacro di Bologna e diversi rapporti parlamentari hanno indicato una strategia deliberatamente di tensione. Il procuratore di Milano Guido Salvini accus\u00f2 un ufficiale della Marina degli Stati Uniti, David Carrett, per il suo ruolo nel bombardamento di Piazza Fontana. Sospese anche Carlo Rocchi, un agente della CIA in Italia, nel 1995 mentre cercava informazioni sul caso a met\u00e0 degli anni '90. Nel 2000, un rapporto della Commissione parlamentare dell'allora governo di centrosinistra concluse che la strategia di tensione era stata sostenuta dagli Stati Uniti per \"fermare il PCI, e fino a un certo punto anche il PSI, dal raggiungimento del potere esecutivo nel paese.\" \nCon la fine degli anni di piombo (1969-1989), il Partito Comunista Italiano aument\u00f2 gradualmente i suoi voti sotto la guida di Enrico Berlinguer. Il Partito Socialista (PSI), partner dei Democratici Cristiani e guidato dal Primo Ministro Bettino Craxi, divenne sempre pi\u00f9 critico nei confronti dei comunisti e dell'Unione Sovietica; lo stesso Craxi spinse a favore della posizione del presidente americano Ronald Reagan sui missili Pershing II in Italia, una mossa contestata caldamente dai comunisti. Dopo la caduta del muro di Berlino, l'Italia affront\u00f2 sfide significative, in quanto gli elettori, disincantati dalla paralisi politica passata, dall'enorme debito pubblico e da un vasto sistema di corruzione (chiamato collettivamente Tangentopoli dopo essere stato scoperto dall'inchiesta \"Mani pulite\"), richiedevano riforme politiche, economiche ed etiche. Gli scandali coinvolsero tutti i principali partiti, ma soprattutto quelli della coalizione di governo: tra il 1992 e il 1994 la Democrazia Cristiana sub\u00ec una grave crisi e fu sciolta, dividendosi in pi\u00f9 parti, e anche i socialisti e gli altri partiti minori al governo si disciolsero. I comunisti si riorganizzarono come una forza socialdemocratica.\nDopo il 1989.\nDurante gli anni '90 e 2000, gli Stati Uniti e l'Italia hanno sempre collaborato come partner della NATO su questioni come la Guerra del Golfo, il Libano, il processo di pace in Medio Oriente, colloqui multilaterali, mantenimento della pace in Somalia e Mozambico, traffico di stupefacenti, traffico di donne e bambini e terrorismo. In base ad accordi bilaterali di lunga data derivanti dall'adesione alla NATO, l'Italia ospita importanti forze militari statunitensi a Vicenza e Livorno (esercito); Aviano (aeronautica militare); e Sigonella, Gaeta e Napoli - porti per la sesta flotta degli Stati Uniti. Gli Stati Uniti hanno circa 13.000 militari di stanza in Italia. L'Italia ospita il NATO Defense College a Roma.\nDurante gli anni 2000, Berlusconi e i suoi governi hanno avuto una forte tendenza a sostenere le politiche estere americane, nonostante il divario politico tra gli Stati Uniti e molti membri fondatori dell'Unione europea (Germania, Francia, Belgio) durante l'amministrazione Bush Sotto la sua guida il governo italiano ha spostato la sua posizione tradizionale sulla politica estera dall'essere il governo occidentale pi\u00f9 filo-arabo verso una maggiore amicizia con Israele e Turchia. L'Italia, con Berlusconi in carica, divenne un solido alleato degli Stati Uniti grazie al suo sostegno nella guerra in Afghanistan e nella guerra in Iraq a seguito dell'invasione dell'Iraq nel 2003 nella guerra al terrorirismo. Silvio Berlusconi, nei suoi incontri con il segretario generale delle Nazioni Unite Kofi Annan e il presidente degli Stati Uniti George W. Bush, ha affermato di aver spinto per \"una chiara inversione di tendenza nella situazione irachena\" e per un rapido passaggio di sovranit\u00e0 al governo scelto dagli iracheni. L'Italia aveva di stanza circa 3.200 soldati nel sud dell'Iraq, il terzo contingente pi\u00f9 grande l\u00ec dopo le forze americane e britanniche. Le truppe italiane furono gradualmente ritirate dall'Iraq nella seconda met\u00e0 del 2006 con gli ultimi soldati che lasciarono il paese a dicembre dello stesso anno. \nDurante il suo secondo governo di centrosinistra dal 2006 al 2008, il Primo Ministro Romano Prodi ha mostrato il senso della sua nuova politica estera quando si \u00e8 impegnato a ritirare le truppe italiane dall'Iraq e ha definito la guerra in Iraq un \"grave errore che non ha risolto nulla ma ha aumentato il problema di sicurezza\"."}
{"id": "4626468", "revid": "729019", "url": "https://it.wikipedia.org/wiki?curid=4626468", "title": "William George Hay, XVIII conte di Erroll", "text": "Biografia.\nEra il figlio di William Hay, XVII conte di Erroll, e di sua moglie, Alice Eliot. Suo nonno paterno era James Hay, XV conte di Erroll, figlio di William Boyd, IV conte di Kilmarnock. Egli divenne erede della contea nel 1815, alla morte del fratello maggiore. Studi\u00f2 a Eton College.\nCarriera politica.\nSuccesse al padre nella contea nel 1819, all'et\u00e0 di 18 anni. Nel 1822 \u00e8 stato eletto rappresentante della par\u00eca scozzese e prese il suo posto nella Camera dei lord. \u00c8 stato \"magister equitum\" della regina Adelaide (1830-1834).\nNel 1831 divenne membro del consiglio della corona e venne creato barone Kilmarnock. Quando i Whig presero il potere sotto lord Melbourne nel 1835, egli fu nominato \"Master of the Buckhounds\"'. Nel 1839 \u00e8 stato promosso al titolo di Lord Steward.\n\u00c8 stato cavaliere maresciallo di Scozia (1832-1846) e lord luogotenente di Aberdeenshire (1836-1846).\nMatrimonio.\nSpos\u00f2, il 4 dicembre 1820 a Londra, lady Elizabeth FitzClarence, figlia illegittima del re Guglielmo IV e della sua amante Dorothea Jordan. Ebbero quattro figli:\nMorte.\nMor\u00ec il 19 aprile 1846, a 45 anni, a Londra, di diabete. Fu sepolto a Wimbledon, nel Surrey."}
{"id": "4626471", "revid": "228587", "url": "https://it.wikipedia.org/wiki?curid=4626471", "title": "Draft NFL 1938", "text": "Il Draft NFL 1938 si \u00e8 tenuto il 12 dicembre 1937 all'Hotel Sherman di Chicago.\nHall of Fame.\nAll'annata 2013, due giocatori della classe del Draft 1938 sono stati inseriti nella Pro Football Hall of Fame:"}
{"id": "4626475", "revid": "88740", "url": "https://it.wikipedia.org/wiki?curid=4626475", "title": "Iosif Grigulevi\u010d", "text": "Sotto la falsa identit\u00e0 di Teodoro B. Castro, un ricco costaricano espatriato a Roma, Grigulevi\u010d serv\u00ec come ambasciatore della Repubblica di Costa Rica per Italia e Jugoslavia (1952-1954), senza una legale immunit\u00e0 diplomatica. La sua missione per assassinare il leader jugoslavo Tito fu interrotta per la morte dello stesso Stalin (1953), dopo la quale Grigulevi\u010d risiedette a Mosca, dove lavor\u00f2 come esperto di storia dell'America Latina e della Chiesa cattolica. Fu un membro dell'Accademia russa delle scienze, capo-editore della rivista \"Ob\u0161\u010destvennye nauki i sovremennost\" (\"Scienze sociali oggi\") e pubblic\u00f2 diversi libri ed articoli su temi riguardanti l'America Latina.\nFamiglia e formazione.\nGrigulevi\u010d nacque a Vilnius, capitale dell'odierna Lituania, da una famiglia di Karaiti. I suoi genitori migrarono presto in Argentina, ma suo padre fece del suo meglio per potersi permettere di mandarlo a studiare in Europa. In realt\u00e0 alcune fonti russe sostengono che solo suo padre si trasfer\u00ec in Argentina e che Iosif e la madre rimasero in Polonia dove si unirono al Partito Comunista Polacco e conobbero Edward Gierek, fino al trasferimento in Sudamerica solo nel 1934. Tuttavia nel 1933 studi\u00f2 per un breve periodo alla Sorbona. Fu reclutato dall'NKVD e si dimostr\u00f2 dotato per le lingue, tanto che padroneggi\u00f2 presto inglese, spagnolo, francese e russo.\nAgente segreto.\nSul finire degli anni trenta fu inviato in Spagna, per monitorare le attivit\u00e0 del POUM, durante la Guerra civile spagnola. Grigulevi\u010d lavor\u00f2 per il NKVD sotto il generale Aleksandr Michajlovi\u010d Orlov, con il nome in codice \"Maks\" e \"Felipe\", e organizz\u00f2 l'uccisione di trotskisti come il leader del POUM Andr\u00e9s Nin. \u00c8 possibile che in questa missione abbia collaborato con Vittorio Vidali, conosciuto con il nome spagnolo di \"Comandante Carlos Contreras\".\nRichiamato a Mosca nel 1938, part\u00ec per il Messico nel gennaio 1940, con il nome in codice \"Yuzec\", per prendere parte al primo attentato fallito alla vita di Lev Trockij, sempre in collaborazione con Vittorio Vidali. Pi\u00f9 tardi sar\u00e0 trasferito in Argentina (sotto il nome in codice \"Artur\"), dove rimase durante la Seconda guerra mondiale e organizz\u00f2 sabotaggi anti-nazisti. Spos\u00f2 una donna messicana, Laura Araujo Aguilar, anch'ella agente segreto russo, operante sotto il nome in codice di \"Luiza\".\nDiplomatico della Costa Rica.\nNel 1949, con l'aiuto di Joaqu\u00edn Guti\u00e9rrez, uno scrittore ed ex-diplomatico della Costa Rica con simpatie comuniste, Grigulevi\u010d si procur\u00f2 un falso passaporto che lo identificava come \"Teodoro Castro Bonnefil\", e si trasfer\u00ec a Roma. Egli finse di essere il figlio illegittimo di un ricco produttore di caff\u00e8 costaricano e si fece chiamare Teodoro B. Castro (con l'iniziale al centro in \"stile americano\"). Stabil\u00ec con successo un'attivit\u00e0 di import-export a Roma prendendo contatti personali con figure e prelati della Chiesa cattolica, e conquist\u00f2 la fiducia dell'ex presidente della Costa Rica Jos\u00e9 Figueres Ferrer, tanto da diventare, nel 1951, \"incaricato d'affari\" dell'ambasciata costaricana a Roma, servendo anche come consigliere della delegazione della Costa Rica presso la sesta sessione dell'Assemblea Generale delle Nazioni Unite a Parigi.\nNel 1952 ottenne l'incarico di ambasciatore per Italia e Jugoslavia. Allo stesso tempo gli fu segretamente garantita la cittadinanza sovietica e l'appartenenza al Partito Comunista dell'Unione Sovietica. Nello stesso anno i servizi di intelligence sovietici assegnarono a Grigulevi\u010d l'obiettivo di assassinare il leader jugoslavo Josip Broz Tito, che aveva rotto i rapporti con Stalin nel 1948. Come ambasciatore della Costa Rica, Grigulevi\u010d ebbe vari incontri con il maresciallo in molte occasioni, ma la morte di Stalin nel marzo 1953 interruppe i suoi piani e lo stesso Grigulevi\u010d fu richiamato a Mosca; ci\u00f2 segn\u00f2 la fine della sua carriera di agente segreto.\nL'improvvisa scomparsa dell'ambasciatore della Costa Rica a Roma, insieme alla moglie e alla figlia, cre\u00f2 agitazione e nei circoli diplomatici girarono voci su un coinvolgimento della mafia. I dettagli sul ruolo di Grigulevi\u010d come agente segreto furono chiarificati solo dopo la dissoluzione dell'Unione Sovietica e la pubblicazione del cosiddetto Archivio Mitrokhin."}
{"id": "4626478", "revid": "729019", "url": "https://it.wikipedia.org/wiki?curid=4626478", "title": "Arcipelago Rimskij-Korsakov", "text": "L'arcipelago Rimskij-Korsakov () \u00e8 un gruppo di isole russe che si trova nella parte occidentale del golfo di Pietro il Grande, nel mare del Giappone, nell'Estremo Oriente russo. Appartengono amministrativamente al Chasanskij rajon, del Territorio del Litorale. L'arcipelago \u00e8 composto da sei isole principali e decine di isolotti e faraglioni; \u00e8 situato a sud-ovest dell'arcipelago dell'imperatrice Eugenia e dista circa 70\u00a0km dalla citt\u00e0 di Vladivostok.\nStoria.\nLe isole sono state scoperte nel 1851 da baleniere francesi, e descritte, nel 1852, dall'equipaggio del brigantino francese \"Caprice\" che le chiam\u00f2 \"Iles Pelees\" (che significa \"isole nude\"). Le isole sono state poi visitate dagli equipaggi russi della fregata \"Pallada\" e della goletta \"Vostok\", nel 1854, che gli hanno dato il nome di Isole Korsakov. In seguito, nel 1859, sono state descritte e mappate dall'equipaggio del clipper \"Strelok\" che le ha chiamate Golye (tornando alla dicitura francese di \"nude\"). Infine, quando negli anni 1862-1863 furono esaminate dettagliatamente dalla spedizione del colonnello Vasilij Matveevi\u010d Babkin, gli fu dato il nome del comandante della goletta \"Vostok\", il tenente Voin Andreevi\u010d Rimskij-Korsakov (\u0412\u043e\u0438\u043d \u0410\u043d\u0434\u0440\u0435\u0435\u0432\u0438\u0447 \u0420\u0438\u043c\u0441\u043a\u0438\u0439-\u041a\u043e\u0440\u0441\u0430\u043a\u043e\u0432), fratello maggiore del compositore Nikolaj Rimskij-Korsakov."}
{"id": "4626488", "revid": "71155", "url": "https://it.wikipedia.org/wiki?curid=4626488", "title": "Confine tra la Bulgaria e la Romania", "text": "Il confine tra la Bulgaria e la Romania descrive la linea di demarcazione tra questi due stati. Ha una lunghezza di 631,3 km, dei quali 139,1 terrestri, 470 fluviali e 22,2 marittimi\nCaratteristiche.\nIl confine interessa la parte meridionale della Romania e quella settentrionale della Bulgaria. Ha un andamento generale da ovest verso est e la maggior parte del tracciato \u00e8 dato dal Danubio.\nInizia alla triplice frontiera tra Romania, Serbia e Bulgaria e termina alla triplice frontiera tra Romania, Mar Nero e Bulgaria.\nStoria.\nIl confine venne tracciato nel 1878 durante il Congresso di Berlino e la Romania ottenne la parte settentrionale della Dobrugia, mentre quella meridionale rimase sotto il controllo dell'Impero ottomano.\nDopo le guerre balcaniche, con il Trattato di Bucarest anche il Quadrilatero pass\u00f2 sotto il controllo rumeno, come confermato successivamente dal Trattato di Neuilly siglato nel 1919.\nL'ultima modifica dei confini si ebbe nel 1940 con il Trattato di Craiova. Torn\u00f2 sotto il controllo bulgaro la Dobrugia Meridionale, tornando cos\u00ec al confine esistente fino al 1913.\nValichi di frontiera.\nIl confine \u00e8 attraversato da 14 valichi di frontiera, dei quali 7 portuali (fluviali), 5 stradali e 2 ferroviari. Sono considerati tutti internazionali. Due ponti attraversano il confine: il ponte Calafat-Vidin e il ponte sul Danubio."}
{"id": "4626492", "revid": "28592", "url": "https://it.wikipedia.org/wiki?curid=4626492", "title": "San Vittore alle Chiuse", "text": ""}
{"id": "4626494", "revid": "729019", "url": "https://it.wikipedia.org/wiki?curid=4626494", "title": "P\u00ebtr Nikolaevi\u010d Krasnov", "text": "Era figlio del maggiore-generale Nikolaj Ivanovi\u010d Krasnov e fratello del geografo e botanico Andrej Krasnov e dello scrittore Platon Krasnov.\nBiografia.\nIl servizio nell'esercito imperiale e il biennio come \"Ataman\" del Don.\nP\u00ebtr Nikolaevi\u010d Krasnov nel 1888 si laure\u00f2 alla scuola militare di Pavlovsk, uscito dall'universit\u00e0 inizi\u00f2 a prestar servizio come ufficiale nell'esercito imperiale russo; in qualit\u00e0 di scrittore fu corrispondente di guerra. Krasnov scal\u00f2 i gradi della gerarchia fino a diventare, durante la prima guerra mondiale, tenente-generale della guardia imperiale nel reggimento di cavalleria \"Atamanskij\", mettendosi in rilievo fino ad essere insignito dell'Ordine di San Giorgio di 4\u00aa classe. Nel 1917, dopo la rivoluzione di febbraio, appoggi\u00f2 il governo provvisorio, che difese invano contro la Rivoluzione d'Ottobre.\nAlla fine del 1917 Krasnov torn\u00f2 nella regione del Don, da dove inizi\u00f2 a guidare la lotta armata contro i bolscevichi. Il 17 aprile, alla testa dei cosacchi e grazie all'aiuto dei tedeschi, conquist\u00f2 la Repubblica Sovietica del Don (nell'attuale Ucraina) e al suo posto fond\u00f2 la Repubblica del Don con Novo\u010derkassk capitale. Il 16 maggio 1918 Krasnov venne eletto \"Ataman\" dei cosacchi del Don, come successore di Anatolij Nazarov (1918), che era stato fucilato dai bolscevichi il 18 febbraio 1918. Combatt\u00e9 a fianco dell'armata bianca durante la guerra civile russa, rappresentando una tendenza minoritaria, in quanto era filo-tedesco.\nIl 23 giugno sostenne militarmente il capo dell'Armata dei Volontari Anton Ivanovi\u010d Denikin, che con l'appoggio della Triplice Intesa, stava lanciando la seconda campagna di Kuban': grazie al sostegno di Krasnov l'esercito ammontava a 8.000-9.000 unit\u00e0. Dopo la resa dell'impero tedesco (11 novembre 1918), nei primi mesi del 1919, Krasnov fu costretto a riconoscere l'autorit\u00e0 di Denikin, al quale dovette inviare in Estonia le sue truppe, per fondersi nell'Armata dei Volontari. Dopodich\u00e9 Krasnov rinunci\u00f2 alla carica di \"Ataman\" - gli successe Afrikan Bogaevskij (1919-1934) - ed emigr\u00f2 in Francia, per poi spostarsi in Germania. All'inizio del 1920 la repubblica del Don fu conquistata e quindi abbattuta dai bolscevichi.\nL'esilio.\nNel 1920 Krasnov tent\u00f2 di riprendersi la carica di \"Ataman\" del Don dall'esilio, contrastando cos\u00ec l\"'Ataman\" Bogaevskij. I due contendenti cercarono di unificare i cosacchi intorno alla propria persona; il generale P\u00ebtr Nikolaevi\u010d Vrangel', che era succeduto nell'aprile a Denikin nel comando dell'armata bianca, si schier\u00f2 a favore di Bogaevskij, che aveva proposto di riunire i cosacchi del Don, Kuban', Terek e Astrachan'. Il tentativo di riprendersi la carica di \"Ataman\" del Don da parte di Krasnov fall\u00ec definitivamente nel febbraio del 1922, nonostante che anche l'Ataman Bogaevskij fosse in esilio infatti, quest'ultimo mantenne la carica fino alla sua morte.\nSecondo i ricordi della romanziera Lidija Avilova (grande amica di \u010cechov ed emigrata in Cecoslovacchia durante la guerra civile), rivelati dagli scambi di corrispondenza con lo scrittore Ivan Alekseevi\u010d Bunin (fu poi premio Nobel per la letteratura nel 1933) nell'aprile 1923, quasi tutti erano entusiasti del romanzo \"Dall'aquila imperiale alla bandiera rossa\" scritto da Krasnov, che l'aveva fatto pubblicare a Berlino nel 1922. Il romanzo \u00e8 una testimonianza della storia russa dall'inizio del regno di Nicola II (1894-1917) fino alla fine della guerra civile (1923). Il libro, come aveva affermato l'Avilova, riscosse un grande successo e fu tradotto in molte lingue, tra le quali anche in italiano.\nLa seconda guerra mondiale.\nKrasnov era un anticomunista convinto, per cui appoggi\u00f2 la Germania di Adolf Hitler (1933-1945) e nel 1943 s'impegn\u00f2 nel progetto di Hitler di creare un corpo cosacco (I divisione cosacca e XV SS-Kosaken Kavallerie Korps) che combattesse a fianco della Wehrmacht in funzione anti-sovietica. Aderirono all'iniziativa diversi ex bianchi, il comando supremo sui cosacchi fu dato nel 1942 al generale di cavalleria tedesco Helmuth von Pannwitz, sotto il quale Krasnov prest\u00f2 servizio. I cosacchi furono impiegati in Italia, nella zona del Friuli, e in Jugoslavia, per contrastare i partigiani. L'8 maggio 1945 la seconda guerra mondiale in Europa era finita, il III Reich era sconfitto e l'11 maggio i cosacchi di Pannewitz - tra cui Krasnov - si arresero ai britannici, ma il destino suo e dei suoi cosacchi - come quello di tutti i collaborazionisti russi - era segnato, i britannici li consegnarono ai sovietici che li reclamavano (detta tragedia di \u00abLienz\u00bb).\nKrasnov rimase recluso un anno e mezzo in prigione. Fu celebrato poi un velocissimo processo ai cosacchi con il capo d'accusa che riguardava i massacri che avevano perpetrato nei confronti dei civili in Jugoslavia - anche se Pannewitz aveva punito a suo tempo i colpevoli - i cosacchi furono condannati a morte, Krasnov fu impiccato il 17 gennaio 1947 a Mosca, appeso per il mento ad un gancio di ferro, le mani legate dietro la schiena, nei sotterranei della Lubjanka. Anche gli altri capi cosacchi: Helmuth von Pannwitz, Andrej \u0160kuro, Timofej Domanov, Sultan Girej-Kele\u010d, Simon Krasnov vennero giustiziati. La salma di Krasnov fu cremata, le sue ceneri vennero gettate in una fossa comune del monastero Donskoj di Mosca."}
{"id": "4626500", "revid": "1086846", "url": "https://it.wikipedia.org/wiki?curid=4626500", "title": "Sport Club Marsala 1968-1969", "text": "Questa pagina raccoglie i dati riguardanti lo Sport Club Marsala nelle competizioni ufficiali della stagione 1968-1969.\nStagione.\nNella stagione 1968-1969 il Marsala disput\u00f2 il campionato di Serie C raggiungendo il 18\u00ba posto a pari merito con il Nard\u00f2 e retrocedendo in serie D.\nMaglie.\nI colori sociali dello Sport Club Marsala sono l'azzurro ed il bianco."}
{"id": "4626505", "revid": "1573940", "url": "https://it.wikipedia.org/wiki?curid=4626505", "title": "Pelecinidae", "text": "I Pelecinidi (Pelecinidae) sono una famiglia di imenotteri vespoidei.\nDistribuzione e habitat.\nLa famiglia Pelecinidae \u00e8 presente nel Nuovo Mondo\nTassonomia.\nComprende due sottofamiglie composte da 16 generi di cui solo uno vivente:"}
{"id": "4626506", "revid": "486946", "url": "https://it.wikipedia.org/wiki?curid=4626506", "title": "Mikhail", "text": ""}
{"id": "4626511", "revid": "486946", "url": "https://it.wikipedia.org/wiki?curid=4626511", "title": "Micaele", "text": ""}
{"id": "4626513", "revid": "486946", "url": "https://it.wikipedia.org/wiki?curid=4626513", "title": "Mihael", "text": ""}
{"id": "4626515", "revid": "486946", "url": "https://it.wikipedia.org/wiki?curid=4626515", "title": "Mikkel", "text": ""}
{"id": "4626518", "revid": "149485", "url": "https://it.wikipedia.org/wiki?curid=4626518", "title": "Campionati europei di pattinaggio di figura 1892", "text": "I Campionati europei di pattinaggio di figura 1892 sono la seconda edizione della competizione di pattinaggio di figura. Si sono svolti il 24 gennaio 1892 a Vienna. In programma le gare di singolo maschile. Vincitore della competizione fu l'austriaco Eduard Engelmann Jr.."}
{"id": "4626519", "revid": "60323150", "url": "https://it.wikipedia.org/wiki?curid=4626519", "title": "Mondiali di nuoto 2013", "text": ""}
{"id": "4626520", "revid": "287204", "url": "https://it.wikipedia.org/wiki?curid=4626520", "title": "NGC 146", "text": "NGC 146 \u00e8 un piccolo ammasso aperto visibile nella costellazione di Cassiopea.\nOsservazione.\nLa sua posizione \u00e8 facilmente reperibile, trovandosi a solo mezzo grado a NNW della stella ; meno facile \u00e8 individuare l'ammasso, il quale \u00e8 formato da una manciata di deboli stelle, le pi\u00f9 luminose delle quali non superano la magnitudine 10. La sua risoluzione \u00e8 possibile attraverso un telescopio da 120 o 150mm di apertura, ma appare come un debole addensamento di forma leggermente allungata in senso est-ovest. A breve distanza angolare si trova l'ammasso NGC 133, situato per\u00f2 molto in primo piano, e il dispersissimo King 14.\nLa declinazione fortemente settentrionale di quest'ammasso favorisce notevolmente gli osservatori dell'emisfero nord, da cui si presenta circumpolare fino alle latitudini medio-basse; dall'emisfero australe d'altra parte resta piuttosto basso e non \u00e8 osservabile dalle aree lontane dalla zona tropicale. Il periodo migliore per la sua osservazione nel cielo serale \u00e8 quello compreso fra agosto e gennaio.\nStoria delle osservazioni.\nNGC 146 venne individuato per la prima volta da John Herschel nel 1829 attraverso il telescopio riflettore da 18,7\u00a0pollici appartenuto a suo padre William; egli lo inser\u00ec poi nel suo General Catalogue of Nebulae and Clusters col numero 71.\nCaratteristiche.\nNGC 146 \u00e8 un ammasso aperto poco appariscente; la sua distanza \u00e8 stimata attorno ai 3032\u00a0parsec (9884 anni luce) o, secondo altre stime, attorno ai 3500\u00a0parsec (11410 anni luce), ed \u00e8 situato in una zona remota del Braccio di Perseo o forse in una zona inter-braccio, in una regione posta al di l\u00e0 delle grandi associazioni OB di Cassiopea e relativamente poco conosciuta, salvo che per la presenza di diverse nubi molecolari. L'associazione ad esso pi\u00f9 vicina risulta essere probabilmente Cassiopeia\u00a0OB4; a breve distanza da esso vi sarebbe la supergigante bianca BD+61\u00a079.\nLa sua et\u00e0 risulta essere piuttosto giovane, dell'ordine dei 10 milioni di anni al massimo, come \u00e8 anche ben evidente dalla presenza di numerose stelle di classe spettrale B di sequenza principale e dall'assenza di supergiganti evolute, oltre che dall'esistenza di una popolazione di stelle di pre-sequenza principale; fra le sue stelle pi\u00f9 massicce vi sono due stelle Be di Herbig.\nLo studio di questo e di altri ammassi e associazioni ha permesso di scoprire verso la fine degli anni ottanta la presenza di un ulteriore braccio di spirale al di l\u00e0 del Braccio di Perseo; questo braccio \u00e8 ora noto col nome di Braccio del Cigno."}
{"id": "4626530", "revid": "28406", "url": "https://it.wikipedia.org/wiki?curid=4626530", "title": "Guardia imperiale russa", "text": ""}
{"id": "4626531", "revid": "110157", "url": "https://it.wikipedia.org/wiki?curid=4626531", "title": "Kubok Rossii 1999-2000", "text": "La Coppa di Russia 1999-2000 () \u00e8 stata l'8\u00aa edizione del principale torneo a eliminazione diretta del calcio russo. Il torneo \u00e8 iniziato il 25 aprile 1999 ed \u00e8 terminato il 21 maggio 2000, con la finale giocata allo Stadio Dinamo (Mosca). La Lokomotiv Mosca ha vinto la coppa, la terza della sua storia, battendo in finale il CSKA Mosca.\nFormula.\nLa Coppa si dipanava su 10 turni, tutti disputati in gara unica: in caso di parit\u00e0 al termine dei novanta minuti venivano disputati i tempi supplementari; in caso di ulteriore parit\u00e0 venivano effettuati i tiri di rigore.\nI primi quattro turni videro coinvolti esclusivamente squadre di Vtoroj divizion 1999: solo 98 squadre su 108 di tale categoria parteciparono al torneo.\nLe formazioni di Pervyj divizion 1999 entrarono in scena al quinto turno.\nLe sedici squadre della Vys\u0161aja Divizion 1999, invece, entrarono in gioco nel sesto turno (i sedicesimi di finale), giocando tutte fuori casa.\nPrimo turno.\nLe partite furono disputate tra il 25 e il 29 aprile 1999.\nA questo turno parteciparono solo squadre della Vtoroj divizion 1999: in particolare debuttarono le 16 squadre del Girone Est, le 16 del Girone Urali e due squadre dai gironi Sud, Volga e Centro.\nSecondo turno.\nLe partite furono disputate tra il 7 e il 9 maggio 1999.\nA questo turno presero parte le 19 vincitrici del turno precedente a cui si unirono le restanti squadre dei vari gironi della Vtoroj divizion 1999.\nTerzo turno.\nLe partite furono disputate tra il 21 e il 26 maggio 1999.\nVi parteciparono le 39 squadre del turno precedente e lo Spartak-Telekom Shuya.\nQuarto turno.\nLe partite furono disputate tra il 6 e il 7 giugno 1999.\nVi presero parte le 20 squadre promosse dal turno precedente.\nQuinto turno.\nTutte le partite furono disputate il 28 giugno 1999.\nA questo turno presero parte le dieci promosse dal turno precedente e le 22 squadre iscritte alla Pervyj divizion 1999.\nSedicesimi di finale.\nLe partite furono disputate tra il 18 luglio e il 30 ottobre 1999. A questo turno parteciparono le 16 squadre promosse dal turno precedente e le rimanenti 16 squadre militanti nella Vys\u0161aja Divizion 1999; queste ultime giocarono tutte fuori casa.\nOttavi di finale.\nLe partite furono disputate tra il 13 novembre 1999 e il 21 marzo 2000.\nQuarti di finale.\nLe partite furono disputate tra il 4 e il 12 aprile 2000.\nSemifinali.\nLe partite furono disputate il 3 e il 4 maggio 2000."}
{"id": "4626534", "revid": "643662", "url": "https://it.wikipedia.org/wiki?curid=4626534", "title": "SKA Odessa", "text": ""}
{"id": "4626545", "revid": "339392", "url": "https://it.wikipedia.org/wiki?curid=4626545", "title": "La parata notturna dei Cento demoni", "text": ""}
{"id": "4626547", "revid": "125342144", "url": "https://it.wikipedia.org/wiki?curid=4626547", "title": "Metallo nativo", "text": "Un metallo nativo \u00e8 ogni metallo che viene trovato in natura nella sua forma metallica, sia puro che sotto forma di lega. Tra i metalli che possono essere trovati come giacimenti nativi singolarmente e/o come lega vi sono l'alluminio, l'antimonio, l'arsenico, il bismuto, il cadmio, il cromo, il cobalto, l'indio, il ferro nativo, il molibdeno, il nichel, il selenio, il tantalio, il tellurio, lo stagno, il titanio, il tungsteno e lo zinco. Esistono anche due gruppi di metalli: il gruppo dell'oro e il gruppo del platino. Il gruppo dell'oro \u00e8 formato da oro, rame, piombo, alluminio, mercurio ed argento. Il gruppo del platino \u00e8 formato da platino, iridio, osmio, palladio, rodio e rutenio. Oltre questo sono stati rinvenute anche due leghe naturali, l'ottone ed il bronzo oltre che amalgami di argento ed oro.\nSoltanto oro, argento, rame e platino si trovano in natura in quantit\u00e0 significative. Sulla scala dei tempi geologici sono pochi metalli in grado di resistere alle alterazioni indotte dagli agenti naturali come l'ossidazione e questo \u00e8 il motivo per cui solo i metalli meno reattivi come l'oro ed il platino sono stati trovati come metalli nativi. Gli altri metalli nativi generalmente si trovano in aree isolate dove i processi chimici riducono i minerali contenenti metalli lasciando il metallo puro sotto forma di piccole squame o inclusioni.\nGli elementi non metallici che si trovano allo stato nativo sono il carbonio e lo zolfo. Il silicio, che \u00e8 un semimetallo, \u00e8 stato trovato solo in rare occasioni come piccole inclusioni nell'oro.\nI metalli nativi sono stati la sola fonte di accesso ai metalli per gli uomini preistorici dal momento che l'estrazione dei metalli dai loro minerali, la fusione, si ritiene sia stata scoperta intorno al 6000 a.C. Ad ogni modo i metalli nativi si trovano solo in piccole quantit\u00e0 cos\u00ec non possono avere un utilizzo estensivo. Dal momento che il rame ed il ferro erano ben conosciuti prima dell'et\u00e0 del rame e dell'et\u00e0 del ferro, essi non hanno avuto un grosso impatto sull'umanit\u00e0 fino allo sviluppo della tecnologia per estrarli dai loro minerali e quindi iniziare una produzione di massa.\nOccorrenze.\nOro.\nL'oro \u00e8 il pi\u00f9 conosciuto dei metalli nativi. L'estrazione dell'oro \u00e8 sempre rappresentata con pepite o pagliuzze e comunque la maggior parte dell'oro \u00e8 estratta sotto forma di metallo nativo e pu\u00f2 essere trovato sotto forma di pepite, venature o filamenti di oro nella matrice rocciosa o come granuli d'oro mischiati coi sedimenti o inglobati nella roccia. L'immagine iconica dell'estrazione dell'oro per molti \u00e8 quella dei cercatori d'oro che raccolgono l'oro alluvionale con appositi strumenti che permettono di separare le pagliuzze d'oro puro dai sedimenti fluviali grazie alla sua elevata densit\u00e0.\nArgento.\nL'argento nativo si trova sotto forma di rari cristalli cubici, ottaedrici o dodecaedrici. Pi\u00f9 comunemente sotto forma di fili d'argento dendritici o patine o in forma massiva. Pu\u00f2 trovarsi in lega con l'oro conosciuta come elettro. Pi\u00f9 comunemente \u00e8 sotto forma di solfuri d'argento o solfosali. Molti amalgami d'argento e mercurio o altri metalli e mercurio come minerali sono rari in natura. Un esempio \u00e8 rappresentato dall'eugenite (Ag11Hg2) ed altre forme correlate..\nGruppo del platino.\nLeghe naturali dei metalli del gruppo del platino includono: l'osmio nativo (Os,Ir,Ru), rutheniridosmine (Ir,Os,Ru), rutenio nativo(Ru,Ir), palladio nativo (Pd,Pt), platino nativo Pt e rodio nativo (Rh,Pt). Oltre a questi in queste leghe si trovano anche oro, rame e ferro.\nRame.\nIl rame nativo \u00e8 stato storicamente estratto come prima fonte di questo metallo.\nIl termine \"old copper complex\" (\"complesso del rame antico\") \u00e8 usato per descrivere la civilt\u00e0 nordamericana che utilizzava i giacimenti di rame nativo per costruire armi, utensili ed oggetti decorativi. Questa societ\u00e0 si trovava attorno al Lago Superiore dove avevano scoperto giacimenti di rame nativo e lo estrassero tra il 6000 ed il 3000 a.C. Il rame sarebbe stato particolarmente utile agli uomini antichi perch\u00e9 molto pi\u00f9 robusto dell'oro, duro a sufficienza per costruire ami da pesca, utensili per la lavorazione del legno ma sufficientemente malleabile da essere lavorato facilmente a differenza del ferro meteorico.\nGli stessi giacimenti di rame nativo della Penisola di Keweenaw e di Isle Royale sarebbero stati utilizzati in tempi pi\u00f9 recenti per l'estrazione commerciale. Tra il 1845 ed il 1887 la contea di Copper in Michigan fu il principale produttore di rame degli Stati Uniti d'America. Nelle miniere sono stati trovate masse di rame nativo pesanti centinaia di tonnellate.\nFerro, nichel e cobalto.\nLa maggior parte del ferro nativo che si trova sulla Terra in effetti non \u00e8 \"nativo\" nel senso tradizionale del termine della Terra. Proviene principalmente dai meteoriti ferro-nichel che si formarono milioni di anni fa ma sono stati preservati dagli attacchi chimici dal vuoto dello spazio e caddero sulla Terra in tempi relativamente recenti. I meteoriti metallici sono composti principalmente da leghe di ferro-nichel: taenite (ad alto contenuto di nichel) e kamacite (a basso contenuto di nichel). Ad ogni modo, sono poche le aree della Terra dove pu\u00f2 essere trovato veramente il ferro nativo.\nIl nichel nativo \u00e8 stato descritto nella serpentinite formatasi in seguito all'alterazione idrotermale delle rocce ultramafiche nella Nuova Caledonia ed in altre localit\u00e0.\nIl cobalto metallico \u00e8 stato segnalato nella miniera canadese di Lorrain, regione di Cobalt-Gowgand, distretto di Timiskaming, Ontario, Canada e nel giacimento d'oro di Aidyrlya nell'Oblast' di Orenburg nel sud degli Urali, Russia.\nAltri.\nTutti gli altri metalli nativi si trovano solo in piccole quantit\u00e0 o sono stati trovati in regioni geologicamente speciali. Per esempio il cadmio nativo \u00e8 stato trovato solo in due localit\u00e0. Una localit\u00e0 dove si pu\u00f2 trovare il cadmio metallico \u00e8 il bacino del fiume Viljuj in Siberia. Il molibdeno nativo \u00e8 stato trovato nella regolite lunare e sul vulcano Korjakskij nella penisola di Kam\u010datka in Russia. Altrove nella stessa regione sono stati trovati indio, alluminio, tantalio, selenio, tellurio nativi ed altri metalli. Il piombo nativo \u00e8 abbastanza raro ma pi\u00f9 diffuso come anche lo stagno, l'arsenico, l'antimonio, il bismuto e pochi altri.\nIl cromo nativo \u00e8 stato trovato in granuli nel Sichuan, Cina."}
{"id": "4626553", "revid": "1543377", "url": "https://it.wikipedia.org/wiki?curid=4626553", "title": "Ipogeo del Belvedere", "text": "L'Ipogeo del Belvedere \u00e8 la tomba ipogea etrusca n. 2 del gruppo C del complesso ipogeo di Terricciola, datata al pieno IV secolo a.C. ed in seguito riadattato ad usi agro-vinicoli; al suo interno si trova conservata la raccolta di cippi funerari etruschi provenienti dal territorio di Terricciola, fra cui il Cippo de Poggiarelli, tra i pi\u00f9 significativi della produzione materiale pisana.\nStoria.\nL'ipogeo del Belvedere rappresenta un esempio di recupero del complesso archeologico di Terricciola, provincia di Pisa\ndi propriet\u00e0 comunale; l'ipogeo in passato \u00e8 stato oggetto di una campagna di recupero condotta dal gruppo archeologico Tectiana, tenutasi nei mesi di febbraio-maggio del 2002.\nPrima degli interventi archeologici l'ipogeo del Belvedere appariva in uno stato fortemente degradato e di palese abbandono, tale che l'unica Unit\u00e0 Stratigrafica (US) che occupava gran parte del vano di accesso era relativa ad un luogo di scarico per macerie e rifiuti lignei.\nUna tomba che \u00e8 stata sottoposta ad azioni sia di indagine archeologica che di ripristino, e attraverso i dati acquisiti, \u00e8 stata collocata l'ultima frequentazione di questa tomba alla sfera agricola, precisamente venne riutilizzata come cantina e ripostiglio.\nPosizione.\nL'ipogeo del Belvedere \u00e8 collocato sul versante sud-occidentale della cittadina di Terricciola, lungo il camminamento che guarda verso il dirupo delle Grottacce. Questo ipogeo rappresenta l'unica evidenza archeologica del Gruppo C del complesso ipogeo di Terricciola, il quale \u00e8 stato indagato e musealizzato.\nDescrizione.\nIpogeo a pianta complessa, il quale appare come un sepolcreto d'et\u00e0 ellenistica, IV-I secolo a.C., analogo per tipologia alla tomba n. 10 di propriet\u00e0 Frontone della necropoli etrusco ellenistica di Legoli presso il comune di Peccioli o la tomba n. 4 di propriet\u00e0 Geridella medesima necropoli, di cui la tomba di Terricciola seguirebbe il modello complicandolo. Si accede alla tomba attraverso una struttura aggettante in opera muraria, edificata almeno in due fasi con laterizi e pietre di fiume di diversa natura. L'ipogeo si apre con una volte a botte, la quale si sovrappone ad un arco depresso realizzato sempre in laterizio tipico di alcuni interventi esterni di consolidamento. e innestato sopra due spallette dove si trovano ancora infissi i cardini di una porta a doppia anta. Il piano di calpestio della Tomba si presenta irregolare e profondamente avvallato in pi\u00f9 punti e compromesso dall'azione di animali oltre che dalle infiltrazioni di acque piovane non sottoposte ad una regolamentazione.\nAll'interno non sono presenti banchine di deposizione, con molta probabilit\u00e0 abbattute durante le fasi di riutilizzo. Il sabbione costituente l'interno dell'ipogeo nonostante si presenti ben compattato, tende con molta facilit\u00e0 a sgretolarsi probabilmente da un microclima interno decisamente asciutto. Mentre le banchine di deposizione , come riportato , non si sono conservate a causa dei successivi interventi di riutilizzo del sito, nel penultimo gruppo di celle e nello specifico nella cella ubicata nel perimetro est \u00e8 presente un pozzetto ( con misure di 130\u00a0cm di larghezze e 90 di lunghezza, scavato nel sabbione tufaceo ed ubicato per tanto ad un livello inferiore rispetto alla superficie di calpestio, nel quale sono stati rinvenuti resti animali ed alcuni frammenti di ceramiche risalenti alla fine del XIX secolo e ai primi del XX secolo.\nL'ingresso.\nUna porta ad arco in muratura dotata di un cancello di ferro costituisce l'ingresso all'ipogeo a cui segue un dromos dislocato in forte pendenza, la superficie di calpestio degrada progressivamente fino a raggiungere nella cella finale un dislivello di 236\u00a0cm, inizialmente \u00e8 caratterizzato da quattro scalini in muratura.\nL'entrata a questa struttura risulta essere stata regolarizzata per lo scarico delle forze della massa sovrastante; mentre la presenza di diverse unit\u00e0 murarie sembra indicare costanti interventi e manomissioni durante l'evo moderno, ultima fra le quali quella avvenuta nel 1845 come dimostra la presenza di tale data eseguita a graffito sopra una stesura di calce sul lato sinistro dell'entrata.\nLa parte iniziale dell'ipogeo \u00e8 stata sicuramente rinforzata nella bassa et\u00e0 medievale o nella prima met\u00e0 del 1500, \u00e8 stata successivamente supportata da aggiunte presumibilmente ottocentesche, ipotesi cronologica sostenibile anche in merito all'evidenza della data \"1848\" incisa a punta su calce presente nella tomba.\nAlla porzione iniziale dell'ipogeo segue una struttura originale costituita da sabbione tufaceo nel quale \u00e8 ricavata la parte restante dell'ipogeo, databile al IV-III secolo a.C. Essa \u00e8 composta da 6 celle d'impianto rettangolare disposte frontalmente due a due e dislocate in successione lungo il perimetro del dromos, mentre nella parte terminale \u00e8 situata la cella del Pater familias\nNell'ipogeo sono presenti due nicchie quadrangolari : una in corrispondenza del tramezzo, nel perimetro ovest, in prossimit\u00e0 della prima coppia di celle, l'altra invece \u00e8 situata nella cella del Pater Familias , sempre nel perimetro ovest del vano.\nCorridoio.\nAl suo interno si possono individuare quattro piani di battuta realizzati in pietra di Signa e laterizi, i quali agevolano l'accesso al corridoio, caratterizzante tutta la struttura. Sui lati del corridoio sono distribuite sei celle, tre per ogni lato, mentre nella parete di fondo posta frontalmente al vano d'entrata si sviluppa un'altra cella sviluppata in lunghezza rispetto alle altre celle.\nNel contesto della seconda cella di destra si sviluppa una profonda trincea lunga quanto il lato e larga 70 m.che si innesta nel centro con un foro o pozzetto prosciugato di forma ellissoidale, il quale ha restituito numerose forme ceramiche aperte con ingubbio bianco steso a pennellata ed invetriate in giallo paglierino..\nMateriali rinvenuti.\nAll'interno dell'ipogeo, precisamente all'interno della cavit\u00e0 semiellissoidale, sono state rinvenute ceramiche ingobbiate a risparmio e graffite, oltre alla presenza di resti osteologici animali. Tali rinvenimenti sembrano convalidare lo svolgersi di attivit\u00e0 agricola (XVIII secolo), che come riportato in alcune fonti documentarie, orbitava attorno agli ipogei del paese di Terricciola. Inoltre sono state individuate testimonianze eloquenti su l'uso a cantina dell'ipogeo del Belvedere, come i numerosi frammenti di botte o le unit\u00e0 stratigrafiche relative a tracce di vino versate sul piano pavimentale; contrariamente le ceramiche sopra elencate non risalgono a tale fase, essendo queste ultime rinvenute in unit\u00e0 stratigrafiche ben distinguibili e relative ad una piccola discarica domestica (XIX secolo).\nCippi funerari.\nAll'interno dell'ipogeo di Belvedere sono confluiti in una pubblica raccolta, i cippi funerari etruschi, della tipologia a \"clava\" o pisana rinvenuti nel territorio del comune di Terricciola.Tali cippi presentano il fusto troncoconico ' a clava ' e la sommit\u00e0 a calotta sferica con apice centrale"}
{"id": "4626555", "revid": "465169", "url": "https://it.wikipedia.org/wiki?curid=4626555", "title": "Federazione italiana consorzi enti industrializzazione", "text": "La Federazione Italiana Consorzi Enti Industrializzazione (FICEI ) \u00e8 un'organizzazione di diritto privato senza scopo di lucro i cui associati sono i Consorzi per lo Sviluppo Industriale delle diverse Province italiane; la sede \u00e8 in Via Uffici del Vicario adiacente a Piazza di Monte Citorio.\nAd oggi la federazione associa oltre 50 Consorzi e li sostiene nelle attivit\u00e0 di promozione e sviluppo imprenditoriale.\nDal 2012 al 2015 insieme al Consiglio Nazionale delle Ricerche e all'Universit\u00e0 degli Studi Roma Tre \u00e8 stata impegnata nel progetto GENESI finanziato dal Ministero dello Sviluppo Economico nell'ambito RIDITT - Rete Italiana per la Diffusione dell'Innovazione e il Trasferimento Tecnologico alle imprese.\nNel 2013 ha festeggiato i 50 anni di attivit\u00e0."}
{"id": "4626557", "revid": "74801", "url": "https://it.wikipedia.org/wiki?curid=4626557", "title": "Cecil Isbell", "text": "Carriera professionistica.\nIsbell fu scelto come settimo assoluto nel Draft NFL 1938 dai Green Bay Packers. Quando arriv\u00f2 a Green Bay, i Packers avevano gi\u00e0 un tailback All-Pro, Arnie Herber, che aveva guidato i Packers alla vittoria del campionato NFL del . Coach Curly Lambeau altern\u00f2 Isbell e Herber e occasionalmente li utilizz\u00f2 contemporaneamente, con Isbell nel ruolo di halfback. Questo sistema permise a Isbell di apprendere l'attacco di Lambeau, chiamato Notre Dame Box. Isbell fu un passatore preciso e un ottimo corridore e guid\u00f2 i Packers in corse e passaggi nella sua stagione da rookie. I Packers vinsero la propria division e affrontarono i New York Giants in finale. Isbell corse 11 volte per 20 yard e complet\u00f2 3 passaggi su 5 tentativi per 91 yard, ma i Giants vinsero 23\u201317. Nel 1939, i Packers utilizzarono lo stesso attacco e Isbell guid\u00f2 la squadra in corse, ricevendo anche 9 passaggi. I Packers tornarono in finale in una rivincita contro New York vincendo nettamente per, 27\u20130, con Isbell che pass\u00f2 un touchdown da 27 yard.\nDal 1940 al 1942, i Packers finirono sempre secondi nella Conference dietro i Chicago Bears. Isbell si impose come passatore in questo periodo, trovando Don Hutson con una frequenza da record. Nel 1941, Isbell stabil\u00ec il record NFL passando yard e guidando la lega in percentuale di completamento dei passaggi (56,8%) e passaggi da touchdown con 15 (10 a Hutson). I Packers persero coi Bears nei divisional playoff, 33\u201314. Nel 1942, Isbell super\u00f2 il suo stesso record passando yard e stabilendo un nuovo record NFL con 24 passaggi da touchdown. Hutson stabil\u00ec anche i record NFL con 74 ricezioni, yard ricevute e 17 touchdown (il record di Hutson di touchdown fu pareggiato da Elroy Hirsch nel 1951 e resistette fino al 1984). I Packers tuttavia furono ancora eliminati dai Bears.\nDopo la stagione 1942, Isbell lasci\u00f2 la NFL per allenare la Purdue University. Isbell afferm\u00f2 di voler lasciare mentre era ancora al massimo della forma e di non voler invecchiare sul campo come altri giocatori. Termin\u00f2 con yard passate, 61 touchdown e 52 intercetti. Se avesse continuato a giocare, sarebbe stato probabilmente considerato uno dei migliori passatori della sua epoca, assieme a Sammy Baugh e Sid Luckman."}
{"id": "4626565", "revid": "919210", "url": "https://it.wikipedia.org/wiki?curid=4626565", "title": "Ebles di Roucy", "text": "La crociata mancata.\nIl 30 aprile 1073 Papa Gregorio VII autorizz\u00f2 una nuova Crociata contro i Mussulmani di Spagna. La Guerra di Barbastro iniziata una decina di anni prima era finita con successo, ma non s'erano portati a casa risultati destinati a durare nel tempo e nella bolla papale Gregorio specific\u00f2 la sovranit\u00e0 vaticana su tutta la Spagna sostenendo che essa apparteneva di diritto a San Pietro e che questo diritto veniva ora ceduto ad Ebles. I negoziati fra lui e la Santa Sede erano stati condotti da Gregiorio in persona quando era ancora Legato papale, prima di salire al soglio il 22 aprile 1073, e dalla sua corrispondenza emerge che erano gi\u00e0 intercorse delle lettere fra Ebles e il suo predecessore Papa Alessandro II. Dalla corrispondenza emerge che fra i due venne stretto un patto secondo il quale Ebles avrebbe tenuto le terre conquistate come se fossero un feudo papale e i frammenti sopravvissuti di una bolla di Alessandro II testimoniano come venne garantita un'Indulgenza plenaria per l'avvio di quella guerra santa che, bench\u00e9 venga ordinariamente attribuita a quella di Barbastro, potrebbe essere stata rilascia a Ebles in persona.\nEbles era probabilmente imparentato con Sancho Ram\u00edrez di Aragona, Re d'Aragona, ed entrambi sarebbero stati discendenti dai Duchi d'Aquitania.\nIl 25 maggio 1073 Sancho IV Garc\u00e9s di Navarra e il suo vicino al-Muqtadir, Taifa di Saragozza, strinsero un'alleanza in vista della minacciata crociata. Tuttavia la tanto temuta aggressione non ebbe luogo, per motivi che rimangono ignoti, o quanto meno non lasci\u00f2 traccia nei registri della sua realizzazione che, se ci fu, ottenne davvero scarsi risultati. Secondo alcuni storici la crociata venne osteggiata dal legato e Cardinale Geraldo di Ostia facente parte della Congregazione cluniacense la quale supportava il Regno di Castiglia e Le\u00f3n contro quello di Aragona. Il papato sotto i regni di Alessandro e Gregorio appoggi\u00f2 sempre gli aragonesi e alcune delle azioni che Alfonso VI di Le\u00f3n fece quell'anno possono essere considerate una risposta alla progettata crociata. La nomina di Geraldo, quale legato papale e di Reimbaldo quale legato in Spagna possono essere considerati un tentativo di Alessandro II di blandire Alfonso o il suo predecessore Sancho II di Castiglia che le loro pretese sui Parias di Saragozza, che, insieme all'alleata Navarra si sentiva minacciata dall'imminente crociata, non fossero in pericolo. Quando per\u00f2 fu Gregorio a divenire papa rimosse Geraldo dall'incarico affidandolo al monaco dei Benedettini Hugh il candido, un veterano della guerra di Barbastro e amico del re di Aragona. \nNel febbraio 1074 Gregorio era impegnato nello spingere Sancho, vassallo papale fin dal 1069, ad agire contro i musulmani e fu attorno a questo periodo che egli prese in moglie Felicia, una delle sorelle di Ebles.\nIl nobile turbolento.\nSecondo l'abate Sugerio Ebles e suo figlio Guiscardo erano entrambi uomini valenti, ma turbolenti e tirannici che spesso finivano per saccheggiare i territori dell'Arcidiocesi di Reims e pi\u00f9 di cento reclami vennero sporti contro Ebles alla corona durante il regno di Filippo I di Francia. Quando fu suo figlio Luigi ricevette delle lamentele contro di loro mise insieme un esercito ed entr\u00f2 nei territori di Reims combattendo contro Ebles ed altri baroni riottosi, in gran parte imparentati con Ebles, per circa un paio di mesi. Alla fine il principe lasci\u00f2 la regione solo dopo che Ebles ebbe giurato che avrebbe rispettato le chiese e dopo aver ricevuto un certo numero di ostaggi. I negoziati circa il possesso del castello di Neufch\u00e2tel-sur-Aisne vennero invece rimandati ad altra data.\nQuando Tommaso di Marle entr\u00f2 in possesso, grazie al matrimonio, della fortezza di Montaigu Ebles si alle\u00f2 con Enguerrand di Bova per cacciarlo e mentre loro tentavano di circondarlo nel tentativo di convincerlo alla resa Tommaso scapp\u00f2 alla corte reale dove aveva mandato dei messi con ricchi doni e convinse Luigi ad accorrere in sua difesa. Ebles, volendo rispettare il giuramento fatto in precedenza non volle far guerra al principe, tuttavia i due eserciti si fronteggiarono per un paio di giorni fino a che gli uomini di Luigi non ebbero la meglio su quelli di Ebles ed Enguerrand.\nAttorno al 1082 Ebles don\u00f2 la propria porzione della strada di Mortcerf all'abbazia di Sain Martin a Pontoise.\nSecondo l'Alessiade Ebles spos\u00f2 Sibilla, una delle figlia di Roberto il Guiscardo.\nEbles mor\u00ec nel maggio 1103."}
{"id": "4626567", "revid": "37401", "url": "https://it.wikipedia.org/wiki?curid=4626567", "title": "Carl Benz", "text": ""}
{"id": "4626571", "revid": "76963", "url": "https://it.wikipedia.org/wiki?curid=4626571", "title": "Sei Ashina", "text": "Biografia.\nInizi\u00f2 la sua carriera come tarento fino a giungere, nei primi anni 2000, in televisione e poi al cinema dove assunse ruoli sempre pi\u00f9 rilevanti. Divenne conosciuta soprattutto per la sua partecipazione alla pellicola cinematografica \"Seta\" e al dorama in due stagioni \"Bloody Monday\", versione live action dell'omonima serie manga di genere thriller \"Bloody Monday\" a fianco di Haruma Miura e Takeru Sat\u014d.\nIl 14 settembre 2020 \u00e8 stata trovata morta nel suo appartamento di Tokyo. Secondo i primi rilevamenti, l'attrice sembra essere morta suicida."}
{"id": "4626573", "revid": "228587", "url": "https://it.wikipedia.org/wiki?curid=4626573", "title": "NEPAD", "text": ""}
{"id": "4626582", "revid": "478814", "url": "https://it.wikipedia.org/wiki?curid=4626582", "title": "Konjaku gazu zoku hyakki", "text": " \u00e8 il secondo libro dell'artista giapponese Toriyama Sekien della celebre serie \"Gazu hyakki yagy\u014d\" pubblicata nel 1779. Questi album sono dei bestiari soprannaturali, che comprendono fantasmi, spiriti, apparizioni e mostri, di cui molti provengono dalla letteratura, dal folclore e da altre arti giapponesi. Queste immagini hanno esercitato una grande influenza sull'immaginario collettivo degli \"y\u014dkai\" in Giappone.\nLista di creature.\nPrimo volume.\nIl primo volume (\u96e8) contiene le seguenti creature:\nSecondo volume.\nIl secondo volume (\u6666) contiene le seguenti creature:\nTerzo volume.\nIl terzo volume (\u660e) contiene le seguenti creature:"}
{"id": "4626583", "revid": "339392", "url": "https://it.wikipedia.org/wiki?curid=4626583", "title": "FICEI", "text": ""}
{"id": "4626591", "revid": "287204", "url": "https://it.wikipedia.org/wiki?curid=4626591", "title": "August (album)", "text": ""}
{"id": "4626601", "revid": "261541", "url": "https://it.wikipedia.org/wiki?curid=4626601", "title": "Istituto slovacco dei Santi Cirillo e Metodio", "text": ""}
{"id": "4626604", "revid": "2039709", "url": "https://it.wikipedia.org/wiki?curid=4626604", "title": "Blaine (nome)", "text": "Origine e diffusione.\nRiprende il cognome scozzese \"Blaine\", che pu\u00f2 avere tre differenti origini:\nOnomastico.\nL'onomastico si pu\u00f2 festeggiare il 10 agosto in memoria di san Blane (chiamato anche Bl\u00e0\u00e0n, Blaan, Blan e Blain), vescovo, monaco e missionario presso i Pitti."}
{"id": "4626606", "revid": "547992", "url": "https://it.wikipedia.org/wiki?curid=4626606", "title": "Slut-shaming", "text": "Il termine slut-shaming (in italiano umiliazione da sgualdrina o anche stigma della puttana) \u00e8 un neologismo nato in ambito filosofico femminista per definire l'atto di far sentire una donna colpevole o inferiore per determinati comportamenti o desideri sessuali che si discostino dalle aspettative di genere tradizionali o ortodosse, o che possano essere considerati contrari alla regola naturale o soprannaturale/religiosa. Alcuni esempi di comportamenti per cui le donne sono sottoposte allo slut-shaming includono: violazioni del codice di abbigliamento socialmente accettato quando si vestono in modo sessualmente provocante, le richieste di accesso al controllo delle nascite, e persino l'essere violentate o aggredite sessualmente.\nPanoramica.\nLe femministe definiscono lo slut-shaming come un processo in cui le donne vengono attaccate per la loro trasgressione dei codici di condotta sessuale, ovvero ammonite per comportamenti o desideri che sono pi\u00f9 sessuali di quanto la societ\u00e0 trovi accettabile. Emily Bazelon dice che l'onta \u00e8 \"retrograda, il contrario di femminista. Chiamare una ragazza puttana l'avverte che c'\u00e8 una linea: lei pu\u00f2 essere sessuale, ma non \"troppo\" sessuale \".\nLe femministe hanno dichiarato che lo slut shaming \u00e8 usato contro le donne da parte di uomini e donne. Jessica Ringrose ha sostenuto che essa funziona tra donne come un modo per sublimare la gelosia sessuale \"in una forma socialmente accettabile di critica sociale dell'espressione sessuale femminile\". \u00c8 anche usata come forma di colpevolizzazione della vittima di stupro e aggressione sessuale, ad esempio sostenendo che il reato \u00e8 stato causato (in parte o del tutto) dalla donna che indossa abiti succinti o che agisce in maniera sfacciata e sessuale prima di non acconsentire al sesso.\nEventi importanti.\nLa marcia di protesta SlutWalk fu inaugurata a Toronto in risposta alla vicenda in cui un agente di polizia locale disse a un gruppo di studentesse che avrebbero potuto evitare la violenza sessuale se non si fossero vestite come \"troie\".\nIl termine \u00e8 stato poi utilizzato per descrivere le osservazioni di Rush Limbaugh durante la\u00a0polemica Rush Limbaugh-Sandra Fluke. Si \u00e8 ipotizzato che la discussione potrebbe avere effetti a lungo termine sul peso dell'onta della sgualdrina nei media radiotelevisivi."}
{"id": "4626607", "revid": "115359091", "url": "https://it.wikipedia.org/wiki?curid=4626607", "title": "Mazzagatto", "text": "Con mazzagatto o mazzacane si indica una piccola pistola da tasca di calibro variabile ad avancarica, \nDiffusissime in tutto il mondo, dall'America all'Europa, le mazzagatti sono state il precedente storico delle armi di piccole dimensioni destinate al porto occulto.\nIl nome, quasi ironico dato il potenziale offensivo di armi cos\u00ec occultati, viene dalle piccole dimensioni.\nStoria.\nQuesto tipo di arma risale al XVI secolo ma venne proibita in varie province italiane per la sua insidiosit\u00e0, ad esempio dal Codice Sabaudo e dal successivo codice del Regno d'Italia. Tra i primi a rilevarne la pericolosit\u00e0, per la facilit\u00e0 di occultamento che le rendeva un'arma perfetta per compiere omicidi, fu probabilmente Alfonso I d'Este nel 1522, quando le proib\u00ec con un'ordinanza.\nNegli Stati Uniti un esemplare delle famose Derringer, prodotte in versione moderna a due canne, fu utilizzato per uccidere Lincoln."}
{"id": "4626610", "revid": "6923", "url": "https://it.wikipedia.org/wiki?curid=4626610", "title": "Skarstind", "text": "Lo Skarstind (detto anche Skardstinden) \u00e8 una montagna della Norvegia appartenente alla catena dello Jotunheimen, nei Monti Scandinavi. \u00c8 alto 2.373 \u00a0m s.l.m. (la 5\u00ba montagna per altezza in Norvegia) e si trova nel comune di Lom, nella contea di Innlandet.\nDescrizione.\nLa montagna fa parte del gruppo denominato \"Skardstindmassivet\", caratterizzato da tre picchi: Skardstinden (2373\u00a0m), N\u00e5la (2310\u00a0m) e Vestre Skardstinden (2219\u00a0m).\nLa forma della montagna \u00e8 caratteristica. Da est, se visto dal Galdh\u00f8piggen, presenta una parete molto ripida che culmina nel N\u00e5le: questa parete \u00e8 tra le pi\u00f9 inaccessibili dell'intero Jotunheimen.\nIl massiccio, come gli altri circostanti, \u00e8 formato prevalentemente da gabbro, che resiste meglio all'erosione. Gli strati di roccia si innalzanno da sud-est verso nord-ovest, contrariamente al normale orientamento nelle zone limitrofe, favorendo le ascese dal fianco meridionale.\nLa cima della montagna si pu\u00f2 raggiungere senza particolari attrezzature in estate e con poca neve dal versante sud-ovest. L'ascensione pi\u00f9 comune parte da Leirdalen e sale fino a Dummh\u00f8e con un dislivello di pi\u00f9 di 1000\u00a0m; segue poi un tratto prevalentemente pianeggiante fino alla cima occidentale per poi inerpicarsi fino alla cima principale. D'inverno l'ascesa \u00e8 consigliabile solo ad esperti dotati di attrezzatura appropriata.\nNome.\nLa prima parte del nome, \"skar\", \u00e8 il genitivo della parola relativa a \"passo\" o \"valico\", mentre \"ting\" significa \"picco\" o \"montagna\": il nome della montagna significa quindi \"passo di montagna\" in norvegese; non \u00e8 chiaro tuttavia a quale dei passi si riferisca, si pensa a quello che conduce a sud o quello che lo separa dal picco \"N\u00e5le\". Quest'ultimo significa \"ago\" in norvegese e si riferisce alla forma del pinnacolo stesso.\nStoria.\nLa prima ascensione al picco \"Skardstinden\" risale al 1884 ad opera di Severin Wleugel, Sig. Thor e Oskar Kristiansen. Non si hanno notizie delle prime ascensioni alle altre due cime.\nLocalizzazione.\nIl monte si trova nel Parco nazionale Jotunheimen, a circa 2,5 chilometri ad ovest del monte Galdh\u00f8piggen."}
{"id": "4626614", "revid": "544909", "url": "https://it.wikipedia.org/wiki?curid=4626614", "title": "Journeyman (album)", "text": ""}
{"id": "4626616", "revid": "169529", "url": "https://it.wikipedia.org/wiki?curid=4626616", "title": "Adolfo Alessandrini", "text": "Biografia.\nStudi e prime destinazioni.\nLaureatosi in giurisprudenza a Bologna nel 1924, Alessandrini entra nella carriera diplomatica l'anno successivo ed \u00e8 inviato al Cairo come prima destinazione. Nel 1926 \u00e8 segretario della conferenza italo-egiziana per la delimitazione del confine libico. Successivamente \u00e8 console a Klagenfurt (1931) e segretario di legazione a Belgrado (1933).\nAllo scoppio della Guerra d'Etiopia (1935), Alessandrini \u00e8 a Roma, presso il gabinetto del ministro. Si arruola come ufficiale di cavalleria nel corpo d'armata eritreo e guadagna due medaglie di bronzo al valor militare, di cui una sul campo.\nIn Oriente e negli Stati Uniti.\nAll'inizio del 1937, Alessandrini \u00e8 consigliere d'ambasciata a Pechino, presso il governo nazionalista di Chiang Kai-shek. Resta in Cina due anni, in piena guerra sino-giapponese svolgendo anche il ruolo di incaricato d'affari in missione a Shanghai, Nanchino, Wuhan e a Hong Kong; segue il governo nazionalista nella capitale provvisoria a Chongqing e allestisce la sede della nuova ambasciata italiana.\nAllo scoppio della guerra in Europa, Alessandrini chiede e ottiene di rientrare a Roma, ma vi resta per poco. Ai primi del 1940 \u00e8 inviato a Washington (1940) a capo di una missione economica, con il compito di negoziare con gli inglesi un permesso speciale di attraversamento dell'Atlantico per le navi italiane, essendo l'Italia, tecnicamente, ancora un paese neutrale. La missione si conclude con l'entrata in guerra anche dell'Italia (10 giugno 1940). Alessandrini rientra in patria via San Francisco, Tokyo e Mosca.\nNuove destinazioni.\nRientrato nuovamente al ministero, Alessandrini \u00e8 nominato vice-direttore degli Affari Transoceanici (1940-1942). Nel gennaio del 1942 \u00e8 a Berna, a capo della delegazione per la protezione dei prigionieri e internati italiani. Dopo l'8 settembre, si schiera con il Governo Badoglio; per tale motivo, il Segretario generale del Ministero degli Affari Esteri Renato Prunas lo richiama quale collaboratore nella capitale provvisoria di Brindisi e poi ancora a Roma.\nDal 1946 al 1950 Alessandrini \u00e8 ministro plenipotenziario a Beirut; conclude con il Libano un trattato di amicizia, commercio e navigazione. Nel 1949 \u00e8 incaricato di una missione esplorativa in Libia per verificare la volont\u00e0 degli italiani ivi residenti circa l'eventuale prosieguo della colonizzazione italiana. Comunica che la maggioranza dei connazionali \u00e8 favorevole all'indipendenza della Libia.\nPromosso ambasciatore \u00e8 destinato ad Atene (1950-54). Favorisce l'adesione di Grecia e Turchia alla NATO. Forse per tale azione, \u00e8 successivamente nominato rappresentante permanente per l'Italia nel Consiglio Atlantico (1954-58), con destinazione Parigi. Nella capitale francese, purtroppo, \u00e8 costretto a subire l'amputazione della gamba.\nUltimi incarichi.\nDal febbraio al novembre del 1958 Alessandrini ricopre l'incarico di Segretario generale del Ministero degli Affari Esteri, la pi\u00f9 alta carica della diplomazia. \u00c8 per un breve periodo Ambasciatore in Canada e termina la sua carriera nuovamente come rappresentante permanente al Consiglio Atlantico per altri otto anni (1959-1967).\nUna volta collocato a riposo, oltre a redigere le sue memorie, collabora con il quotidiano Il Tempo (1967-1979), con la Nuova Antologia ed altre riviste. \u00c8 membro dell'Accademia Nazionale Virgiliana di Mantova.\nAdolfo Alessandrini \u00e8 sepolto nella cappella di famiglia, nel cimitero di Quistello (Mantova)."}
{"id": "4626617", "revid": "691381", "url": "https://it.wikipedia.org/wiki?curid=4626617", "title": "Lancia 3/RO", "text": ""}
{"id": "4626627", "revid": "184755", "url": "https://it.wikipedia.org/wiki?curid=4626627", "title": "Robert Lipka", "text": "Fu arrestato a pi\u00f9 di trent'anni di distanza dai fatti, ma questo non ha comportato la caduta delle accuse dal momento che nella legislazione in materia non sono previste prescrizioni per reati di spionaggio.\nCarriera regolare.\nRobert Lipka fu assegnato alla NSA come analista nel 1964, quand'era un soldato dell'esercito americano di appena 19 anni. Lavor\u00f2 nella \"Central Communication Room\" dal 1964 al 1967, dove era responsabile di rimuovere e smistare documenti altamente classificati attraverso il sistema dell'agenzia. Nonostante il suo rango minore, Lipka disponeva di potenti autorizzazioni e aveva accesso a una gamma diversificata di documenti altamente classificati.\nSpionaggio.\nNel settembre del 1965 Lipka si present\u00f2 all'ambasciata sovietica sulla 16\u00aa strada, come spia volontaria. Annunci\u00f2 di essere il responsabile per la distruzione di documenti altamente classificati e per i successivi due anni si mise in contatto con i russi attorno alle 50 volte.\nSecondo quanto riferito da quello che all'epoca fu il suo agente collegamento, il Generale del KGB Oleg Kalugin, \"il giovane soldato (Lipka) [...] era coinvolto nelle operazioni di triturazione e distruzione dei documenti dell'NSA e poteva fornirci una gran quantit\u00e0 di materiale\". Inoltre Lipka trasmetteva loro \"qualsiasi cosa su cui mettesse le mani, spesso non avendo la minima idea dell'importanza di ci\u00f2 che stesse passando\". Lipka compromise i rapporti giornalieri e settimanali diretti alla Casa Bianca, informazioni sui movimenti delle truppe americane in giro per il mondo e le comunicazioni tra alleati NATO.\nPer l'attivit\u00e0 svolta nei due anni in cui forn\u00ec al KGB file e informazioni \"top-secret\", Lipka ricevette un pagamento quantificabile in circa 27.000$. Kalugin afferma che Lipka us\u00f2 i soldi ricevuti (tra i 500 e i 1000 dollari per ogni pacchetto consegnato) per finanziare la propria educazione universitaria. Tuttavia Lipka si lamentava regolarmente della scarsit\u00e0 del compenso e minacci\u00f2 di rompere il contratto se non avessero accolto le sue richieste di aumento. Nell'agosto del 1967 pass\u00f2 dalle parole ai fatti e lasci\u00f2 l'NSA alla fine del suo servizio militare per frequentare la Millersville University of Pennsylvania.\nPer scoraggiare qualsiasi tentativo del KGB di ricontattarlo, Lipka invi\u00f2 un messaggio affermando di essere un doppio agente per conto dell'intelligence americana. Secondo quanto contenuto nell'Archivio Mitrokhin il KGB sapeva quanto questo non corrispondesse al vero in quanto i documenti consegnati fino ad allora erano troppo rilevanti. Il KGB ha tentato ad intermittanza di instaurare nuovi contatti con Lipka, almeno per i successivi 11 anni, ma senza successo.\nIndagini ed arresto.\nL'ex-moglie di Lipka denunci\u00f2 il tradimento del marito all'FBI. Nel 1993, in possesso di queste accuse, delle rivelazioni dalle memorie di Kalugin e di altre informazioni provenienti da un'altra indagine indipendente, l'FBI decise di usare un'operazione \"false flag\" per catturarlo. L'agente dell'FBI Dmitri Droujinsky si finse un ufficiale del GRU di base a Washington di nome \"Sergei Nikitin\". Lipka gli confid\u00f2 che gli erano ancora dovuti dei soldi e, nel corso degli appuntamenti, \"Nikitin\" gli consegn\u00f2 10.000$.\nDopo una lunga indagine, Lipka ammise di aver spiato durante il suo periodo di impiego all'NSA, e nel febbraio del 1996 venne arrestato nella sua casa a Millersville (Pennsylvania) ed accusato di aver consegnato documenti classificati all'Unione Sovietica. Dal momento che non c'\u00e8 prescrizione nei casi di spionaggio, il fatto che Lipka avesse smesso di collaborare con il KGB pi\u00f9 di trent'anni prima dell'arresto non ebbe alcuna rilevanza.\nProcesso.\nIl processo contro Lipka ebbe inizio nel 1997. Sebbene inizialmente si professasse \"non colpevole\" del reato a lui ascritto di cospirazione per commettere spionaggio, nel maggio 1997 croll\u00f2 e confess\u00f2 (\"Lipka esplose in lacrime quando confess\u00f2 di aver consegnato al KGB informazioni riservate\".). Probabilmente le informazioni su di lui contenute nell'Archivio Mitrokhin portarono alla sua confessione.\nLipka fu condannato a 18 anni di detenzione, e multato per 10.000$. Inoltre, gli fu ordinato di restituire gli altri 10.000$ ricevuti dal falso ufficiale \"Sergei Nikitin\" nell'operazione dell'FBI."}
{"id": "4626630", "revid": "47767", "url": "https://it.wikipedia.org/wiki?curid=4626630", "title": "Bleddyn", "text": "Origine e diffusione.\nSi basa sul termine gallese \"blaidd\" (\"lupo\"), combinato con un suffisso diminutivo; \u00e8 quindi analogo, per significato, ai nomi Lupo, Ulf, Wolf, Vuka\u0161in, Boris e Farkas.\nNel Medioevo era piuttosto usato, sopravvivendo pi\u00f9 tardi soprattutto grazie alle sue forme anglicizzate; la forma originale ritorn\u00f2 in voga nel XIX secolo. Dalla sua forma \"Blethyn\" pu\u00f2 derivare il nome inglese \"Blaine\".\nOnomastico.\nIl nome \u00e8 adespota, non essendo portato da alcun santo. L'onomastico si pu\u00f2 festeggiare il 1\u00ba novembre, per Ognissanti."}
{"id": "4626631", "revid": "1823853", "url": "https://it.wikipedia.org/wiki?curid=4626631", "title": "Terranegra", "text": "Terranegra \u00e8 un rione situato nel Quartiere 3 Est del Comune di Padova. In via Boccaccio, una delle strade principali del rione, \u00e8 situata l'attuale sede del consiglio di quartiere. Terranegra \u00e8 considerata come uno dei quartieri pi\u00f9 prestigiosi di Padova.\nOrigini del nome.\nIl toponimo \"Terranegra\" \u00e8 una traslitterazione di un termine con il quale l'area veniva chiamata in et\u00e0 romana. Un tempo Terranegra era solo un podere del Comune di Padova che aveva preso questo nome per la presenza di cimiteri e sepolture di epoca romana. Infatti prima si chiamava \"Terra Cineraria\", poi \"Terranigra\" (terra negra, scura) e quindi \"Terranegra\".\nStoria.\nEpoca moderna: nascita della parrocchia.\nNel 1670 il Vescovo di Padova Gregorio Barbarigo, ricevendo le richieste dei fedeli del luogo, decise di far erigere una chiesa. I lavori di costruzione iniziarono il 24 settembre 1673 e l'edificio fu completato, in meno di un anno, il 5 giugno 1674, nella zona chiamata \"Isola di Terranegra\". La chiesa fu intitolata a San Gaetano Thiene e rest\u00f2 sede parrocchiale fino al 1955.\nNovecento.\nDurante la Seconda guerra mondiale, il 20 aprile 1944, tutta l'area di Terranegra fu colpita da un bombardamento aereo alleato che caus\u00f2 180 caduti civili; in particolare tutto il complesso sacro e la canonica subirono diversi danni, che furono in parte sanati dopo il conflitto bellico. Nell'alluvione del 5 novembre 1966 la rottura del canale Roncajette provoc\u00f2 ulteriori danni all'edificio da poco ristrutturato. Si poterono salvare le tre pale d'altare, che furono in seguito restaurate e collocate nel Tempio nazionale dell'internato ignoto, eretto alla memoria dei caduti nei campi di concentramento tedeschi, dove la sede parrocchiale era stata trasferita dal 1955.\nMonumenti e luoghi d'interesse.\nTempio nazionale dell'internato ignoto.\nSorto nel 1953 per volere dell'allora parroco di Terranegra Don Giovanni Fortin, che dal 1943 al 1945 fu internato nel campo di concentramento di Dachau, il Tempio nazionale dell'internato ignoto \u00e8 dedicato a tutti gli italiani internati nei campi di concentramento durante la seconda guerra mondiale.\nMuseo dell'internamento.\nAperto nel 1955 e ristrutturato nel 1999, il museo ospita documentazioni, foto, oggetti che descrivono l'esperienza dei deportati nei campi di concentramento. Nella sua presentazione il museo si descrive come parte inscindibile dal Tempio nazionale dell'internato ignoto.\nDal 2007 il museo \u00e8 gestito dall'A.N.E.I., l'Associazione Nazionale Ex Internati.\nGiardino dei Giusti del Mondo.\nIl Giardino dei Giusti del Mondo fu inaugurato il 5 ottobre 2008 dal comune di Padova nell'ambito del progetto \u201cPadova Casa dei Giusti (Padua Home of Righteous)\u201d. Sorge di fronte al Tempio come per creare un grande collegamento in un sistema unico \"per non dimenticare\".\nIl fulcro \u00e8 un gruppo scultoreo in acciaio Corten di fronte al Tempio nazionale dell'internato ignoto, per poi svilupparsi per il \"Lungargine Terranegra\" e, seguendo il corso del fiume Bacchiglione; mirer\u00e0 a raggiungere il Mare Adriatico creando la \"Via dei Giusti\".\nAntica Chiesa di San Gaetano.\nFu sede parrocchiale dal 1674 al 1955, quando la sede fu spostata al Tempio nazionale dell'internato ignoto. Dai primi anni 2000 l'antica sede parrocchiale \u00e8 luogo di culto e di ritrovo per la comunit\u00e0 cristiana africana francofona, grazie alla concessione dalla Diocesi di Padova; nella chiesa \u00e8 possibile partecipare alla Santa Messa in lingua francese.\nLa Parrocchia di Terranegra fa parte del Vicariato di San Prosdocimo della Diocesi di Padova.\nFenice Green Energy Park.\nIl Parco Fenice \u00e8 situato in 5 ettari di area verde all'interno dell'Isola di Terranegra. Le sue strutture e attivit\u00e0 sottolineano l'attenzione data alle energie rinnovabili e alla sostenibilit\u00e0 ambientale. Attualmente viene gestito dalla Fondazione Fenice onlus.\nInfrastrutture e trasporti.\nTerranegra \u00e8 servita da due linee del servizio APS Holding:\nAmministrazione.\nSede del quartiere 3 Est.\nNel novembre 2012 \u00e8 stata creata la nuova sede della terza circoscrizione o quartiere 3 Est in via Boccaccio, tra Terranegra e il rione di San Gregorio. La struttura ha l'obbiettivo di gestire le diverse attivit\u00e0 e una serie di servizi all'interno del quartiere. Nella sede si trova anche la biblioteca oltre a diverse sale riunione."}
{"id": "4626634", "revid": "47767", "url": "https://it.wikipedia.org/wiki?curid=4626634", "title": "Blethyn", "text": ""}
{"id": "4626637", "revid": "599013", "url": "https://it.wikipedia.org/wiki?curid=4626637", "title": "Clapton", "text": ""}
{"id": "4626645", "revid": "729019", "url": "https://it.wikipedia.org/wiki?curid=4626645", "title": "Aichi H9A", "text": "Il , identificato anche come , era un idroaddestratore bimotore ad ala alta a parasole e a scafo centrale sviluppato dall'azienda giapponese Aichi Tokei Denki KK dalla fine degli anni trenta ed impiegato dalla Dai-Nippon Teikoku Kaigun K\u014dk\u016b Hombu, la componente aerea della Marina imperiale giapponese, durante le fasi della seconda guerra mondiale.\nRimasto sconosciuto agli osservatori alleati sino alla fine del conflitto, il modello non ottenne mai un nome in codice identificativo.\nStoria del progetto.\nNei tardi anni trenta, nell'ambito di un programma di aggiornamento della propria flotta aerea, la Marina imperiale giapponese emise una specifica per la fornitura di un nuovo modello di idrovolante destinato alla formazione dei nuovi equipaggi a loro volta destinati al futuro grande idrovolante multiruolo quadrimotore Kawanishi H8K \"Emily\". Il nuovo modello doveva essere fornito in tre prototipi destinati a prove di valutazione. La Aichi rispose con un progetto, la cui designazione aziendale era AM-212, gi\u00e0 avviato nel gennaio 1940, un idrovolante monoplano bimotore a scafo centrale caratterizzato dall'ala posizionata alta a parasole e dallo scafo fornito anteriormente da una serie di finestrelle. Il modello, che normalmente poteva contare su di un equipaggio di cinque membri (pilota, co-pilota, osservatore, ingegnere di volo ed operatore radio) era comunque dotato di tre posti addizionali per gli eventuali allievi.\nI tempi di realizzazione permisero di portare in volo per la prima volta il primo dei tre esemplari previsti gi\u00e0 nel settembre successivo.\nImpiego imperativo.\nGli H9A iniziarono ad essere consegnati ai reparti dal maggio 1942 fino al mese successivo e bench\u00e9 fosse un modello destinato alla formazione degli equipaggi destinati agli idrovolanti venne utilizzato in numerosi altri ruoli, incluse missioni di pattugliamento marittimo delle coste del Giappone, come aereo da trasporto militare, voli per il lancio di allievi paracadutisti e come aereo di collegamento."}
{"id": "4626657", "revid": "1543377", "url": "https://it.wikipedia.org/wiki?curid=4626657", "title": "Gianni Locatelli", "text": "Biografia.\nGiornalista professionista, ha lavorato dapprima al quotidiano \"Il Giorno\"; in seguito diviene caporedattore de \"la Repubblica-Lombardia\". Fa poi il suo ingresso al quotidiano economico \"il Sole 24 Ore\", dove inizia come capo redattore per divenirne direttore nel 1983 (in dieci anni port\u00f2 da 95.000 a oltre 300.000 le copie vendute dal giornale economico). \nLascia per due anni il giornalismo per ricoprire la carica di direttore generale della Rai, (1993-1994) quindi diventa nel novembre 1994 per un breve periodo amministratore delegato e vicedirettore de La Voce di Indro Montanelli.\nTra le altre cariche ricoperte vi \u00e8 stata quella di vicedirettore del settimanale \"Il Mondo\" (gestione Rizzoli).\nDal 1997 al 1999 \u00e8 presidente della Societ\u00e0 Serravalle-Milano-Ponte Chiasso, dal 1997 al 2002 commissario straordinario dell'Istituto dei tumori di Milano, quindi presidente di una societ\u00e0 di trading di energia elettrica. \nDal 2006 \u00e8 presidente del consiglio d'amministrazione dell'Universit\u00e0 degli Studi Giustino Fortunato."}
{"id": "4626662", "revid": "339392", "url": "https://it.wikipedia.org/wiki?curid=4626662", "title": "Product Placement", "text": ""}
{"id": "4626665", "revid": "195739", "url": "https://it.wikipedia.org/wiki?curid=4626665", "title": "Palazzo Pirelli", "text": ""}
{"id": "4626666", "revid": "609169", "url": "https://it.wikipedia.org/wiki?curid=4626666", "title": "MEPA", "text": ""}
{"id": "4626667", "revid": "287204", "url": "https://it.wikipedia.org/wiki?curid=4626667", "title": "Jonathan Smith (tennista)", "text": "Carriera.\nIn carriera ha vinto 2 titoli di doppio. Nei tornei del Grande Slam ha ottenuto il suo miglior risultato raggiungendo le semifinali di doppio agli Australian Open nel 1978, in coppia con il connazionale Andrew Jarrett.\nIn Coppa Davis ha disputato un totale di 6 partite, ottenendo 2 vittorie e 4 sconfitte."}
{"id": "4626676", "revid": "380654", "url": "https://it.wikipedia.org/wiki?curid=4626676", "title": "Eva Marie", "text": "Biografia.\nNatalie Nelson \u00e8 nata a Walnut Creek (California) ma \u00e8 cresciuta nella citt\u00e0 di Concord (California); sua madre Josie \u00e8 messicana mentre il padre Barry \u00e8 di origini italiane. Nel 2009 la ragazza si \u00e8 laureata in \"business management\" e in risorse umane presso la California State University di Long Beach (California).\nCarriera.\nEva Marie ha fatto il suo debutto nella WWE durante la puntata di \"Raw\" del 1\u00ba luglio 2013, in un segmento nel backstage insieme a JoJo, Natalya, le Bella Twins (Brie Bella e Nikki Bella) e le Funkadactyls (Cameron e Naomi), tutte partecipanti al reality show \"Total Divas\".\nIl 18 agosto 2013, a SummerSlam, Eva Marie ha cercato di aiutare Brie Bella in un match contro Natalya, ma alla fine \u00e8 stata la canadese a prevalere; in seguito, il cast di \"Total Divas\" (Brie Bella, Cameron, Eva Marie, JoJo, Naomi, Natalya e Nikki Bella) ha iniziato una faida con AJ Lee, Aksana, Alicia Fox, Layla e Rosa Mendes. Nella puntata di \"Raw\" del 7 ottobre Eva Marie ha fatto il suo esordio in un incontro ufficiale, vincendo un 6-Diva Tag Team match insieme a JoJo e Natalya contro Alicia Fox, Aksana e Rosa Mendes. Il 24 novembre 2013, a \"Survivor Series\", il cast di \"Total Divas\" ha sconfitto la squadra composta da AJ Lee, Aksana, Alicia Fox, Kaitlyn, Rosa Mendes, Summer Rae e Tamina Snuka.\nNella puntata di \"SmackDown\" del 14 febbraio 2014 Eva Marie ha battuto Alicia Fox con la Reverse STO, mentre la settimana successiva ha fatto tag team con Summer Rae perdendo contro le Bella Twins (Brie Bella e Nikki Bella). Nella puntata di \"Raw\" del 24 marzo ha annunciato la sua partecipazione al \"Vickie Guerrero's Invitational\", a \"WrestleMania XXX\", valido per il Divas Championship di AJ Lee; il 6 aprile, a \"WrestleMania 30\", Eva Marie non \u00e8 riuscita a vincere l'incontro, che invece ha visto la campionessa difendere con successo il proprio titolo.\nIl 4 luglio, a \"SmackDown\", ha perso contro AJ Lee in un match non titolato; nelle settimane successive ha riaffrontato la campionessa in altre due occasioni ma non \u00e8 mai riuscita a strappare una vittoria. Nella puntata di \"SmackDown\" del 18 luglio ha attaccato Nikki Bella, effettuando un turn heel, e l'ha sconfitta nel corso della serata. Tuttavia, nel mese di agosto ha dovuto prendersi una lunga pausa dal wrestling a causa della rottura di una protesi al seno.\nDopo aver passato alcuni mesi ad allenarsi sotto la guida di Brian Kendrick, Eva Marie ha fatto il suo ritorno ad \"NXT\" il 3 giugno 2015, sconfiggendo Peyton Royce. Nei mesi successivi ha combattuto prevalentemente negli house show, iniziando una breve faida con Carmella, che ha battuto grazie all'aiuto di Nia Jax.\nNella puntata di \"Raw\" del 28 marzo 2016 \u00e8 ritornata nel main roster, aiutando Alicia Fox, Brie Bella, Natalya e Paige a difendersi dall'attacco di Emma, Lana, Naomi, Summer Rae e Tamina, effettuando quindi un turn face. Il 3 aprile, a \"WrestleMania 32\", ha partecipato e vinto un 5-on-5 Tag Team match insieme alle wrestler sopracitate.\nCon la \"Brand Extension\" del 19 luglio 2016 Eva Marie \u00e8 stata trasferita nel roster di \"SmackDown\"; tuttavia nelle settimane successive \u00e8 stata sempre impossibilitata a combattere per piccoli imprevisti (\"kayfabe\"), intervenendo comunque attivamente fuori dal ring e distraendo le sue avversarie.\nIl 18 agosto 2016 \u00e8 stata sospesa per trenta giorni in seguito alla violazione del Wellness Program. Il 4 agosto 2017, dopo quasi un anno di inattivit\u00e0, ha rescisso il suo contratto che la legava alla WWE.\nil 4 maggio 2021 \u00e8 stato annunciato il suo ritorno nel roster di \"Raw\", tramite un promo video chiamato \"Eva-Lution\". Dopo vari video promo \u00e8 stato annunciato che Eva Marie torner\u00e0 fisicamente a Raw il 15 giugno e la sua prima sfidate sar\u00e0 Naomi.\nIl 5 novembre 2021 fu licenziata insieme a numerosi altri colleghi.\nVita privata.\nNatalie Nelson \u00e8 sposata dal 2014 con Jonathan Coyle."}
{"id": "4626686", "revid": "47767", "url": "https://it.wikipedia.org/wiki?curid=4626686", "title": "Boris Michele", "text": ""}
{"id": "4626695", "revid": "767487", "url": "https://it.wikipedia.org/wiki?curid=4626695", "title": "Hypnotizing Mother-in-Law", "text": "Hypnotizing Mother-in-Law \u00e8 un cortometraggio muto del 1908 diretto da Gilbert M. 'Broncho Billy' Anderson. Non si conoscono altri dati del film.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 18 marzo 1908."}
{"id": "4626698", "revid": "287204", "url": "https://it.wikipedia.org/wiki?curid=4626698", "title": "Nuoto in acque libere ai Campionati mondiali di nuoto 2013 - 10 km femminili", "text": "La gara dei 10\u00a0km in acque libere femminile si \u00e8 svolta la mattina del 23 luglio 2013 e vi hanno partecipato 53 atlete."}
{"id": "4626709", "revid": "287204", "url": "https://it.wikipedia.org/wiki?curid=4626709", "title": "Aphyocypris", "text": "Aphyocypris \u00e8 un genere di pesci d'acqua dolce appartenenti alla famiglia Cyprinidae.\nDistribuzione e habitat.\nQuesti pesci sono diffusi in Asia, tra Taiwan, Cina, Coree e Giappone, dove abitano fiumi e piccoli corsi d'acqua delle aree subtropicali.\nDescrizione.\nSono pesci minuti, dal profilo idrodinamico, dorso poco arcuato, profilo ventrale pronunciato soltanto dalle femmine. Le pinne sono piccole, la livrea piuttosto scialba, grigio-trasparente, con dominanti di colore variabili dal giallo limone al rosa cupo, secondo la specie. \nLe dimensioni variano dai 5 agli 8 cm, secondo la specie.\nSpecie.\nAl genere appartengono 4 specie:"}
{"id": "4626711", "revid": "287204", "url": "https://it.wikipedia.org/wiki?curid=4626711", "title": "Sete", "text": "La sete \u00e8 il desiderio istintivo di assunzione di liquidi che si manifesta negli animali e li porta a bere.\nEziologia.\nIl sintomo della sete indica uno sbilanciamento tra assunzione e perdita di liquidi e un'alterazione dell'equilibrio idro-salino, importante per l'omeostasi dell'organismo ed \u00e8 fisiologicamente dovuto a osmocettori che rilevano la concentrazione plasmatica degli elettroliti, in particolare del sodio. Ci\u00f2 pu\u00f2 avvenire come conseguenza di una riduzione dell'ingestione di acqua, sia per carenze ambientali della stessa, sia per un suo ridotto assorbimento a livello dell'intestino; oppure pu\u00f2 avvenire per un'aumentata perdita di acqua, come avviene nella sudorazione profusa, in caso di vomito o diarrea importanti, nelle emorragie, nella poliuria.\nLa sete pu\u00f2 tuttavia essere patologica, come avviene nella polidipsia primaria, in cui vi pu\u00f2 essere un interessamento diretto del centro della sete."}
{"id": "4626717", "revid": "767487", "url": "https://it.wikipedia.org/wiki?curid=4626717", "title": "Don't Pull My Leg", "text": "Don't Pull My Leg \u00e8 un cortometraggio muto del 1908 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film usc\u00ec nelle sale cinematografiche USA il 6 maggio 1908. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio della Essanay diretto da Anderson, la commedia \"Ker-Choo\"."}
{"id": "4626718", "revid": "124123", "url": "https://it.wikipedia.org/wiki?curid=4626718", "title": "Gioacchino Failla", "text": "Biografia.\nEmigr\u00f2 da Castelbuono (Palermo) all'et\u00e0 di 15 anni verso gli Stati Uniti dove si stabil\u00ec a New York.\nNel 1915 consegu\u00ec la laurea in ingegneria elettronica alla Columbia University ed inizi\u00f2 a lavorare presso il Memorial Hospital di New York come fisico. Successivamente si rec\u00f2 a Parigi dove conobbe Marie Curie e consegu\u00ec un dottorato in scienze fisiche presso la Sorbona.\n\u00c8 stato una figura di spicco nel campo della biofisica e della radiobiologia.\nMor\u00ec a causa di un incidente stradale nei pressi di Chicago nel 1961."}
{"id": "4626719", "revid": "1543377", "url": "https://it.wikipedia.org/wiki?curid=4626719", "title": "Thomas Byles", "text": "Rimase a bordo del \"Titanic\", dopo che questi urt\u00f2 con un'iceberg, e lesse alcuni passi del Vangelo, per poi amministrare la confessione ai passeggeri, impartendo loro l'assoluzione.\nPapa Pio X lo defin\u00ec \"martire per la Chiesa\".\nBiografia.\nNacque nel sobborgo di Headingley a Leeds, nella regione inglese di Yorkshire e Humber, il 26 febbraio 1870, dal reverendo dottore Alfred Holden Byles, ministro congregazionista e imprenditore di successo, e Louisa Davids. Fu primo di sette figli. Crebbe in una famiglia protestante.\nStudi.\nFrequent\u00f2 il \"Leamington College\" di Warwickshire e la \"Rossal School\" di Rossall a Fleetwood (Lancashire). Tra il 1885 ed il 1889 si trasfer\u00ec al Balliol College di Oxford e quell'ultimo anno inizi\u00f2 a studiare teologia. Nel 1894 frequent\u00f2 anche un Bachelor of Arts. Ad Oxford si convert\u00ec alla religione cattolica romana, assumendo il nome di Thomas. Nel 1899 frequent\u00f2 il Pontificio Collegio Beda di Roma per raggiungere il sacerdozio.\nSacerdozio.\nVenne ordinato sacerdote nel 1902 e nel 1905 fu assegnato alla parrocchia Sant'Elena, a Chipping Ongar, nella contea di Essex. Durante il suo sacerdozio, fu invitato ad officiare il matrimonio di suo fratello William che si sarebbe dovuto tenere il 20 aprile 1912 a Brooklyn (New York) e per questo, con l'occasione, spinto dal padre, fece un viaggio per New York a bordo del transatlantico pi\u00f9 grande all'epoca quale era il Titanic.\nA bordo dell'RMS Titanic.\nPart\u00ec il 10 aprile 1912, durante il viaggio inaugurale della nave dal porto di Southampton. In quell'occasione raggiunse l'accordo con il capitano Edward Smith affinch\u00e9 gli fossero riservati alcuni spazi per celebrare le funzioni religiose. La mattina del 14 aprile 1912, offici\u00f2 la Santa Messa in occasione della Domenica in Albis, per i passeggeri di seconda e terza classe. Quando quella sera la nave urt\u00f2 contro l'iceberg, egli stava camminando sul ponte superiore mentre pregava, tenendo in mano il suo breviario. Durante l'affondamento, aiut\u00f2 centinaia di persone a trovare delle scialuppe di salvataggio, ma egli stesso avendone l'occasione, per ben due volte rifiut\u00f2 il posto sulla scialuppa. Nelle fasi finali dell'affondamento, recit\u00f2 il Rosario e ascolt\u00f2 le confessioni di pi\u00f9 di un centinaio di passeggeri, che erano rimasti intrappolati sulla poppa della nave, in assenza di scialuppe, dando poi loro l'assoluzione.\nIl suo corpo, se recuperato, non fu mai identificato. I suoi fratelli hanno posto una lapide commemorativa, all'interno della chiesa dove prestava servizio.\nRappresentazione nei film.\n\u00c8 stato rappresentato tre volte in occasione dei film sul disastro. La prima in \"Titanic\" del 1953, dove venne interpretato dall'attore Richard Basehart; la seconda nel film TV \"S.O.S. Titanic\" del 1979, interpretato dall'attore Matthew Guinness, ed infine nel colossal cinematografico \"Titanic\" diretto da James Cameron, dove \u00e8 stato interpretato dall'attore James Lancaster."}
{"id": "4626724", "revid": "2038157", "url": "https://it.wikipedia.org/wiki?curid=4626724", "title": "Key escrow", "text": "Il key escrow \u00e8 una tecnica mediante la quale la chiave necessaria a decriptare dei dati criptati \u00e8 conservata con un acconto di garanzia da terze parti in modo che, in particolari situazioni, possa essere recuperata per avere accesso a quei dati anche se coloro che hanno cifrato i dati non vogliono renderla disponibile.\nLe terze parti interessate alla conservazione delle chiavi possono essere sia enti privati che governativi e le eventualit\u00e0 in cui la chiave pu\u00f2 essere recuperata sono generalmente esplicitate in appositi contratti privati o leggi.\nStoria.\nL'idea originale di \"key escrow\" \u00e8 nata dagli studi di Silvio Micali tanto che alcuni suoi brevetti sono stati riutilizzati nel programma statunitense dell'Escrowed Encryption Standard avviato dal governo Clinton nel 1994 ed attuato prevalentemente con l'imposizione all'uso del chip Clipper e della Fortezza card.\nVantaggi e svantaggi.\nI vantaggi di questa tecnica risiedono nel poter decifrare dati criptati quando gli autori dell'operazione di criptaggio non vogliono rendere pubbliche le loro chiavi di cifratura ma \u00e8 comunque necessario venire a conoscenza dei loro dati (es. sospetto terrorismo).\nGli svantaggi risiedono nell'eticit\u00e0 della tecnica utilizzata in quanto si cerca di precorrere un eventuale crimine violando la privacy degli utilizzatori della tecnica.\nInoltre bisogna segnalare che il sistema richiede la completa fiducia del suo utilizzatore che non pu\u00f2 verificare che la sua chiave di cifratura venga violata con tempistiche e modalit\u00e0 differenti rispetto a quelle previste dai contratti sottoscritti o dalle leggi."}
{"id": "4626727", "revid": "767487", "url": "https://it.wikipedia.org/wiki?curid=4626727", "title": "Ker-Choo", "text": "Ker-Choo \u00e8 un cortometraggio muto del 1908 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film usc\u00ec nelle sale cinematografiche USA il 6 maggio 1908: nelle proiezioni, veniva programmato con il sistema dello split reel, accorpato in un'unica bobina con un altro cortometraggio della Essanay diretta da Anderson, la commedia \"Don't Pull My Leg\"."}
{"id": "4626728", "revid": "1573940", "url": "https://it.wikipedia.org/wiki?curid=4626728", "title": "Myotis martiniquensis", "text": "Myotis martiniquensis () \u00e8 un pipistrello della famiglia dei Vespertilionidi diffuso nei Caraibi.\nDescrizione.\nDimensioni.\nPipistrello di piccole dimensioni, con la lunghezza totale tra 75 e 88\u00a0mm, la lunghezza dell'avambraccio tra 34,9 e 38,1\u00a0mm, la lunghezza della coda tra 34 e 41\u00a0mm, la lunghezza del piede tra 7 e 9\u00a0mm e la lunghezza delle orecchie tra 12 e 16\u00a0mm.\nAspetto.\nLa pelliccia \u00e8 corta e lanosa. Le parti dorsali sono marroni, mentre le parti ventrali sono giallo-brunastre con la base dei peli marrone scura. Le orecchie sono lunghe, strette, triangolari e con l'estremit\u00e0 arrotondata. Il trago \u00e8 lungo, stretto ed affusolato. Le membrane alari sono nerastre e attaccate posteriormente alla base delle dita dei piedi, i quali sono piccoli. La coda \u00e8 lunga ed inclusa completamente nell'ampio uropatagio, il quale \u00e8 ricoperto dorsalmente di peli fino all'altezza delle ginocchia. La sottospecie \"M.m.nyctor\" \u00e8 pi\u00f9 grande ma con il cranio relativamente pi\u00f9 piccolo.\nBiologia.\nComportamento.\nSi rifugia all'interno delle grotte e negli edifici.\nAlimentazione.\nSi nutre di insetti.\nRiproduzione.\nFemmine gravide e che allattavano sono state catturate su Barbados nei mesi di aprile, giugno, luglio e successivamente a fine settembre e primi di ottobre, suggerendo un ciclo riproduttivo non stagionale.\nDistribuzione e habitat.\nQuesta specie \u00e8 conosciuta sulle isole della Martinica, Grenada e Barbados, nelle Piccole Antille.\nVive nelle foreste e negli insediamenti umani.\nTassonomia.\nSono state riconosciute 2 sottospecie:\nRecenti studi filogenetici hanno supportato l'ipotesi che \"M.m.nyctor\" sia geneticamente differente e quindi una specie distinta.\nStato di conservazione.\nLa IUCN Red List, considerato l'areale limitato e la progressiva riduzione della popolazione a causa della perdita del proprio habitat, classifica \"M.martiniquensis\" come specie vulnerabile (VU)."}
{"id": "4626729", "revid": "830939", "url": "https://it.wikipedia.org/wiki?curid=4626729", "title": "Curari", "text": ""}
{"id": "4626732", "revid": "830939", "url": "https://it.wikipedia.org/wiki?curid=4626732", "title": "Woorari", "text": ""}
{"id": "4626733", "revid": "228587", "url": "https://it.wikipedia.org/wiki?curid=4626733", "title": "Reggae Sunsplash", "text": "Il Reggae Sunsplash \u00e8 un festival di musica Reggae nato nel 1978 nella parte settentrionale della Giamaica. Nel 1985 si \u00e8 ampliato con l'aggiunta di un festival itinerante internazionale. Il festival si \u00e8 svolto ogni anno fino al 1996, con un evento finale nel 1998, per essere poi ripreso nel 2006.\nStoria.\nIl Reggae Sunsplash festival \u00e8 nato per opera di quattro giamaicani - Tony Johnson, Don Green, Ronnie Burke e John Wakeling. I quattro fondatori hanno creato una societ\u00e0 denominata Synergy Productions Ltd, incaricata di promuovere e produrre il festival Reggae Sunsplash.\nIl primo Reggae Sunsplash festival si \u00e8 svolto al Jarrett Park, Montego Bay, in Giamaica, nel giugno del 1978 : iniziato al tramonto, \u00e8 proseguito fino all'alba per sette giorni. \u00c8 stato classificato come \"il pi\u00f9 grande festival reggae nella storia del mondo\". Il festival ha introdotto il concetto di musica e di viaggio come una spinta al turismo in Giamaica. . Prima dell'avvento del Reggae Sunsplash, gli hotel in Giamaica sono stati tradizionalmente chiusi durante il periodo estivo. I quattro soci fondatori hanno dato continuit\u00e0 al festival per molti anni, creando con successo un'inedita stagione turistica estiva in Giamaica. Il successo del Reggae Sunsplash ha dato vita ad un'ondata di altri festival musicali annuali in Giamaica e nelle isole dei Caraibi. La popolarit\u00e0 del festival ha anche portato ad una riduzione delle camere d'albergo, lasciando posto ad una tradizione di campeggio sulle spiagge locali.\nPer promuovere in Europa la Giamaica come meta turistica e di viaggio, il Jamaica Tourist Board ha invitato, nel 1983 la band tedesca \"Supermax\" per l'apertura del festival annuale a Montego Bay. Intelligentemente sono stati invitati anche alcuni giornalisti tedeschi affinch\u00e9 riferissero non solo sul festival, ma anche sul lato \"soleggiato\" della Giamaica.\nDal 1981 i festival sono stati filmati e registrati, con diversi video ed album pubblicati; il primo fu \"Reggae Sunsplash '81: Tribute to Bob Marley\", pubblicato dalla Elektra Records. Dal 1987 il festival ha incluso un evento di Sound Clash, con i finalisti provenienti da una competizione di Sound System nazionali. Il festival \u00e8 stato inoltre ampliato per includere una 'oldies night' con le star della musica giamaicana delle epoche passate. Per molti anni il festival \u00e8 stato condotto da Tommy Cowan.\nNel 1984 il festival Reggae Sunsplash si ampliato in eventi internazionali con un festival di un giorno al Crystal Palace di Londra. Nel 1985 viene lanciato il Reggae Sunsplash World tour negli Stati Uniti e in Giappone e, negli anni successivi, la tourn\u00e9e ha percorso Nord America, Europa, Sud America e l'Estremo Oriente. Nel 1991 \u00e8 stata introdotta la 'Caribbean Night' con altra musica caraibica come la Soca, e l'anno seguente gli orizzonti del festival sono stati ulteriormente aumentati con l'aggiunta di una 'World Beat Night' con musica dal mondo.\nMentre il festival era diventato estremamente popolare, la Giamaica si apriva a nuovi mercati mondiali turistici e attirava milioni di dollari di valuta estera nel paese, non vi era comunque stato un successo finanziario, in gran parte a causa della mancanza di sponsorizzazione o sostegno del governo. Nel 1995 il Presidente del Consiglio di Promozione Turistica della Giamaica, operante attraverso una societ\u00e0 denominata Radobar Holdings Ltd, ha offerto assistenza finanziaria in cambio di partecipazione nella Synergy Productions, societ\u00e0 fondatrice del Reggae Sunsplash. L'offerta iniziale non fu mai consumata e con una rivendicazione la Radobar Holdings ha annunciato la costituzione di una societ\u00e0 denominata \"Reggae Sunsplash International in Jamaica\" e ha proceduto con l'ostile rilevazione del festival Reggae Sunsplash. Il primo tentativo nel 1996 di svolgere il Reggae Sunsplash senza la Synergy Productions, i proprietari originali, \u00e8 stato un disastro finanziario per i nuovi pretendenti. Nel 1997 il Reggae Sunsplash festival \u00e8 stato rinviato fino al 1998 per la concomitanza con le celebrazioni della nascita di Bob Marley, ma le perdite finanziarie aumentarono. Tentativi pi\u00f9 futili di riconquistare lo spirito originario del festival Reggae Sunsplash non furono mai pi\u00f9 replicati dal Radobar Group.\nIl festival \u00e8 stato rimesso in vita dalla famiglia Johnson nel 2006, ma non ha avuto successo..\nIl festival internazionale itinerante, tuttavia, \u00e8 continuato.\nJohn Wakeling e Tony Johnson, due dei direttori fondatori, sono morti.\nCon la scomparsa di Tony Johnson alcuni individui hanno cercato, senza successo, di rivendicare i diritti del festival e chiunque ha fallito nel tentativo di ritrovare lo spirito originale del leggendario Reggae Sunsplash. Don Green Ronnie Burke sono i due rimanenti fondatori ancora in vita."}
{"id": "4626736", "revid": "14691", "url": "https://it.wikipedia.org/wiki?curid=4626736", "title": "Deli Creeps", "text": ""}
{"id": "4626738", "revid": "1305772", "url": "https://it.wikipedia.org/wiki?curid=4626738", "title": "Knockout (disambigua)", "text": ""}
{"id": "4626740", "revid": "572415", "url": "https://it.wikipedia.org/wiki?curid=4626740", "title": "Un cane andaluso", "text": ""}
{"id": "4626743", "revid": "591142", "url": "https://it.wikipedia.org/wiki?curid=4626743", "title": "Tiki taka", "text": ""}
{"id": "4626747", "revid": "76832", "url": "https://it.wikipedia.org/wiki?curid=4626747", "title": "Reggae sunsplash", "text": ""}
{"id": "4626752", "revid": "1543377", "url": "https://it.wikipedia.org/wiki?curid=4626752", "title": "B\u00f6seckendorf", "text": "B\u00f6seckendorf \u00e8 una frazione (\"Ortsteil\") del comune di Teistungen. Si trova nel circondario rurale (\"Landkreis\") di Eichsfeld, sul confine nord-occidentale del \"Land\" della Turingia con quello della Bassa Sassonia.\nSulle carte pi\u00f9 antiche la si pu\u00f2 trovare menzionata sia con la denominazione attuale che con la grafia alternativa di \"B\u00f6sekendorf\".\nLocalizzazione e luoghi di interesse.\nB\u00f6seckendorf si trova a circa 11 Km a nord-est da Heilbad Heiligenstadt, capoluogo del circondario rurale di Eichsfeld, e a circa 5 Km a sud-ovest di Duderstadt. Tramite le strade circondariali K112 e K113 \u00e8 collegata ai centri abitati vicini. Il suo territorio comprende anche la localit\u00e0 di Bleckenrode, sita due chilometri a sud-est.\nIl paese ospita una chiesa del 1714.\nStoria.\nLa prima menzione del luogo di B\u00f6seckendorf 1250 \u00e8 in un atto notarile del conte Ulrich von Regenstein per il monastero di Beuren.\nNel 1961 \u00e8 stata teatro di una fuga di massa dalla DDR verso ovest.\nIl 1\u00ba aprile 1999 \u00e8 stata inclusa nel comune di Teistungen.\nFuga di massa.\nLa sera del 2 ottobre 1961 circa met\u00e0 della popolazione - 16 famiglie per un totale di 53 persone, tra cui 21 bambini - riusc\u00ec a fuggire a ovest raggiungendo l'abitato di Immingerode, in Germania Ovest, attraverso la zona di sicurezza minata, realizzando la pi\u00f9 corposa fuga collettiva dalla DDR fino ad allora. Circa un anno e mezzo dopo, nella notte tra il 22 e il 23 febbraio 1963, altre 13 persone fuggirono a ovest. Il parroco della zona, monsignor Wilhelm Scheperjans, si impegn\u00f2 attivamente per l'accoglimento dei fuggiaschi. Molti dei rifugiati si insediarono successivamente a Angerstein, una localit\u00e0 a nord di Gottinga, dando vita a una comunit\u00e0 nominata \"Neu-B\u00f6seckendorf\".\nLa fuga precedette di poco le operazioni di sistematica fortificazione del confine intratedesco da parte della dirigenza della DDR, a cui si accompagn\u00f2 anche la deportazione degli agricoltori che si opponevano all'aggregazione alla locale azienda agricola collettiva.\nDue targhe poste lungo la strada per Immingerode ricordano le due fughe di massa. Una reca la scritta \"B\u00f6seckendorf\", l'altra le parole \"Zur / Erinnerung / an die Flucht / der Bewohner / des Dorfes / im Okt. 1961 / und Febr. 1963.\" (in memoria della fuga degli abitanti del paese, nell'ottobre 1961 e febbraio 1963).\nSull'episodio sono stati prodotti alcuni film:"}
{"id": "4626755", "revid": "830939", "url": "https://it.wikipedia.org/wiki?curid=4626755", "title": "Urari", "text": ""}
{"id": "4626760", "revid": "729019", "url": "https://it.wikipedia.org/wiki?curid=4626760", "title": "Heinkel HD 36", "text": "L'Heinkel HD 36 era un aereo da addestramento biposto, monomotore e biplano, sviluppato dall'azienda aeronautica tedesca Ernst Heinkel Flugzeugwerke nella seconda parte degli anni venti e prodotto oltre che dalla stessa in un singolo prototipo, su licenza dalla svedese Centrala Flygverkstaden i Malmsl\u00e4tt (CFM).\nUtilizzato dai reparti di addestramento della neoistituita Svenska Flygvapnet, l'aeronautica militare svedese, rimase in servizio fino agli inizi degli anni quaranta.\nStoria del progetto.\nL'HD 36 venne sviluppato in Germania negli anni venti su richiesta dell'aeronautica militare svedese la quale, al fine di integrare la propria flotta dopo la sua costituzione, era alla ricerca di un nuovo velivolo addestratore. La forza aerea di nuova formazione aveva gi\u00e0 valutato l'Heinkel HD 35 giudicandolo sottopotenziato, perci\u00f2 chiese alla Heinkel di risolvere il problema. La Heinkel apport\u00f2 quindi delle modifiche all'HD 35 al fine di utilizzare il motore Mercedes D.III. L'HD 36 fece a meno della terza postazione, che era stata una caratteristica della HD 35 e dell'Heinkel HD 21 prima di esso, ma per il resto il velivolo era in gran parte lo stesso. L'unico esempio costruito da Heinkel fu testato dall'aviazione svedese ma non fu giudicato del tutto soddisfacente e venne quindi modificato presso la CFM (la fabbrica dell'aviazione) fino a quando i problemi furono in gran parte eliminati. In seguito la CFM venne incaricata di costruire due lotti di 10 aeromobili tra il 1928 e il 1930 con la denominazione Sk 6 (da \"Skol\". addestratore).\nProblemi costanti con i motori comportarono restrizioni sui voli a lungo raggio fino a quando non venne deciso di sostituirli con gli Armstrong Siddeley Puma. Gli aerei cos\u00ec modificati vennero ridesignati come S 6A; il modello, comunque, non rimase in servizio per molto tempo e tutti esemplari vennero messi fuori servizio dopo pochi anni."}
{"id": "4626762", "revid": "60328158", "url": "https://it.wikipedia.org/wiki?curid=4626762", "title": "I due novellini", "text": ""}
{"id": "4626763", "revid": "1442080", "url": "https://it.wikipedia.org/wiki?curid=4626763", "title": "Virginia Slims of California 1974 - Singolare", "text": "Il singolare del torneo di tennis Virginia Slims of California 1974, facente parte del Virginia Slims Circuit 1974, ha avuto come vincitrice Billie Jean King che ha battuto in finale Chris Evert 7-6, 6-2."}
{"id": "4626765", "revid": "60328188", "url": "https://it.wikipedia.org/wiki?curid=4626765", "title": "Noi novellini", "text": ""}
{"id": "4626766", "revid": "60328195", "url": "https://it.wikipedia.org/wiki?curid=4626766", "title": "Noi due novellini", "text": ""}
{"id": "4626776", "revid": "287204", "url": "https://it.wikipedia.org/wiki?curid=4626776", "title": "Behanzin", "text": "Biografia.\nFiglio e successore di Gl\u00e9l\u00e9, quando sal\u00ec al trono cambi\u00f2 il suo nome da Kondo. Le spedizioni francesi comandate dal colonnello Dodds (1892 - 1894) posero fine al Regno di Dahomey ed egli venne deportato in Martinica."}
{"id": "4626777", "revid": "830939", "url": "https://it.wikipedia.org/wiki?curid=4626777", "title": "Kat\u014d Hiroyuki", "text": "Senatore dell'impero giapponese dal 1875, fu docente all'Universit\u00e0 Imperiale di Tokyo dal 1877 al 1886 e rettore della stessa dal 1890 al 1893.\nFu uno dei primi studiosi giapponesi del pensiero occidentale e in particolare della filosofia tedesca. Sostenne accesamente l'evoluzionismo."}
{"id": "4626778", "revid": "319329", "url": "https://it.wikipedia.org/wiki?curid=4626778", "title": "Nuoto sincronizzato ai Campionati mondiali di nuoto 2013 - Duo (programma libero)", "text": "La fase preliminare si \u00e8 svolta la mattina del 23 luglio 2013, mentre la finale si \u00e8 svolta la sera del 25 luglio.\nRisultati.\n\"in verde sono denotate le finaliste.\""}
{"id": "4626779", "revid": "580", "url": "https://it.wikipedia.org/wiki?curid=4626779", "title": "Antonio Brugada", "text": ""}
{"id": "4626784", "revid": "47767", "url": "https://it.wikipedia.org/wiki?curid=4626784", "title": "Axpo Italia", "text": ""}
{"id": "4626799", "revid": "599013", "url": "https://it.wikipedia.org/wiki?curid=4626799", "title": "Andrew Jarrett", "text": "Carriera.\nIn carriera ha vinto un titolo di doppio. Nei tornei del Grande Slam ha ottenuto il suo miglior risultato raggiungendo le semifinali di doppio agli Australian Open nel 1978, in coppia con il connazionale Jonathan Smith.\nIn Coppa Davis ha disputato un totale di 9 partite, ottenendo 3 vittorie e 6 sconfitte."}
{"id": "4626800", "revid": "14691", "url": "https://it.wikipedia.org/wiki?curid=4626800", "title": "Death Cube K", "text": ""}
{"id": "4626802", "revid": "6923", "url": "https://it.wikipedia.org/wiki?curid=4626802", "title": "Associazione Calcio Spezia 1937-1938", "text": "Questa pagina raccoglie i dati riguardanti l'Associazione Calcio Spezia nelle competizioni ufficiali della stagione 1937-1938."}
{"id": "4626804", "revid": "92723", "url": "https://it.wikipedia.org/wiki?curid=4626804", "title": "Antonio de Brugada", "text": "Ha studiato alla Scuole di Belle Arti di San Fernando, a Madrid, dove si diplom\u00f2 nel 1821. Nel 1820 si arruola nella Milizia di Madrid, ma la sua attivit\u00e0 politica lo forza a riparare in Francia nel 1823. Stabilitosi a Bordeaux, conosce poco dopo Francisco Goya che si sposta nella stessa citt\u00e0. Fra i due artisti si crea una profonda amicizia, anche a causa dell'attivismo politico di entrambi\nNel 1828, dopo la morte di Goya, rientra a Madrid per fare l'inventario dei quadri di Goya alla Quinta del Sordo, su richiesta del figlio di quest'ultimo. Tornato in Francia, Antonio de Brugada continua la sua evoluzione artistica, incarnando l'ideale romantico dell'artista liberale, impegnato politicamente contro la tirannia e costretto all'esilio per le sue idee. Finalmente rientra in Spagna nel 1834.\nL'opera di Brugada \u00e8 centrata sul genere del paesaggio e delle marine. Nel 1856 e nel 1858 partecip\u00f2 in Spagna all'Esposizione Nazionale di Belle Arti, ottenendo la menzione onorifica e in seguito, la menzione onorifica di seconda classe. La sezione storica dell'Esposizione Nazionale di Belle Arti espose il quadro di Brugada intitolato Sepoltura di Goya en Bordeaux nel 1892. La regina Isabella II di Spagna lo accolse come pittore di corte ed oggi le sue marine a tema storico si dividono a Madrid fra il Museo Navale, il Palazzo Reale e la Fundaci\u00f3n Santamarca."}
{"id": "4626805", "revid": "1442080", "url": "https://it.wikipedia.org/wiki?curid=4626805", "title": "WTA Congoleum Classic 1974 - Singolare", "text": "Il singolare del torneo di tennis WTA Congoleum Classic 1974, facente parte del Virginia Slims Circuit 1974, ha avuto come vincitrice Chris Evert che ha battuto in finale Billie Jean King 6-3, 6-1."}
{"id": "4626806", "revid": "830939", "url": "https://it.wikipedia.org/wiki?curid=4626806", "title": "Giulio Cesare Trabacchi", "text": "Direttore del laboratorio di fisica dell'ISS dal 1922 al 1958, collabor\u00f2 con Enrico Fermi dal 1934 al 1938 svolgendo pregevoli ricerche sulla radioattivit\u00e0 e sui neutroni.\nNel 1938 realizz\u00f2 in Italia un acceleratore di ioni positivi; durante la seconda guerra mondiale costru\u00ec il primo microscopio elettronico in Italia."}
{"id": "4626811", "revid": "1428919", "url": "https://it.wikipedia.org/wiki?curid=4626811", "title": "Mario Giordani", "text": "Docente universitario dal 1935, fu direttore dell'Istituto chimico dell'universit\u00e0 di Roma. Diresse la pubblicazione dell\"'Enciclopedia del petrolio\" (1962-1971, postuma)."}
{"id": "4626815", "revid": "124613208", "url": "https://it.wikipedia.org/wiki?curid=4626815", "title": "Lord Steward", "text": "Lord Steward o Lord Steward of the Household, \u00e8 un'importante carica ufficiale della casa reale. Fino al 1924 era un membro del Governo.\nIl nobile designato riceve la nomina dal sovrano in persona e porta un bastone bianco come l'emblema della sua autorit\u00e0; \u00e8 il primo dignitario di corte. Fino al 2004 presiedette il Consiglio di Green Cloth. Nel suo staff sono presenti il Tesoriere e il Controllore. Questi funzionari erano di solito coetanei o figli di coetanei e consiglieri privati. I doveri che in teoria appartengono al Lord Steward, Tesoriere e Controllore sono, in pratica, eseguiti dal Maestro della casa, che \u00e8 un funzionario permanente e risiede nel palazzo."}
{"id": "4626818", "revid": "57342", "url": "https://it.wikipedia.org/wiki?curid=4626818", "title": "Raffaele Bastianelli", "text": "Biografia.\nSpecializzato in oncologia, inizi\u00f2 a lavorare all'Ospedale di San Giacomo degli Incurabili, dove rimase fino al 1888. In seguito, divenne primario dell'Ospedale della Consolazione e poi primario al Policlinico Umberto I complessivamente dal 1896 al 1927 e, in seguito, direttore scientifico dell\"'Istituto regina Elena\" dal 1931 al 1950.\nDocente universitario e autore di saggi, fu presidente della Lega Italiana per la Lotta ai Tumori.\nFu senatore del Regno d'Italia dal 1929. Era fratello minore del medico Giuseppe Bastianelli."}
{"id": "4626822", "revid": "1442080", "url": "https://it.wikipedia.org/wiki?curid=4626822", "title": "Virginia Slims of Washington 1974 - Singolare", "text": "Il singolare del torneo di tennis Virginia Slims of Washington 1974, facente parte del Virginia Slims Circuit 1974, ha avuto come vincitrice Billie Jean King che ha battuto in finale Kerry Melville 6-0, 6-2."}
{"id": "4626823", "revid": "439868", "url": "https://it.wikipedia.org/wiki?curid=4626823", "title": "Mar\u00eda Teresa de Borbone-Vallabriga", "text": "Biografia.\nDonna Mar\u00eda Teresa Carolina era la figlia maggiore dell'Infante Luigi Antonio di Spagna e della moglie morganatica, l'aristocratica aragonese Mar\u00eda Teresa de Vallabriga y Rozas, Espa\u00f1ol y Drummond (5 settembre 1758 \u2013 16 febbraio 1820), XIII Contessa di Chinch\u00f3n e Grande di Spagna di Prima Classe, nonch\u00e9 una nipote patrilineare di Re Filippo V di Spagna.\nDonna Mar\u00eda Teresa Carolina fu la I \"Marquesa\" (Marchesa) di Boadilla del Monte (lettera del 4 agosto 1799), erede della casata di suo fratello Luis Mar\u00eda, e divenne inoltre la XV Contessa di Chinch\u00f3n e Grande di Spagna di Prima Classe e I Duchessa di Sueca e Grande di Spagna e Prima Classe (lettera del 7 marzo 1804). Fu creata 96\u00aa Dama Nobile del Reale Ordine della regina Maria Luisa il 10 ottobre 1800 assieme alla sorella minore, Do\u00f1a Mar\u00eda Luisa (1780\u20131846), creata 98\u00aa Dama Nobile lo stesso giorno, mentre sua madre fu nominata 99\u00aa Dama Nobile il 7 dicembre 1800.\nSpos\u00f2 all'Escorial a Madrid, il 2 ottobre 1797, Don Manuel de Godoy y \u00c1lvarez de Faria, I Principe de la Paz, I Duque de Alc\u00fadia e I Duque de Sueca (Badajoz, 12 maggio 1767 - Parigi, 4 ottobre 1851), ed ebbe un'unica figlia Carlota Luisa Manuela."}
{"id": "4626824", "revid": "640469", "url": "https://it.wikipedia.org/wiki?curid=4626824", "title": "Bruno Paradisi", "text": "Docente di Storia del diritto all'Universit\u00e0 degli Studi di Roma La Sapienza, fu direttore dell'\"Enciclopedia giuridica\". \u00c8 noto per l'opera \"Civitas maxima\" (1974) e per altri importanti saggi."}
{"id": "4626827", "revid": "1442080", "url": "https://it.wikipedia.org/wiki?curid=4626827", "title": "Virginia Slims of Fort Lauderdale 1974 - Singolare", "text": "Il singolare del torneo di tennis Virginia Slims of Fort Lauderdale 1974, facente parte del Virginia Slims Circuit 1974, ha avuto come vincitrice Chris Evert che ha battuto in finale Kerry Melville per walkover."}
{"id": "4626839", "revid": "830939", "url": "https://it.wikipedia.org/wiki?curid=4626839", "title": "Julius Hirschberg", "text": "Docente straordinario dal 1879 e ordinario dal 1900, escogit\u00f2 l'estrazione delle schegge metalliche dall'occhio mediante l'uso di un elettromagnete."}
{"id": "4626840", "revid": "36426", "url": "https://it.wikipedia.org/wiki?curid=4626840", "title": "Chiesa Evangelica Riformata svizzera", "text": ""}
{"id": "4626843", "revid": "1442080", "url": "https://it.wikipedia.org/wiki?curid=4626843", "title": "Virginia Slims of Detroit 1974 - Singolare", "text": "Il singolare del torneo di tennis Virginia Slims of Detroit 1974, facente parte del Virginia Slims Circuit 1974, ha avuto come vincitrice Billie Jean King che ha battuto in finale Rosie Casals 6-1, 6-1."}
{"id": "4626847", "revid": "1564128", "url": "https://it.wikipedia.org/wiki?curid=4626847", "title": "Lista di ville romane", "text": "Questa lista di ville romane comprende qualche centinaio di edifici antichi che sono stati trovati nelle pi\u00f9 diverse aree dell'Impero romano. Avevano forme e dimensioni assai differenti le une dalle altre. La lista che segue \u00e8 stata stilata sulla base dei paesi e delle localit\u00e0 moderne ed antiche."}
{"id": "4626848", "revid": "1573940", "url": "https://it.wikipedia.org/wiki?curid=4626848", "title": "Myotis gomantongensis", "text": "Myotis gomantongensis () \u00e8 un pipistrello della famiglia dei Vespertilionidi endemico del Borneo.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 40 e 43,1\u00a0mm, la lunghezza della coda tra 36 e 45\u00a0mm e un peso fino a 8,8\u00a0g.\nAspetto.\nLe parti dorsali sono marroni scure con le punte dei peli lucide, mentre le parti ventrali sono bruno-giallastre con la base dei peli nerastra. Le orecchie sono di dimensioni normali, con il margine anteriore convesso e la punta arrotondata. Il trago \u00e8 lungo circa il 40% del padiglione auricolare, \u00e8 sottile, affusolato con l'estremit\u00e0 arrotondata, con il margine anteriore concavo, quello posteriore fortemente convesso e con un piccolo lobo triangolare alla base. Le ali sono attaccate posteriormente alla base delle dita dei piedi, i quali sono piccoli. La coda \u00e8 lunga ed inclusa completamente nell'ampio uropatagio. Il calcar \u00e8 lungo e carenato.\nBiologia.\nComportamento.\nSi rifugia in piccoli gruppi all'interno di grotte calcaree.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto nelle grotte di Gomantong e Baturong, nello stato malaysiano di Sabah, nel nord del Borneo.\nStato di conservazione.\nLa IUCN Red List, considerata precedentemente come specie con dati insufficienti essendo stata scoperta recentemente, ma probabilmente senza minacce rilevanti e con un areale pi\u00f9 vasto, classifica \"M.gomantongensis\" come specie a rischio minimo (LC)."}
{"id": "4626849", "revid": "767487", "url": "https://it.wikipedia.org/wiki?curid=4626849", "title": "Mar\u00eda Crescencia P\u00e9rez", "text": ""}
{"id": "4626856", "revid": "1442080", "url": "https://it.wikipedia.org/wiki?curid=4626856", "title": "Virginia Slims of Chicago 1974 - Singolare", "text": "Il singolare del torneo di tennis Virginia Slims of Chicago 1974, facente parte del Virginia Slims Circuit 1974, ha avuto come vincitrice Virginia Wade che ha battuto in finale Rosie Casals 2-6, 6-4, 6-1."}
{"id": "4626857", "revid": "109893", "url": "https://it.wikipedia.org/wiki?curid=4626857", "title": "Episodi di Buck Rogers (serie televisiva 1979) (prima stagione)", "text": "La prima stagione della serie televisiva Buck Rogers \u00e8 stata trasmessa in prima visione negli Stati Uniti dal 20 settembre 1979 al 27 marzo 1980 sulla NBC."}
{"id": "4626858", "revid": "767487", "url": "https://it.wikipedia.org/wiki?curid=4626858", "title": "Maria Troncatti", "text": ""}
{"id": "4626863", "revid": "287204", "url": "https://it.wikipedia.org/wiki?curid=4626863", "title": "Episodi di Buck Rogers (serie televisiva 1979) (seconda stagione)", "text": "La seconda stagione della serie televisiva Buck Rogers \u00e8 stata trasmessa in prima visione negli Stati Uniti dal 15 gennaio al 16 aprile 1981 sulla NBC."}
{"id": "4626865", "revid": "4252", "url": "https://it.wikipedia.org/wiki?curid=4626865", "title": "Enrichetta Alfieri", "text": "Alfieri si \u00e8 guadagnata gli appellativi di \"Mamma di San Vittore\" e \"Angelo di San Vittore\" per il suo lungo lavoro nel carcere di San Vittore. Vi lavorava durante la seconda guerra mondiale quando i nazisti l'hanno arrestata con l'accusa di spionaggio. L'intervento del cardinale arcivescovo di Milano Alfredo Ildefonso Schuster ne assicur\u00f2 la liberazione.\nPapa Benedetto XVI approv\u00f2 la sua beatificazione e deleg\u00f2 il cardinale Angelo Amato a presiedere la celebrazione della beatificazione nel Duomo di Milano il 26 giugno 2011.\nBiografia.\nMaria Angela Domenica Alfieri nacque nel 1891 a Borgo Vercelli da Giovanni Alfieri e Rosa Compagnone. Era la figlia maggiore; le sue due sorelle erano Angela e Adele mentre il minore dei suoi fratelli era Carlo.\nI suoi genitori la istruirono da bambina prima ancora che frequentasse la scuola. Eccelleva nell'arte e nel ricamo. Si occupava anche dei campi a casa e aiutava nelle faccende domestiche.\nFin dalla sua infanzia avrebbe avuto chiaro che sarebbe entrata nella vita religiosa e tent\u00f2 di farlo nella sua adolescenza con grande dispiacere dei suoi genitori che le chiesero di rimanere a casa fino all'et\u00e0 di 20 anni. Divenne postulante della congregazione di Saint Jeanne-Antide Thouret nel dicembre 1911. nel Monastero di Santa Margherita, con il nome di \"Enrichetta\". Consegu\u00ec il diploma magistrale il 12 luglio 1917. Alfieri lavor\u00f2 come maestra d'asilo a Vercelli, ma fu costretta a rinunciare all'incarico nel 1917 dopo che si scopr\u00ec che le era stato diagnosticato il morbo di Pott.\nAlfieri sarebbe guarita \u2013 in quello che fu ritenuto un miracolo \u2013 il 25 febbraio 1923 dopo essere andata in pellegrinaggio a Lourdes in Francia. Nell'aprile del 1920 si era recata a Milano per accertamenti e cure \u2013 senza risultati \u2013 e in seguito le era stata diagnosticata una spondilite degenerativa. Le sue condizioni peggiorarono a Vercelli e fu spesso impossibilitata a muoversi a causa di forti dolori. Nel maggio 1922 i suoi superiori la mandarono a Lourdes per un pellegrinaggio nella speranza che si compisse un miracolo, ma non successe nulla; riport\u00f2 con s\u00e9 una bottiglia d'acqua da Lourdes, da cui sorseggiare quando avvertiva forti dolori. Nel gennaio 1923 i medici la dichiararono in fin di vita e il 5 febbraio 1923 ricevette l'Unzione degli infermi. Il 25 febbraio 1923 alle otto di sera sorseggi\u00f2 l'acqua, svenne brevemente e avrebbe sentito una voce dirle: \"Alzati\". Si alz\u00f2 dal letto senza provare dolore e in seguito scrisse di questo momento: \"le porte del Cielo si sono chiuse, quelle della vita si sono riaperte\".\nSi riprese cos\u00ec bene che il 24 maggio 1923 fu assegnata a gestire i detenuti a Milano nel carcere di San Vittore. Divenne nota tra i carcerati per la sua cura e il suo affetto, e come tale fu insignita dei due appellativi di \"Madre di San Vittore\" e \"Angelo di San Vittore\"; fu nominata superiora nel 1939.\nLa prigione divenne in seguito un quartier generale delle SS per i nazisti durante la seconda guerra mondiale e in seguito la prigione ospit\u00f2 sacerdoti e suore oltre a ebrei e combattenti della resistenza. Alfieri e le sue consorelle aiutarono a contrabbandare rifornimenti e messaggi agli ebrei e ad altri in fuga dalle persecuzioni e collabor\u00f2 anche con le autorit\u00e0 ecclesiastiche per intervenire per coloro che avevano bisogno di aiuto; collabor\u00f2 anche con il cardinale di Milano Alfredo Ildefonso Schuster. Il 23 settembre 1944 i nazisti intercettarono un messaggio di una detenuta ebrea destinato ai suoi fratelli, a lei consegnato, e cos\u00ec fu arrestata con l'accusa di spionaggio e condannata a morte o alla reclusione nel Terzo Reich in un campo di concentramento; trascorse undici giorni in detenzione come prigioniera numero 3209. Intervennero personalit\u00e0 ecclesiastiche \u2013 quali il cardinale Schuster \u2013 e cos\u00ec fu rilasciata ed esiliata per due mesi a Grumello del Monte (Brescia) in un manicomio, dove scrisse una memoria della sua prigionia; Schuster aveva scritto anche a Benito Mussolini chiedendogli la grazia per Alfieri. Dopo la Liberazione, il 7 maggio 1945 fu riassegnata al carcere di San Vittore e si dedic\u00f2 ai prigionieri di guerra, compresi i loro ex carcerieri, ovvero fascisti e donne simpatizzanti della Repubblica sociale.\nAlfieri si frattur\u00f2 il femore dopo una caduta fuori dal Duomo di Milano nel settembre del 1950; la guarigione fu ostacolata da complicanze epatiche e polmonari. Dichiar\u00f2 riguardo la sua morte imminente: \"Non credevo fosse cos\u00ec bello morire\". Mor\u00ec alle tre del pomeriggio del 23 novembre 1951. I detenuti di San Vittore si recarono a visitare le sue spoglie prima del suo funerale in segno di rispetto all'\"Angelo di San Vittore\". Le esequie si svolsero nella Basilica di San Vittore.\nNel 1995 la salma venne traslata dal cimitero di Borgo Vercelli all'Istituto delle Suore della Carit\u00e0 a Milano.\nBeatificazione.\nIl processo di beatificazione fu avviato sotto papa Giovanni Paolo II dopo essere stata nominata serva di Dio il 22 novembre 1994, quando la Congregazione delle Cause dei Santi aveva emesso il nihil obstat ufficiale alla causa che si stava aprendo. Il cardinale Carlo Maria Martini inaugur\u00f2 il processo diocesano il 30 gennaio 1995 e lo chiuse il 20 aprile 1996; la Congregazione convalid\u00f2 il processo il 6 dicembre 1996. Nel processo diocesano testimoni\u00f2 a suo favore anche un non credente quale Indro Montanelli, gi\u00e0 prigioniero a San Vittore.\nLa Congregazione ricevette la Positio nel 2001 e la inoltr\u00f2 a un congresso di teologi il 6 marzo 2009 per la loro approvazione ufficiale. Il verdetto positivo di quest'ultimo consent\u00ec all'organo vaticano di votare anch'esso a favore del dossier il 17 novembre 2009. Papa Benedetto XVI proclam\u00f2 Alfieri venerabile il 19 dicembre 2009 dopo aver confermato che la defunta religiosa aveva vissuto una vita modello di virt\u00f9 eroica.\nIl processo per indagare su un miracolo si apr\u00ec il 28 maggio 2002 in un processo diocesano che il cardinale Martini inaugur\u00f2 nell'arcidiocesi di Milano e chiuse il 29 giugno 2002. Il processo ricevette la convalida il 12 marzo 2004 e ricevette l'approvazione della commissione medica il 28 ottobre 2010. Anche i teologi approvarono il miracolo il 14 gennaio 2011 e anche la Congregazione vot\u00f2 per approvare il miracolo il 1\u00ba marzo 2011. Papa Benedetto XVI riconobbe la guarigione come un miracolo credibile il 2 aprile 2011. Il miracolo avrebbe comportato la guarigione negli anni '90 di Stefania Copelli.\nBenedetto XVI deleg\u00f2 il cardinale Angelo Amato a presiedere la beatificazione fuori dal Duomo di Milano il 26 giugno 2011.\nLa postulatrice assegnata alla causa \u00e8 suor Anna Antida Casolino."}
{"id": "4626869", "revid": "1442080", "url": "https://it.wikipedia.org/wiki?curid=4626869", "title": "Virginia Slims of Dallas 1974 - Singolare", "text": "Il singolare del torneo di tennis Virginia Slims of Dallas 1974, facente parte del Virginia Slims Circuit 1974, ha avuto come vincitrice Chris Evert che ha battuto in finale Virginia Wade 7-5, 6-2."}
{"id": "4626871", "revid": "287204", "url": "https://it.wikipedia.org/wiki?curid=4626871", "title": "Associazione Fascista Calcio Venezia 1937-1938", "text": "Questa pagina raccoglie i dati riguardanti l'Associazione Fascista Calcio Venezia nelle competizioni ufficiali della stagione 1937-1938."}
{"id": "4626872", "revid": "1543377", "url": "https://it.wikipedia.org/wiki?curid=4626872", "title": "Frank Balasz", "text": "Carriera professionistica.\nBalasz fu scelto nel corso del 18\u00ba giro (169\u00ba assoluto) del Draft NFL 1939 dai Green Bay Packers. Nella sua stagione da rookie fu subito convocato per il Pro Bowl e vinse il campionato NFL battendo in finale i New York Giants. Disput\u00f2 altre due stagioni coi Packers fino al 1941. Disput\u00f2 un'ultima annata da professionista nel 1945 tra le file dei Chicago Cardinals."}
{"id": "4626880", "revid": "827882", "url": "https://it.wikipedia.org/wiki?curid=4626880", "title": "Dorama del 2011", "text": "Questa \u00e8 una lista di \"dorama\" del 2011 per indice di ascolto prodotti dalle reti televisive nazionali giapponesi."}
{"id": "4626882", "revid": "729019", "url": "https://it.wikipedia.org/wiki?curid=4626882", "title": "Bol'\u0161oj Pelis", "text": "Bol'\u0161oj Pelis () \u00e8 un'isola russa che fa parte dell'arcipelago Rimskij-Korsakov; si trova nella parte occidentale del golfo di Pietro il Grande, nel mar del Giappone, nell'Estremo Oriente russo. Appartiene amministrativamente al Chasanskij rajon, del Territorio del Litorale.\nGeografia.\nBol'\u0161oj Pelis \u00e8 una delle isole pi\u00f9 meridionali del Territorio del Litorale e di tutta la Russia, ed \u00e8 la pi\u00f9 grande isola dell'arcipelago di Rimskij-Korsakov. \u00c8 lunga circa 5\u00a0km e larga 1,1\u00a0km, e ha una superficie di circa 3,6\u00a0km\u00b2. L'altezza massima \u00e8 di 193\u00a0m s.l.m. L'isola si compone di due parti collegate tra loro da un istmo di soli 250\u00a0m di larghezza. Le coste sono per lo pi\u00f9 rocciose e ripide (ma ci sono anche delle spiagge di sabbia bianca) e si sviluppano per 12,7\u00a0km. L'isola ha un lago d'acqua dolce.\nStoria.\nLe isole dell'arcipelago erano state descritte, nel 1852, dall'equipaggio del brigantino francese \"Caprice\" che le aveva chiamate \"iles Pelees\" (che significa \"isole nude\"). Quando negli anni 1862-1863 furono esaminate dettagliatamente dalla spedizione del colonnello Vasilij Matveevi\u010d Babkin, gli fu dato il nome del comandante della goletta \"Vostok\", il tenente Voin Andreevi\u010d Rimskij-Korsakov (fratello maggiore del compositore Nikolaj Rimskij-Korsakov). Nel 1863, venne anche dato un nome individuale alle isole e per la pi\u00f9 grande di esse venne mantenuto il termine originario dato dai francesi, quindi: Bol'\u0161oj Pelis (Grande Pelis).\nFino alla met\u00e0 degli anni trenta del secolo scorso, l'isola era disabitata e raramente visitata, ma dopo la battaglia del lago Chasan (conosciuta anche come Incidente del Changkufeng) Bol'\u0161oj Pelis \u00e8 stata di importanza strategica con il suo forte. Sulla cima di una montagna, sulla costa orientale dell'isola, \u00e8 stato eretto un faro.\nAlla fine degli anni settanta l'esercito ha lasciato l'isola e tutto il suo territorio \u00e8 stato ceduto alla Riserva della biosfera marina dell'Estremo Oriente (\u0414\u0430\u043b\u044c\u043d\u0435\u0432\u043e\u0441\u0442\u043e\u0447\u043d\u044b\u0439 \u043c\u043e\u0440\u0441\u043a\u043e\u0439 \u0431\u0438\u043e\u0441\u0444\u0435\u0440\u043d\u044b\u0439 \u0437\u0430\u043f\u043e\u0432\u0435\u0434\u043d\u0438\u043a).\nSu questa isola, nel 1974, \u00e8 stato condotto un esperimento per studiare i processi psicofisiologici e le relazioni interpersonali in circostanze estreme, in assenza di comunicazione con altri. Il gruppo era composto da tre persone che hanno trascorso 30 giorni sull'isola procacciandosi il cibo e vivendo in una capanna vicino al lago. Successivamente, \u00e8 stato scritto e pubblicato un libro che descrive l'esperimento. Il libro di Leonid Repin, intitolato \"Tre uomini su un'isola deserta\", \u00e8 stato pubblicato nel 1976.\nFlora e Fauna.\nSull'isola c'\u00e8 una vegetazione bassa, arbusti e quasi nessun albero; vi sono specie vegetali in via di estinzione, come il \"Lilium tigrinum\", iscritte nella lista rossa IUCN. Crescono specie di pino, di rosa e tasso, l'actinidia, la \"Schisandra\" e la vite.\nSono presenti diverse colonie di uccelli, alcune specie sono in via di estinzione: la gru della Manciuria, la gru dal collo bianco, l'\"Oceanodroma monorhis\", la fregata e l'aquila reale. Vi sono inoltre alcune delle pi\u00f9 grandi colonie di gabbiani giapponesi e cormorani. Tra gli anfibi troviamo il \"Bufo gargarizans\" e la \"Hyla japonica\"; tra i rettili il \"Natrix\" e l'\"Elaphe dione\"; tra i mammiferi il topo selvatico a dorso striato e il \"Microtus fortis\" e il cane procione. Sulla coste ci sono diverse colonie di foca maculata.\nClima.\nIl mese pi\u00f9 freddo \u00e8 gennaio, con una temperatura media di -11 \u00b0C; Il mese pi\u00f9 caldo agosto, quando la temperatura media \u00e8 di 21\u00a0\u00b0C."}
{"id": "4626884", "revid": "729019", "url": "https://it.wikipedia.org/wiki?curid=4626884", "title": "Battaglia di Eretria", "text": "La battaglia di Eretria fu una vittoria navale spartana avvenuta durante la guerra del Peloponneso.\nPreludio.\nDurante la primavera del 411 a.C., gli Eretriani espulsero gli Ateniesi da Oropo coll'aiuto dei Beoti. Questa citt\u00e0 era un punto strategico per Atene perch\u00e9 permetteva di controllare tutta l'Eubea; inoltre tutto il traffico commerciale passava per la citt\u00e0. Gli Eretriani speravano nell'aiuto di Sparta per mettere fine al dominio ateniese sull'Eubea.\nBattaglia.\nAlla fine dell'estate del 411 a.C., una grande flotta spartana si diresse verso l'Eubea. Gli Ateniesi tentarono di impedire agli Eubei di cambiar parte mandando ad Eretria una flottiglia comandata da Timocare; nonostante ci\u00f2, gli Eretriani aiutarono gli Spartani.\nMentre gli Ateniesi erano nel porto di Eretria per ottenere dei rifornimenti, gli Eretriani informarono l'ammiraglio spartano Agesandrida con un fuoco segnaletico del fatto che era il momento buono per attaccare.\nGli Ateniesi si imbarcarono rapidamente ma furono sconfitti nella battaglia navale che ne segu\u00ec.\nSconfitti, tentarono di trovare rifugio ad Eretria, ma furono uccisi dagli abitanti della citt\u00e0; sopravvissero solo quelli che decisero di andare al forte ateniese della citt\u00e0 (che probabilmente era sulla penisola di Pezonisi).\nConseguenze.\nDopo la battaglia, tutta l'Eubea pass\u00f2 dalla parte degli Spartani, ad eccezione della cleruchia di Oreo, che gli Ateniesi riuscirono a difendere col loro esercito.\nQuando la notizia della defezione dell'Eubea giunse ad Atene, il popolo fu ancor pi\u00f9 disperato che per la perdita della Sicilia, dato che l'Eubea era vitale per gli approvvigionamenti.\nGli Ateniesi, sconvolti, convocarono immediatamente un'assemblea alla Pnice, nella quale deposero la Boul\u00e9 dei Quattrocento, in carica da quattro mesi, e diedero il potere all'Assemblea dei Cinquemila, i cui corrispondenti corrispondevano al numero di opliti presente in citt\u00e0; Tucidide commenta che questa fu la prima volta che Atene fu ben governata."}
{"id": "4626886", "revid": "1442080", "url": "https://it.wikipedia.org/wiki?curid=4626886", "title": "Virginia Slims of Akron 1974 - Singolare", "text": "Il singolare del torneo di tennis Virginia Slims of Akron 1974, facente parte del Virginia Slims Circuit 1974, ha avuto come vincitrice Billie Jean King che ha battuto in finale Nancy Gunter 6-3, 7-5."}
{"id": "4626887", "revid": "2083832", "url": "https://it.wikipedia.org/wiki?curid=4626887", "title": "Castello Della Rovere (Vinovo)", "text": "Il castello Della Rovere \u00e8 un palazzo rinascimentale cinquecentesco sito nel comune di Vinovo, della citt\u00e0 metropolitana di Torino, in Piemonte. Propriet\u00e0 del comune, \u00e8 tuttora in uso.\nStoria e descrizione.\nSi tratta di un palazzo di stile rinascimentale eretto fra il 1480 ed il 1517 in sostituzione di un palazzotto di minori dimensioni adibito a fortezza difensiva. Esso fu costruito su disegno dell'architetto Baccio Pontelli e prospetta sull'attuale piazza Rey. Della sua costruzione, voluta dalla famiglia omonima, fu \"sponsor\" e finanziatore il cardinale Domenico della Rovere, originario di Vinovo. Recentemente restaurato, il castello contiene all'interno pregevoli stucchi e dipinti a grottesca della scuola del Pinturicchio e un bel chiostro con decorazioni in cotto. Con l'estinzione della famiglia Della Rovere, il castello pass\u00f2 nel 1692 alla corona sabauda e Carlo Emanuele II, assegnando il titolo di conte di Vinovo al figlio (illegittimo) che aveva avuto nel 1712 da Gabriella di Mesmes des Marolles, Francesco Agostino, gli diede in concessione anche il castello. \nTuttavia la concessione del castello torn\u00f2 alla corona nel 1732, visto che l'ultimo erede della famiglia Delle Lanze aveva scelto la carriera ecclesiastica (si trattava del futuro cardinale Carlo Vittorio Amedeo Delle Lanze (1712 \u2013 1784), figlio di Francesco Agostino e di Barbara Piossasco di Piobesi). In quell'anno il Re cedette il castello all'Ordine Mauriziano, che nel diciottesimo secolo lo ristruttur\u00f2, aggiungendo un piano alla struttura, che contava allora solo un piano oltre a quello terreno.\nDal 1775 prese avvio a Vinovo la produzione di maioliche e porcellane, a cui furono destinati i locali del castello e le sue adiacenze. La Regia Fabbrica delle Porcellane fu diretta in un primo tempo dal torinese Brodel, a cui si sostitu\u00ec nel 1780 un altro torinese, il medico e chimico Vittorio Amedeo Gioanetti, che lavorava sotto la committenza dei Savoia: questo fu il periodo l'oro della porcellana vinovese, fino al 1800 quando, con l'arrivo dei francesi, la manifattura declin\u00f2. Gioanetti mor\u00ec nel 1815; la sua fabbrica continu\u00f2 a lavorare sino al 1820, diretta da un suo aiutante, Giovanni Lomello.\nDopo la morte del Gioanetti, fallito il tentativo di Giovanni Stoppini di continuarne l'attivit\u00e0, il castello fu venduto nel 1825 all'Universit\u00e0 di Torino, che nel 1836 lo vendette a sua volta al comune di Torino, dal quale nel 1839 fu acquistato dai fratelli Giacomo e Luigi Rey, che v'impiantarono una fabbrica di tappeti. \nDurante il periodo in cui fu propriet\u00e0 della famiglia Rey l'edificio venne profondamente trasformato, sia nel piani superiori, occupati dalla manifattura, sia nel piano nobile, dove venne restaurato il salone del lato nord, decorato dagli affreschi di Rodolfo Morgari e del nipote Luigi. I Rey abitarono il castello fino agli anni sessanta e nel 1973 l'edificio venne acquistato dal Comune di Vinovo. Dal 30 settembre 2006 \u00e8 sede della biblioteca comunale e dal 2007 anche della St. John International University e dell'associazione Amici del castello di Vinovo. Nel 2011 iniziarono i primi problemi dell'Universit\u00e0 con il Comune di Vinovo e con i propri dipendenti, per ritardi nel pagamento dell'affitto e degli stipendi. Nell'ottobre 2013 i lavoratori si dimisero poich\u00e9 erano senza stipendio da 10 mesi e decisero di aprire una vertenza nei confronti dell'amministrazione dell'universit\u00e0. Nel dicembre 2014 il Sindaco Guerrini annunci\u00f2 lo sfratto della St. John per accordi non rispettati, poich\u00e9 l'universit\u00e0 avrebbe dovuto ristrutturare il primo e il secondo piano, oltre a versare al comune un canone di 198.000 euro, mai corrisposto. L'universit\u00e0 rispose con l'avvio di un ricorso legale poich\u00e9, secondo la St. John, il Comune di Vinovo avrebbe speso, nel corso degli anni, 1 milione e mezzo di euro in lavori non condivisi. Nel luglio del 2015 il tribunale di Torino dichiar\u00f2 il fallimento dell'universit\u00e0, ritardando il rientro in possesso del maniero da parte del Comune. Dal 2016 il Castello \u00e8 nuovamente nella piena disponibilit\u00e0 del Comune di Vinovo. Nel 2018 il Comune di Vinovo ha avviato un bando per l'assegnazione dei piani superiori a un centro medico-riabilitativo convenzionato. Il Piano Nobile e il parco, nonch\u00e9 il piano terra, sono destinati a rimanere in gestione esclusiva al Comune."}
{"id": "4626888", "revid": "1543377", "url": "https://it.wikipedia.org/wiki?curid=4626888", "title": "John Brennan", "text": "Carriera professionistica.\nBrennan fu scelto nel corso del 19\u00ba giro (179\u00ba assoluto) del Draft NFL 1939 dai Green Bay Packers. Gioc\u00f2 quell'unica stagione 1939, in cui i Packers vinsero il campionato NFL in finale contro i New York Giants. Anche se i registri ufficiali indicano che apparve in sole due gare quell'anno, i giornali dell'epoca scrivono che disput\u00f2 almeno tre gare, come titolare nella vittoria dei Packers' 31\u20130 sui St. Louis Gunners il 15 ottobre 1939 e subentrando dalla panchina nelle vittorie 27\u201320 sui Chicago Cardinals dell'8 ottobre 1939 e 26\u20137 sui Detroit Lions il 22 ottobre 1939. Brennan fu svincolato nell'ottobre 1939 e firm\u00f2 con i Kenosha Cardinals della American Pro Football League. Nel novembre 1939, Brennan divenne parte dello staff degli allenatori di Kenosha, continuando anche nel ruolo di giocatore."}
{"id": "4626890", "revid": "1442080", "url": "https://it.wikipedia.org/wiki?curid=4626890", "title": "US Indoors 1974 - Singolare", "text": "Il singolare del torneo di tennis US Indoors 1974, facente parte del Virginia Slims Circuit 1974, ha avuto come vincitrice Billie Jean King che ha battuto in finale Chris Evert 6-3, 3-6, 6-2."}
{"id": "4626892", "revid": "1305772", "url": "https://it.wikipedia.org/wiki?curid=4626892", "title": "Faded (Kate DeAraugo)", "text": "Faded \u00e8 una canzone di Kate DeAraugo del 2006, riproposta nel 2008 come cover dal gruppo dance tedesco Cascada, che l'ha inserita nella versione \"deluxe\" dell'album \"Perfect Day!\". Negli Stati Uniti, il brano fu pubblicato il 5 agosto 2008, mentre il CD singolo fu reso disponibile il 26 agosto.\nNonostante la canzone non abbia raggiunto altissimi risultati di vendita, \"Faded\" risulta al 55\u00ba posto della classifica \"Z100 Top 100 Songs 2008\" della radio Z100 di New York.\nNel 2010 fu pubblicato in formato digitale anche in Europa."}
{"id": "4626895", "revid": "125233288", "url": "https://it.wikipedia.org/wiki?curid=4626895", "title": "Kik Messenger", "text": "Kik Messenger, abbreviato Kik, \u00e8 un'applicazione di messaggistica istantanea per smartphone. \nL'applicazione \u00e8 disponibile, gratuitamente, per la maggior parte dei dispositivi mobili iOS, Android, Windows Phone, BlackBerry e sistemi operativi Symbian. Kik \u00e8 simile al \"Messenger\" di BlackBerry e a iMessage di iPhone.\nKik utilizza la connessione dati dello smartphone, o la connessione Wi-Fi, per trasmettere e ricevere i messaggi, una funzionalit\u00e0 che attrae coloro che cercano di evitare i servizi di messaggistica a pagamento attuati dai fornitori di servizi di telefonia.\nKik offre un servizio di messaggistica veloce e permette anche agli utenti di condividere foto, disegni, emoji, messaggi vocali, e altri contenuti. Inoltre ha un motore di ricerca interno. Kik Messenger richiede agli utenti di registrare un nome utente come forma di identificazione.\nStoria.\nFondata nel 2009, la Kik Interactive \u00e8 il frutto di un gruppo di studenti dell'Universit\u00e0 di Waterloo che voleva creare nuove tecnologie utilizzabili su smartphone che, a loro avviso, sarebbero stati il futuro dell'informatica e delle comunicazioni.\nKik Messenger \u00e8 la prima applicazione sviluppata da Kik Interactive. Una versione beta di Kik \u00e8 uscita nell'aprile 2010. Kik Messenger \u00e8 stato poi pubblicato il 19 ottobre 2010.\nIn soli 15 giorni Kik Messenger raggiunse 1 milione di registrazioni di utenti, e Twitter \u00e8 stato reputato come catalizzatore della popolarit\u00e0 della nuova applicazione. Buona parte del successo \u00e8 stata attribuita anche alla diffusione fra gli utilizzatori del socialnetwork Instagram, che all'epoca non era corredato di un efficace messenger interno.\nIl 24 novembre 2010 Research In Motion rimosse Kik Messenger dal BlackBerry App World, e ne limit\u00f2 la funzionalit\u00e0 del software per i suoi utenti.\nAll'inizio del 2012 Kik ha visto un grande aumento del numero di utenti, con 450.000 download dell'applicazione in un solo giorno. Nel mese di aprile 2012 gli utenti di Kik hanno raggiunto la soglia dei 10 milioni. Kik Messenger \u00e8 diventato l'app sociale gratuita pi\u00f9 scaricata su iTunes negli Stati Uniti a luglio 2012. Nell'aprile 2013, si contava un totale di 50 milioni di utenti unici registrati.\nIl 18 Ottobre 2019 MediaLab annuncia ufficialmente l'acquisizione di Kik smentendo cos\u00ec le voci secondo cui Kik sarebbe stata chiusa. Voci nate un mese prima dopo la notizia della drastica riduzione del personale.\nNote.\n9. Annuncio ufficiale dell'acquisizione di Kik da parte di MediaLab.\nhttps://www.kik.com/blog/kik-medialab-acquisition/"}
{"id": "4626896", "revid": "36426", "url": "https://it.wikipedia.org/wiki?curid=4626896", "title": "Kediv\u00e9", "text": ""}
{"id": "4626902", "revid": "1442080", "url": "https://it.wikipedia.org/wiki?curid=4626902", "title": "Virginia Slims of Sarasota 1974 - Singolare", "text": "Il singolare del torneo di tennis Virginia Slims of Sarasota 1974, facente parte del Virginia Slims Circuit 1974, ha avuto come vincitrice Chris Evert che ha battuto in finale Evonne Goolagong 6-4, 6-0."}
{"id": "4626905", "revid": "123290222", "url": "https://it.wikipedia.org/wiki?curid=4626905", "title": "Rodney", "text": "Origine e diffusione.\nRiprende il cognome inglese \"Rodney\"; a sua volta, il cognome deriva da un toponimo di origine inglese antica, che ha il significato di \"isola di Hroda\" (\"Hroda \"\u00e8 un nome germanico basato sull'elemento \"hrod\", \"fama\", \"gloria\").\nIl suo uso come nome proprio di persona prese il via per onorare l'ammiraglio George Brydges Rodney. \nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "4626907", "revid": "1442080", "url": "https://it.wikipedia.org/wiki?curid=4626907", "title": "Eckerd Tennis Open 1974 - Singolare", "text": "Il singolare del torneo di tennis Eckerd Tennis Open 1974, facente parte del Virginia Slims Circuit 1974, ha avuto come vincitrice Chris Evert che ha battuto in finale Kerry Melville 6-0, 6-1."}
{"id": "4626912", "revid": "287204", "url": "https://it.wikipedia.org/wiki?curid=4626912", "title": "Tribolodon", "text": "Tribolodon \u00e8 un genere di pesci d'acqua dolce appartenenti alla famiglia Cyprinidae.\nDistribuzione e habitat.\nQuesti pesci sono diffusi in Estremo oriente, dalla Russia al Giappone, compresa l'isola di Sachalin. Abitano le acque dolci di fiumi e laghi, con l'eccezione di \"Tribolodon brandtii\", che \u00e8 anadroma, quindi diffusa in acque dolci e salmastre, fino al Mar del Giappone.\nDescrizione.\nSono pesci dal profilo idrodinamico, con corpo muscoloso, dorso poco arcuato, profilo ventrale poco pronunciato. Le pinne sono trapezoidali, la livrea \u00e8 differente per ogni specie, dal fondo grigio verde con riflessi metallici al bruno scuro con ventre biancastro, fino alla colorazione sgargiante tipica di \"T. hakonensis\". \nLa lunghezza massima si attesta sui 50 per tutte le specie, con l'eccezione di \"T. sachalinensis\", leggermente pi\u00f9 piccola (43 cm).\nAlimentazione.\n\"tribolodon\" si nutrono di invertebrati e piccoli pesci.\nSpecie.\nAl genere appartengono 4 specie:"}
{"id": "4626916", "revid": "1442080", "url": "https://it.wikipedia.org/wiki?curid=4626916", "title": "Virginia Slims of Philadelphia 1974 - Singolare", "text": "Il singolare del torneo di tennis Virginia Slims of Philadelphia 1974, facente parte del Virginia Slims Circuit 1974, ha avuto come vincitrice Ol'ga Morozova che ha battuto in finale Billie Jean King 7-6, 6-1."}
{"id": "4626917", "revid": "287204", "url": "https://it.wikipedia.org/wiki?curid=4626917", "title": "Palestra (Ercolano)", "text": "La Palestra \u00e8 un impianto sportivo, sepolto dall'eruzione del Vesuvio del 79 e ritrovato a seguito degli scavi archeologici dell'antica Ercolano.\nStoria e descrizione.\nLa Palestra di Ercolano venne costruita durante il periodo augusteo, tra il 27 ed il 14; sub\u00ec poi dei lavori di restauro a seguito del terremoto di Pompei del 62 e venne infine sepolta sotto una coltre di fango durante l'eruzione del Vesuvio del 79. Fu esplorata per la prima volta, tramite cunicoli, per volere dei Borbone, nel XVIII secolo, quando venne depredata di tutte le opere d'arte e reperti ed in seguito, con gli scavi promossi da Amedeo Maiuri all'inizio del XX secolo, fu riportata parzialmente alla luce.\nLa palestra ha una lunghezza di centocinque metri per settanta ed \u00e8 un terzo pi\u00f9 piccola rispetto alla Palestra Grande di Pompei: realizzata su due livelli, ha l'ingresso lungo il \"cardo\" V, contrassegnato da due colonne e coperto da una volta, in larga parte crollata, affrescata con un cielo stellato; sullo stesso lato dell'entrata si trova una sala absidata, alta circa metri, con pavimenti e zoccolatura in marmi policromi, asportati durante le indagini borboniche ed al centro un podio sul quale poggiava una statua, probabilmente appartenente ad un membro della dinastia giulio-claudia, mai ritrovata: l'unico elemento rinvenuto \u00e8 un tavolo in marmo utilizzato come \"mensa agonistica\". Intorno alla sala inoltre si aprono diversi ambienti con pareti a fondo bianco ed affreschi in terzo stile a soggetto egittizzante: due pannelli sono stati staccati per essere conservati all'interno del museo archeologico nazionale di Napoli. La palestra \u00e8 circondata su tre lati da un portico con colonne corinzie scanalate in tufo e mattoni stuccati, mentre su un unico lato, quello che corre lungo il decumano massimo il colonnato regge una loggia, sulla quale si trova una sala ritenuta erroneamente in un primo momento essere il tempio della \"Mater Deum\", a causa del ritrovamento di un'epigrafe che attestava il finanziamento dei lavori di ristrutturazione del tempio a spese di Vespasiano dopo i danni provocati dal terremoto del 62: tuttavia, dopo il recupero di altri oggetti come un base scolpita con geroglifici e statue di divinit\u00e0 egizie quali Atum, Iside e Arpocrate, appartenenti al tempio di Iside ancora da scavare, si \u00e8 giunti alla conclusione che tutti questi reperti siano stati trasportati dalle loro collocazioni originali alla sala a seguito delle colate piroclastiche durante l'eruzione del 79. Al centro della palestra si trova la piscina, in parte accessibile attraverso i cunicoli scavati in epoca borbonica: a forma di croce, con i due bracci che misurano rispettivamente cinquanta e trenta metri, ha una profondit\u00e0 di un metro ed una lunghezza di cinque; al centro \u00e8 posta la riproduzione dell'originale statua dell'Idra di Lerna, a cinque teste, avvolta intorno ad un albero: si tratta di un richiamo ad Ercole, fondatore della citt\u00e0, il quale aveva sconfitto tale mostro. Nei pressi della piscina inoltre era presente il vivaio con ai lati anfore incassate per la deposizione della uova dei pesci: a seguito dei lavori di restauro venne abbandonato e ricoperto da detriti. Esternamente alla palestra, lungo il \"cardo\" V, si aprono numerose botteghe, originariamente provviste di un piano superiore, dato in affitto: tra queste, due panifici con macine in lava e in particolare in uno, appartenuto a Sextus Patulcus Felix, come testimoniato da un sigillo, sono stati ritrovati teglie in bronzo, le ossa di un asino utilizzato per azionare la macina e due falli in stucco contro il malocchio. Altre attivit\u00e0 commerciali sono tre tintorie e la bottega di un \"gemmarius\", al cui interno, oltre a pietre intagliate, \u00e8 stato rinvenuto, sul letto, lo scheletro di una donna con in mano un piccolo telaio."}
{"id": "4626922", "revid": "466539", "url": "https://it.wikipedia.org/wiki?curid=4626922", "title": "Bob ai X Giochi olimpici invernali - Bob a quattro maschile", "text": "La gara di bob a quattro maschile ai X Giochi olimpici invernali si \u00e8 disputata il 16 febbraio sulle Alpe d'Huez.\nLa 3\u00aa manche e la 4\u00aa manche furono annullate per problemi di tenuta della pista."}
{"id": "4626925", "revid": "74173", "url": "https://it.wikipedia.org/wiki?curid=4626925", "title": "Konjaku hyakki sh\u016bi", "text": " \u00e8 il terzo libro della serie \"Gazu hyakki yagy\u014d\", pubblicato nel 1776. L'album \u00e8 un bestiario soprannaturale, contenente fantasmi, spiriti, apparizioni e mostri che provengono soprattutto dalla letteratura, dal folclore e da altre arti giapponesi. Queste immagini hanno esercitato una profonda influenza sull'immaginario successivo degli \"y\u014dkai\" in Giappone. \nLista di creature.\nI tre volumi sono intitolati , e ."}
{"id": "4626926", "revid": "287204", "url": "https://it.wikipedia.org/wiki?curid=4626926", "title": "Firenze Foot-Ball Club", "text": "Il Firenze Foot-Ball Club \u00e8 stata una societ\u00e0 calcistica di Firenze attiva nei primi del Novecento. La squadra vinse cinque gironi toscani consecutivi (dal 1909 al 1913), quando ancora il calcio in Toscana non aveva una dimensione nazionale.\nStoria.\nIl Firenze Foot-Ball Club nacque nel 1908. Tra i suoi membri fondatori risultano Umberto Sensi, Mathias Shiffer, Oreste Gelli e Guido Scalvinelli, calciatore dell'Itala. Entr\u00f2 poi nella societ\u00e0 anche Luigi Livio.\nMolti soldati del 3\u00ba Reggimento Genio, di stanza a Firenze, provenivano dall'Italia settentrionale, dove il gioco del calcio aveva raggiunto una diffusione maggiore. Furono proprio loro a costituire il nucleo sportivo della societ\u00e0. La squadr\u00e0 indoss\u00f2 maglie bianche e calzoncini rossi, riprendendo i colori della citt\u00e0. Sulla maglia era inoltre presente il giglio bottonato.\nNel 1908 erano state costituite a Firenze altre societ\u00e0 calcistiche, che si affrontarono in tornei cittadini sul Prato del Quercione, nell'odierno parco delle Cascine.\nGioc\u00f2 il 25 aprile 1909 la sua prima finale del campionato toscano, vinta contro il Lucca FC. Il 30 aprile del 1910 disput\u00f2 poi per una seconda volta la finale del campionato contro la SPES Livorno, dove il Firenze FBC risult\u00f2 ancora una volta vincente; nello stesso anno, il 20 febbraio conquist\u00f2 il Trofeo Challenge Benizzi, mentre il 15 maggio a Lucca incontr\u00f2 in amichevole l'Internazionale, e nell'occasione il Ministero della Guerra consegn\u00f2 al club una medaglia d'argento (vittoria dei milanesi per 4 a 2). Nel 1911, esattamente il 30 aprile, arriv\u00f2 a vincere il terzo campionato regionale, ottenuto in finale per il secondo anno di seguito contro la SPES Livorno; il 14 maggio vinse poi la Medaglia Orefice contro la Juventus-Firenze. Nell'annata 1912, il 31 marzo arriv\u00f2 il quarto trionfo nel campionato toscano, per la terza volta consecutiva contro la compagine livornese. Il 9 maggio 1913 ci fu la quinta ed ultima vittoria del campionato regionale, il Firenze III batt\u00e9 nuovamente nella finale la SPES Livorno; il 1\u00ba maggio scese poi in campo al \"Quercione\" per lo Scudo Capanni-Torneo dell'Ascensione. Il 19 aprile dell'anno dopo, ancora al \"Quercione\", gioc\u00f2 il Torneo Primi Calci.\nPrese parte a tre campionati di Prima Categoria dal 1912-13 al 1914-15, non riuscendo mai a superare la fase regionale.\nL'ultima apparizione della societ\u00e0 avvenne il 16 maggio del 1915, quando la squadra riserve gioc\u00f2 la finale del Campionato di Terza Categoria toscana 1914-1915. Grazie all'ampia vittoria casalinga di 11-1 per i fiorentini contro le riserve del Pisa, il Firenze si aggiudic\u00f2 il campionato; a causa della prima guerra mondiale, i propri atleti \u2013 per la maggior parte militari \u2013 furono infatti inviati al fronte: la squadra si scioglie poco dopo, venendo assorbita dalla sezione calcio del Club Sportivo Firenze.\nEmulazione.\nNell'ottobre del 2010 \u00e8 stata costituita una societ\u00e0 rievocativa dall'attuale presidente Gianluca Cecchini e da altri appassionati."}
{"id": "4626930", "revid": "913245", "url": "https://it.wikipedia.org/wiki?curid=4626930", "title": "Hannah England", "text": ""}
{"id": "4626938", "revid": "1305772", "url": "https://it.wikipedia.org/wiki?curid=4626938", "title": "Castello Della Rovere", "text": ""}
{"id": "4626951", "revid": "767487", "url": "https://it.wikipedia.org/wiki?curid=4626951", "title": "Bill Jones' New Years Resolution", "text": "Bill Jones' New Years Resolution \u00e8 un cortometraggio muto del 1908 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl cortometraggio, che usc\u00ec nelle sale cinematografiche USA il 23 dicembre 1908, melle proiezioni, veniva programmato con il sistema dello split reel, accorpato in un'unica bobina con un altro cortometraggio di Anderson, la commedia \"Who Is Smoking That Rope?\"."}
{"id": "4626963", "revid": "767487", "url": "https://it.wikipedia.org/wiki?curid=4626963", "title": "Who Is Smoking That Rope?", "text": "Who Is Smoking That Rope? \u00e8 un cortometraggio muto del 1908 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl cortometraggio, che usc\u00ec nelle sale cinematografiche USA il 23 dicembre 1908, nelle proiezioni veniva programmato con il sistema dello split reel, accorpato in un'unica bobina con un altro cortometraggio di Anderson, la commedia \"Bill Jones' New Years Resolution\"."}
{"id": "4626970", "revid": "729019", "url": "https://it.wikipedia.org/wiki?curid=4626970", "title": "Avon Circuit Championships 1981 - Doppio", "text": "Il doppio del torneo di tennis Avon Circuit Championships 1981, facente parte del WTA Tour 1981, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Barbara Potter e Sharon Walsh 6-0, 7-6(6)."}
{"id": "4626974", "revid": "729019", "url": "https://it.wikipedia.org/wiki?curid=4626974", "title": "Avon Circuit Championships 1980 - Doppio", "text": "Il doppio del torneo di tennis Avon Circuit Championships 1980, facente parte del WTA Tour 1980, ha avuto come vincitrici Billie Jean King e Martina Navr\u00e1tilov\u00e1 che hanno battuto in finale Rosemary Casals e Wendy Turnbull 6-3, 4-6, 6-3."}
{"id": "4626981", "revid": "767487", "url": "https://it.wikipedia.org/wiki?curid=4626981", "title": "WTA German Open 1971", "text": "Il WTA German Open 1971 \u00e8 stato un torneo di tennis facente parte della categoria Women's International Grand Prix 1971. Il torneo si \u00e8 giocato a Amburgo in Germania dal 17 al 23 maggio 1971 su campi in terra battuta .\nVincitrici.\nSingolare.\n Billie Jean King ha battuto in finale Helga Niessen Masthoff 6-3 6-2\nDoppio.\n Rosie Casals / Billie Jean King hanno battuto in finale Helga Niessen Masthoff / Heide Schildeknecht-Orth 6-2 6-1"}
{"id": "4626982", "revid": "606039", "url": "https://it.wikipedia.org/wiki?curid=4626982", "title": "Anethum pastinaca", "text": ""}
{"id": "4626983", "revid": "606039", "url": "https://it.wikipedia.org/wiki?curid=4626983", "title": "Elaphoboscum sativum", "text": ""}
{"id": "4626984", "revid": "606039", "url": "https://it.wikipedia.org/wiki?curid=4626984", "title": "Peucedanum pastinaca", "text": ""}
{"id": "4626986", "revid": "606039", "url": "https://it.wikipedia.org/wiki?curid=4626986", "title": "Peucedanum sativum", "text": ""}
{"id": "4626988", "revid": "606039", "url": "https://it.wikipedia.org/wiki?curid=4626988", "title": "Selinum pastinaca", "text": ""}
{"id": "4626993", "revid": "36426", "url": "https://it.wikipedia.org/wiki?curid=4626993", "title": "Suore di Nevers", "text": ""}
{"id": "4627000", "revid": "1386897", "url": "https://it.wikipedia.org/wiki?curid=4627000", "title": "Sony Xperia T", "text": "Il Sony Xperia T, nome in codice Mint o LT30p, \u00e8 uno smartphone Android della Sony, lanciato nel 2012. L'Xperia T ha un display multi-touch da 4,55\" (115\u00a0mm) con il Mobile Bravia Engine di Sony che ottimizza l'immagine, un processore da 1,5\u00a0GHz dual core Snapdragon S4 Krait, una fotocamera posteriore da 13 mega-pixel con sensore Exmor R, 1 GB di RAM e 16 GB di memoria interna (di cui 2 GB per le app e 11 GB per i dati, il resto per il sistema operativo). \u00c8 inoltre stato aggiornato ad Android Jelly Bean nel febbraio 2013.\nStoria.\nIl Sony Xperia T viene annunciato da Sony Mobile Communications, assieme alla nuova gamma Xperia, all'evento Consumer Electronics Show IFA a Berlino, nell'agosto 2012; \u00e8 disponibile in Italia da novembre 2012.\nPer un accordo commerciale fra la Sony e i produttori del film Skyfall, James Bond nel film utilizza un Sony Xperia T.\nCaratteristiche.\nLe caratteristiche principali del Sony Xperia T sono la fotocamera posteriore da 13 MP con sensore Exmor R capace di scattare foto a 4128 x 3096 pixels e lo schermo con risoluzione 1280 x 720 ottimizzato dal Bravia Engine in grado di dare una resa cromatica fedele al vero. Altra caratteristica importante \u00e8 il software musicale SONY Walkman con molte funzioni uniche (tra cui ClearAudio+ che rende il suono di file musicali automaticamente pi\u00f9 chiaro).\nDesign.\nSony Xperia T si distacca dalla tradizionale forma a parallelepipedo dei predecessori per optare su una forma curva verso l'esterno ripresa dal Sony-Ericcson Arc S, questa soluzione permettere di rendere pi\u00f9 sottile il telefono al centro, dove solitamente si tiene in mano il dispositivo, la scelta della scocca unibody in plastica-gommata inoltre migliora ulteriormente la sensazione alla presa in mano."}
{"id": "4627001", "revid": "300067", "url": "https://it.wikipedia.org/wiki?curid=4627001", "title": "Paul Harris (cestista)", "text": ""}
{"id": "4627009", "revid": "729019", "url": "https://it.wikipedia.org/wiki?curid=4627009", "title": "Battaglia di Syme", "text": "La battaglia di Syme fu una battaglia navale combattuta tra Atene e Sparta durante la guerra del Peloponneso davanti a Syme (odierna Simi), nel sud-est del Mar Egeo.\nPreludio.\nNel 411 a.C. gli Spartani si allearono con la Persia; l'alleanza fu realizzata da Terimene, che, finiti i negoziati, consegn\u00f2 la flotta spartana ad Astioco; Terimene poi anneg\u00f2 in mare.\nAstioco ricevette ordine di navigare verso Cnido per unirsi alle 27 navi di Cauno, equipaggiate per loro dai Persiani.\nNel frattempo la flotta ateniese era ormeggiata a Samo, al comando di Carmino. Carmino sapeva che gli Spartani si stavano avvicinando, visto che ne era stato informato dagli abitanti di Milo, perci\u00f2 si prepar\u00f2 ad affrontare Astioco a Syme.\nBattaglia.\nLe flotte si incontrarono durante una tempesta, con poca visibilit\u00e0, perci\u00f2 varie triremi spartane si separarono dal gruppo principale. Carmino affront\u00f2 con 20 navi l'ala sinistra spartana, l'unica porzione a lui visibile, e affond\u00f2 3 navi. Comunque, il resto della flotta spartana arriv\u00f2 e circond\u00f2 gli Ateniesi. Carmino si ritir\u00f2 ad Alicarnasso, dopo aver perso 6 navi.\nIl resto della flotta ateniese salp\u00f2 da Samo diretta a Cnido, ma nessuna delle due flotte voleva disputare altre battaglie."}
{"id": "4627015", "revid": "122246", "url": "https://it.wikipedia.org/wiki?curid=4627015", "title": "Alexandre Ferreira", "text": "Gioca nel ruolo di schiacciatore nel .\nBiografia.\nNato a Seia, nella Beira Alta, ha un fratello maggiore, Marco, anch'egli pallavolista.\nCarriera.\nClub.\nAlexandre Ferreira inizia la sua carriera a 14 anni nelle giovanili dell'EB Nogueira; solamente l'anno successivo esordisce in prima squadra con il Sena Clube. Dopo due stagioni al CDRJ Anreade, nella stagione 2009-10 si trasferisce per un biennio all', dove inizia la carriera professionistica, esordendo in Primeira Divis\u00e3o.\nNel campionato 2011-12 si accasa all', conquistando lo scudetto. Nel campionato seguente approda in Italia, ingaggiato dalla di Castellana Grotte, in Serie A1, dove resta anche nella stagione 2013-14, vestendo la maglia della , vincendo la Supercoppa italiana.\nNella stagione 2014-15 passa al club turco dello , dove resta per due annate, prima di rientrare nella massima divisione italiana nel campionato 2016-17, difendendo i colori del . Nel campionato seguente si trasferisce in Corea del Sud per giocare nei , in V-League; confermato anche nella stagione 2018-19, viene tuttavia sostituito e svincolato a novembre, terminando l'annata nella Polska Liga Siatk\u00f3wki polacca col .\nNazionale.\nNel 2010 entra nel giro della nazionale portoghese, con la quale vince la European League 2010. Con la nazionale vince la medaglia d'oro alla Volleyball Challenger Cup 2018."}
{"id": "4627017", "revid": "767487", "url": "https://it.wikipedia.org/wiki?curid=4627017", "title": "A Battle Royal (film 1908)", "text": "A Battle Royal \u00e8 un cortometraggio muto del 1908 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl cortometraggio, che usc\u00ec nelle sale cinematografiche USA il 16 dicembre 1908, nelle proiezioni veniva programmato con il sistema dello split reel, accorpato in un'unica bobina con un altro cortometraggio della Essanay diretto da Anderson, \"The Installment Collector\"."}
{"id": "4627024", "revid": "599013", "url": "https://it.wikipedia.org/wiki?curid=4627024", "title": "A Battle Royal", "text": ""}
{"id": "4627031", "revid": "15756", "url": "https://it.wikipedia.org/wiki?curid=4627031", "title": "Nebula (personaggio)", "text": "Nebula \u00e8 una supercriminale aliena dell'universo Marvel, apparsa per la prima volta in \"Avengers\" n. 257 (luglio 1985). Il personaggio \u00e8 frequentemente apparso come antagonista dei Vendicatori, dei Guardiani della Galassia, di Nova (Richard Rider) e di Silver Surfer.\nBiografia.\nUna crudele piratessa spaziale e mercenaria, Nebula prese il comando di Sanctuary II, un'astronave che prima di allora apparteneva a Thanos. Thanos era creduto morto in quel periodo, e Nebula sosteneva di essere sua figlia per incutere paura ai suoi nemici (in realt\u00e0 era la nipote).\nNebula chiese alla seconda Captain Marvel (Monica Rambeau) di unirsi alla sua armata di mercenari e di aiutarla a conquistare gli Skrull. Marvel si rifiut\u00f2 quando apprese che Nebula stermin\u00f2 gli Xandariani e che attacc\u00f2 i Vendicatori.\nSuccessivamente, Nebula cerc\u00f2 di conquistare la Terra usando il compressore atomico dello scienziato terrestre Dr.Harker per rilasciare una grande quantit\u00e0 di energia che viene assorbita dall'Unione dell'Infinito (questo tentativo ha quasi distrutto l'universo quando l'esperimento ha causato un secondo Big Bang che avrebbe distrutto tutto se non fosse che un piccolo gruppo di Vendicatori, Capitan America, Thor, Spiderman e Sersi spensero l'equipaggiamento, impedendo la cancellazione dell'esistenza). Nebula combatt\u00e9 i Vendicatori e assorb\u00ec il potere dell'Unione dell'Infinito attraverso un impianto nel suo cervello. Perse i poteri quando Sersi rimosse l'impianto cerebrale, ma riusc\u00ec a fuggire.\nIl Guanto dell'Infinito.\nIl redivivo Thanos rimase offeso dalle dichiarazioni di parentela di Nebula. Riprese il controllo della sua nave e la uccise. Successivamente, Thanos us\u00f2 le gemme dell'infinito per riportare in vita Nebula sotto forma di un grottesco cadavere vivente, sfigurata e bruciata dai suoi raggi di energia e apparentemente catatonica.\nThanos si vant\u00f2 che Nebula era la sua pi\u00f9 grande creazione, incapace di morire ma neanche veramente viva. Dopo che Thanos sconfisse Eternit\u00e0 e preso il suo posto, diventando tutt'uno con l'universo, lasci\u00f2 il suo corpo incustodito, Nebula prese il guanto dell'infinito dal corpo di Thanos, us\u00f2 il suo potere per riassumere il suo aspetto e salute originarie e band\u00ec Thanos. Thanos decise di aiutare un gruppo di eroi a sconfiggere Nebula. Il grupp\u00f2 era formato da Adam Warlock, Doctor Strange, Thor, Hulk, Firelord, il Dottor Destino e Drax il Distruttore, gli unici eroi che Strange riusc\u00ec a contattare nel breve tempo che aveva.\nIl gruppo affront\u00f2 Nebula e, con l'aiuto di Thanos che sfrutt\u00f2 l'inesperienza di Nebula nell'usare il guanto, la ingannarono a rimuovere tutta la morte e distruzione causata da Thanos quando possedeva il guanto. Gli esseri cosmici (liberati dalla prigionia imposta da Thanos) la combatterono e Adam Warlock e Silver Surfer ne approfittarono per prendere il guanto da lei. Nebula fu sconfitta e portata su Titano da Starfox per essere messa sotto processo, mentre Warlock prese il possesso del guanto.\nNebula fu successivamente affrontata da Firelord in una prigione su Titano e venne mostrato in flashback che aveva ucciso il suo padre abusivo. Venne liberata dalla prigione da Geatar e resa un cyborg dal Dr. Mandibus. Cerc\u00f2 di liberare il suo equipaggio di pirati da una prigione spaziale, ma venne intralciata da Silver Surfer e Jack of Hearts. Uccise il suo equipaggio per poter fuggire.\nAnnihilation.\nNebula apparve durante la saga di Annihilation come membro delle \"Grazie\", un gruppo guidato da Gamora. Combatt\u00e9 contro Ronan l'accusatore e quest'ultimo vinse ferendola gravemente.\nPoteri e abilit\u00e0.\nNebula \u00e8 una donna atletica e una eccellente combattente sia nel corpo a corpo che con le armi. Possiede un intelletto geniale ed \u00e8 una brillante stratega. Nebula usa delle pistole che porta ai polsi che sparano raggi capaci di incenerire un uomo. Ha anche un congegno che le permette di assumere sembianze diverse attraverso la riorganizzazione molecolare del suo corpo e dei suoi vestiti. Venne convertita in un cyborg dal Dr. Mandibus, che le diede un occhio sinistro, braccio e spalla artificiali. La parte sinistra della sua testa fu ricoperta di metallo. Nebula possedette brevemente l'Unione dell'Infinito, una combinazione di tre congegni che potevano incanalare tutte le forme di energia in lei, dandole poteri speciali. Fu anche in possesso del Guanto dell'Infinito, dove furono tenute le sei Gemme dell'Infinito che danno poteri illimitati sulla realt\u00e0 a chi le possiede.\nAltri media.\nCinema.\nMarvel Cinematic Universe.\nNel franchise del Marvel Cinematic Universe, Nebula \u00e8 interpretata dall'attrice scozzese Karen Gillan. Qui Nebula prova un profondo odio nei confronti di suo padre perch\u00e9 non l'ha mai considerata una figlia ma solo uno strumento preferendo Gamora a lei, infatti vorrebbe uccidere anche sua sorella adottiva. Nebula e Gamora da piccole si sfidavano e ogni volta che Nebula perdeva le veniva strappato un pezzo del suo corpo da Thanos al fine di renderla \"l'equivalente\" di Gamora e infatti ha impiantate delle parti robotiche nel corpo. In segreto cerca un modo per uccidere Thanos:"}
{"id": "4627032", "revid": "339392", "url": "https://it.wikipedia.org/wiki?curid=4627032", "title": "United Colors of Benetton", "text": ""}
{"id": "4627034", "revid": "767487", "url": "https://it.wikipedia.org/wiki?curid=4627034", "title": "Raven (nome)", "text": "Origine e diffusione.\nRiprende il nome inglese del corvo (o pi\u00f9 specificatamente, del corvo imperiale), \"raven\"; etimologicamente, deriva dall'inglese antico \"hr\u00e6fn\", a sua volta da una radice germanica assai utilizzata nell'onomastica germanica.\nQuesto nome ha pertanto lo stesso significato di Rabano, Rocco, Brenno e Vasco.\nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, che cade il 1\u00ba novembre."}
{"id": "4627037", "revid": "767487", "url": "https://it.wikipedia.org/wiki?curid=4627037", "title": "Cosme P\u00e9rez", "text": "Visse gran parte della sua vita nella capitale dell'Impero spagnolo. Juan Caramuel scrisse che fu \"il pi\u00f9 vivace comico della Spagna\". La sua figura deforme (come si osserva da un'immagine conservata nella Reale Accademia della Lingua Spagnola) era cos\u00ec caratteristica che, secondo un manoscritto del tempo, anche solo esibendosi sul palcoscenico senza parlare provocava risate e applausi. Inizi\u00f2 la sua carriera di attore nella compagnia di Juan Bautista Valenciano, e nel 1620 all'incirca pass\u00f2 a quella di Hernan Sanchez de Vargas; il suo trionfo teatrale lo ebbe nello spettacolo di Pedro de la Rosa, interpretando un personaggio divertente nella commedia \"Lo que ha de ser\" di Lope de Vega "}
{"id": "4627039", "revid": "599013", "url": "https://it.wikipedia.org/wiki?curid=4627039", "title": "The Installment Collector", "text": ""}
{"id": "4627040", "revid": "287204", "url": "https://it.wikipedia.org/wiki?curid=4627040", "title": "Cosme Perez", "text": ""}
{"id": "4627041", "revid": "287204", "url": "https://it.wikipedia.org/wiki?curid=4627041", "title": "Cosme P\u00e8rez", "text": ""}
{"id": "4627043", "revid": "767487", "url": "https://it.wikipedia.org/wiki?curid=4627043", "title": "The Installment Collector (film 1908)", "text": "The Installment Collector \u00e8 un cortometraggio muto del 1908 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl cortometraggio, che usc\u00ec nelle sale cinematografiche USA il 16 dicembre 1908, nelle proiezioni veniva programmato con il sistema dello split reel, accorpato in un'unica bobina con un altro cortometraggio della Essanay, diretto anche questo da Anderson, la commedia \"A Battle Royal\"."}
{"id": "4627049", "revid": "1672409", "url": "https://it.wikipedia.org/wiki?curid=4627049", "title": "Associazione Irrigazione Est Sesia", "text": "L'Associazione Irrigazione Est Sesia \u00e8 un Consorzio di Irrigazione e Bonifica, la sua natura giuridica \u00e8 quella di \u201cConsorzio privato di interesse pubblico\u201d. \nSorto nel 1922 per volont\u00e0 dell'ingegner Giuseppe Garanzini. Oggi gestisce buona parte dei canali che irrigano la pianura risicola novarese e lomellina (PV).\nStoria.\nL'Est Sesia nasce nel 1922 per volere dell'ingegner Giuseppe Garanzini come Societ\u00e0 Anonima Cooperativa; dal 1926 l'Est Sesia prende il titolo di \"consorzio irriguo\".Nel 1929 l'Est Sesia ottiene la gestione dei canali del comprensorio; nel 1973 ottiene in concessione dal Demanio la gestione del Canale Regina Elena. Nel 1977 la legge 984 del 27 dicembre 1977 (\"legge Quadrifoglio\") trasferisce la gestione dei Canali Demaniali alla Ragione che a sua volta la trasferisce ai Consorzi irrigui competenti sul territorio. Di conseguenza, nel 1978 l'Associazione Irrigazione Est Sesia e l'Associazione d'Irrigazione Ovest Sesia costituiscono la Coutenza Canali Cavour. Questo ente, che ha la propria sede amministrativa a Novara e quella legale a Vercelli, oltre che del canale Cavour si occupa anche della gestione degli altri canali di interesse comune presenti nell'area (Naviglio d'Ivrea, Canale Depretis)\nIl territorio.\nIl Consorzio storicamente opera nella pianura novarese-lomellina ma negli ultimi anni il territorio di competenza, per volere delle Regioni Piemonte e Lombardia, si \u00e8 espanso notevolmente. Attualmente il Consorzio opera su una superficie complessiva di oltre 300.000 ettari suddivisi su 5 province (Novara, Vercelli, Pavia Alessandria e Verbano Cusio Ossola) e 254 comuni.Le caratteristiche principali di questo territorio sono molteplici; vi \u00e8 presente un numero elevato di acque superficiali e sotterranee. Questi fattori hanno sviluppato l'irrigazione delle risaie mediante la realizzazione dei canali (detti anche \"cavi\"), che vengono controllati dall'Est Sesia. Fattore molto importante \u00e8 anche la presenza del Lago Maggiore, fonte di approvvigionamento nei casi di secca delle acque del Po, che vengono distribuite dal canale Cavour (Diramatore Quintino Sella, Diramatore Vigevano); le acque del lago vengono condotte in pianura mediante il canale Regina Elena ed il Diramatore Alto Novarese.La Lomellina, regione storico-geografica italiana, vanta la presenza di molti torrenti e \"colatori\" naturali, che portano le acque del Basso Novarese verso il Po, irrigando le risaie circostanti."}
{"id": "4627068", "revid": "1543377", "url": "https://it.wikipedia.org/wiki?curid=4627068", "title": "Torsten Lieberknecht", "text": "Carriera.\nGiocatore.\nLieberknecht ha iniziato la sua carriera da professionista al Kaiserslautern, dove ha fatto il suo debutto in Bundesliga il 26 agosto 1992 nella gara contro il Waldhof Mannheim. Al termine della stagione lascia il Kaiserslautern per unirsi proprio al Waldhof Mannheim. Gioc\u00f2 circa dieci stagioni in 2. Bundesliga per Mannheim, Magonza e Eintracht Braunschweig, prima di ritirarsi dal calcio giocato nel 2007.\nVanta nove presenze nella nazionale Under-21 e fu tra i convocati per il Mondiale Under-20 1993 in Australia.\nAllenatore.\nDopo il ritiro dal calcio giocato, a Lieberknecht fu affidato il settore giovanile dell'Eintracht Braunschweig. Al termine della Fu\u00dfball-Regionalliga 2007-2008 il club rischiava di non qualificarsi per la neonata 3. Liga, che avrebbe sancito la prima retrocessione della storia nel quarto livello del campionato tedesco di calcio. Quando Benno M\u00f6hlmann, al tempo allenatore della prima squadra dell'Eintracht Braunschweig, si dimise nel maggio 2008, Lieberknecht fu nominato suo successore. Sotto la sua guida, il club si assicur\u00f2 la partecipazione alla 3. Liga dopo l'ultima partita della stagione e cominci\u00f2 l'ascesa verso le categorie superiori. Nella 2010-11 Lieberknecht e la sua squadra vinsero il campionato e furono promossi in 2. Bundesliga. La stagione seguente fu di assestamento e la squadra si piazz\u00f2 agevolmente a met\u00e0 classifica. Nella stagione 2012-2013 port\u00f2 il club al secondo posto in classifica e quindi alla promozione in Bundesliga dopo 28 anni di assenza. Lieberknecht \u00e8 stato ampliamento riconosciuto dai media tedeschi come una delle figure chiave per la rinascita del club dopo numerosi anni in seconda e terza serie."}
{"id": "4627069", "revid": "486946", "url": "https://it.wikipedia.org/wiki?curid=4627069", "title": "AS Martina Franca", "text": ""}
{"id": "4627072", "revid": "767487", "url": "https://it.wikipedia.org/wiki?curid=4627072", "title": "One Week (film 2008)", "text": "One Week \u00e8 un film del 2008 diretto da Michael McGowan.\nLa pellicola \u00e8 prodotta e interpretata da Joshua Jackson che per questo personaggio, Ben Tyler, vinse il Genie Awards, l'Oscar canadese.\nTrama.\nBen \u00e8 un giovane malato di cancro che, prima di ricoverarsi in ospedale per le cure, decide di girare il Canada per una settimana. Questa esperienza lo spinger\u00e0 a maturare."}
{"id": "4627074", "revid": "1684799", "url": "https://it.wikipedia.org/wiki?curid=4627074", "title": "Rocco", "text": ""}
{"id": "4627077", "revid": "144796", "url": "https://it.wikipedia.org/wiki?curid=4627077", "title": "Carlo Opizzoni", "text": ""}
{"id": "4627078", "revid": "767487", "url": "https://it.wikipedia.org/wiki?curid=4627078", "title": "Travis Franklin", "text": ""}
{"id": "4627080", "revid": "287204", "url": "https://it.wikipedia.org/wiki?curid=4627080", "title": "Zarecnyj", "text": ""}
{"id": "4627081", "revid": "287204", "url": "https://it.wikipedia.org/wiki?curid=4627081", "title": "Korvotney Barber", "text": ""}
{"id": "4627082", "revid": "80339", "url": "https://it.wikipedia.org/wiki?curid=4627082", "title": "Zare\u010dny", "text": ""}
{"id": "4627084", "revid": "486946", "url": "https://it.wikipedia.org/wiki?curid=4627084", "title": "Martina Franca Calcio", "text": ""}
{"id": "4627089", "revid": "47767", "url": "https://it.wikipedia.org/wiki?curid=4627089", "title": "Lucaria", "text": ""}
{"id": "4627106", "revid": "1543377", "url": "https://it.wikipedia.org/wiki?curid=4627106", "title": "Heinkel P.1076", "text": "L'Heinkel P.1076 era un progetto di un caccia di alta quota mai realizzato da parte della ditta Heinkel durante la seconda guerra mondiale.\nL'obiettivo era di sviluppare un apparecchio in grado di contrastare i bombardieri alleati sopra i cieli tedeschi. Il velivolo doveva essere utilizzato per la caccia notturna e sarebbe stato dotato del motore Daimler-Benz DB 603M. Vennero progettate 3 versioni inclusa una motorizzata con il DB 603N e dotata di una maggiore ampiezza alare.\nL'apparecchio era dotato di eliche controrotanti e aveva ali inclinate in avanti."}
{"id": "4627108", "revid": "339392", "url": "https://it.wikipedia.org/wiki?curid=4627108", "title": "Atom Ant", "text": ""}
{"id": "4627112", "revid": "767487", "url": "https://it.wikipedia.org/wiki?curid=4627112", "title": "Nogometni Klub Zagorje", "text": "Il Nogometni Klub Zagorje \u00e8 una societ\u00e0 calcistica slovena con sede nella citt\u00e0 di Zagorje.\nFondato nel 1946, il club nel 2013 milita nella 3. Slovenska Nogometna Liga.\nIn passato ha giocato nella massima serie slovena.\nStadio.\nIl club gioca le gare casalighe allo stadio Zagorje City Stadium, che ha una capacit\u00e0 di 2100 posti a sedere.\nGemellaggi e rivalit\u00e0.\nLo Nk Zagorje ha una grossa rivalit\u00e0 con il Nogometni Klub Rudar Trbovlje."}
{"id": "4627113", "revid": "774857", "url": "https://it.wikipedia.org/wiki?curid=4627113", "title": "NK Zagorje", "text": ""}
{"id": "4627115", "revid": "287204", "url": "https://it.wikipedia.org/wiki?curid=4627115", "title": "NGC 225", "text": "NGC 225 o Ammasso della barca a vela \u00e8 un ammasso aperto visibile nella costellazione di Cassiopea.\nOsservazione.\nSi individua con facilit\u00e0 grazie alla sua posizione intermedia fra le stelle e ; si trova in direzione di un campo stellare molto ricco di stelle deboli. Pu\u00f2 essere individuato anche con un binocolo 10x50, attraverso cui si presenta come una macchia chiara nella quale sono evidenti diverse stelle poco appariscenti; con un telescopio da 100mm si notano una ventina di componenti fino alla magnitudine 11 ben separate fra loro e disperse su un diametro di 12'. I campi stellari verso nord appaiono fortemente oscurati da dense nubi di polveri; nelle foto a lunga esposizione si evidenzia in questa direzione la nebulosa a riflessione vdB 4.\nLa declinazione fortemente settentrionale di quest'ammasso favorisce notevolmente gli osservatori dell'emisfero nord, da cui si presenta circumpolare fino alle latitudini medio-basse; dall'emisfero australe d'altra parte resta piuttosto basso e non \u00e8 osservabile dalle aree lontane dalla zona tropicale. Il periodo migliore per la sua osservazione nel cielo serale \u00e8 quello compreso fra agosto e gennaio.\nStoria delle osservazioni.\nNGC 225 venne individuato per la prima volta da Caroline Lucretia Herschel nel 1784 attraverso un telescopio riflettore da 4,2\u00a0pollici e segnalato a suo fratello William. Il figlio di quest'ultimo, John, lo riosserv\u00f2 e lo inser\u00ec poi nel suo General Catalogue of Nebulae and Clusters col numero 120.\nCaratteristiche.\nNGC 225 \u00e8 un ammasso aperto poco concentrato la cui distanza \u00e8 stimata attorno ai 657\u00a0parsec (2142 anni luce), in una zona interna al Braccio di Orione a breve distanza dall'ammasso NGC 133 e dalla regione di Cepheus OB4; lungo la sua linea di vista si estende un sistema di nebulosit\u00e0 situate in primo piano, su cui spiccano la nebulosa oscura LDN\u00a01297 e la nebulosa a riflessione vdB\u00a04.\nLa sua et\u00e0 \u00e8 stimata sui 120-130 milioni di anni al massimo ed \u00e8 limitata verso l'alto dalla presenza di una stella di classe spettrale B6,5 ancora nella fase di sequenza principale; sono note 28 componenti fino alla magnitudine 16,1, cui si aggiunge una possibile stella fuggitiva. La massa totale dell'ammasso \u00e8 stimata fra le 59 e le 88\u00a0M\u2299."}
{"id": "4627121", "revid": "1305772", "url": "https://it.wikipedia.org/wiki?curid=4627121", "title": "Kie\u0142basa", "text": "La kie\u0142basa (o kolb\u00e1sz, ko\u0142basa, klobasa, kobasa, kolbasi, kovbasa, kobasi, kubasa) \u00e8 un tipo di insaccato dell'Europa orientale.\nEtimologia.\nNelle lingue slave, il termine \"kielbasa\" indica un tipo generico di insaccato.\nLa denominazione pi\u00f9 comune del piatto (di solito o ) deriva dal polacco \"kie\u0142basa\" , \"insaccato\".\nUn'altra denominazione, diffusa soprattutto in Canada \u00e8 \"kubasa\" ( o ) dall'ucraino \"kovbasa\" (\u043a\u043e\u0432\u0431\u0430\u0441\u0430).\nVarianti per nazione.\nPolonia.\nLa kie\u0142basa \u00e8 un alimento base della cucina polacca ed \u00e8 disponibile in molte variet\u00e0, affumicata o fresca, a base di carne di maiale, manzo, tacchino, agnello, pollo o vitello, e ognuna ha delle caratteristiche differenti a seconda della regione di provenienza. Di queste, la \"kie\u0142basa lisiecka\", prodotta nel Ma\u0142opolskie, \u00e8, dalla fine del 2010, sotto la tutela IGP.\nUngheria.\n\"Kolb\u00e1sz\" \u00e8 la parola ungherese per \"insaccato\". La cucina ungherese prevede un gran numero di tipi di insaccati. Le salsicce affumicate pi\u00f9 comuni sono \"gyulai kolb\u00e1sz\", \"csabai kolb\u00e1sz\", \"csemege kolb\u00e1sz\", \"h\u00e1zi kolb\u00e1sz\", \"cserk\u00e9sz kolb\u00e1sz\". Tra le kielbasa piccanti pi\u00f9 note si trovano il letscho (\"lecs\u00f3kolb\u00e1sz\") e la debrecziner (\"debreceni kolb\u00e1sz\"), il cui nome deriva dalla sua citt\u00e0 di provenienza, spesso leggermente (o per nulla) affumicata, resa piccante mediante ingredienti come paprika, aglio, pepe e maggiorana."}
{"id": "4627122", "revid": "606039", "url": "https://it.wikipedia.org/wiki?curid=4627122", "title": "Fringilla nivalis", "text": ""}
{"id": "4627123", "revid": "287204", "url": "https://it.wikipedia.org/wiki?curid=4627123", "title": "Duane Simpkins", "text": ""}
{"id": "4627124", "revid": "11959", "url": "https://it.wikipedia.org/wiki?curid=4627124", "title": "Movimento Palestinese per la Jihad Islamica", "text": ""}
{"id": "4627125", "revid": "287204", "url": "https://it.wikipedia.org/wiki?curid=4627125", "title": "Kielbasa", "text": ""}
{"id": "4627126", "revid": "438678", "url": "https://it.wikipedia.org/wiki?curid=4627126", "title": "Ko\u0142basa", "text": ""}
{"id": "4627127", "revid": "438678", "url": "https://it.wikipedia.org/wiki?curid=4627127", "title": "Kubasa", "text": ""}
{"id": "4627128", "revid": "438678", "url": "https://it.wikipedia.org/wiki?curid=4627128", "title": "C'\u00e8 da spostare una macchina", "text": ""}
{"id": "4627130", "revid": "1718925", "url": "https://it.wikipedia.org/wiki?curid=4627130", "title": "Tyler Seguin", "text": "Biografia.\nSeguin \u00e8 nato a Brampton, ma \u00e8 cresciuto a Whitby, in Ontario, con le sue due sorelle pi\u00f9 giovani, Candace e Cassidy. I suoi genitori sono Jackie e Paul Seguin. \u00c8 cresciuto in una famiglia di giocatori di hockey. Seguin ha frequentato la St. Michael's College School a Toronto prima di essere redatto dai Plymouth Whalers della Ontario Hockey League (OHL).\nIl giocatore preferito di Seguin da bambino era Steve Yzerman, al quale \u00e8 stato paragonato il suo stile di gioco .\nVita privata.\nSeguin \u00e8 sponsorizzato da Dunkin Donuts, Adidas, Bauer Hockey e BioSteel Sports Supplements. Nel 2014, Seguin acquist\u00f2 la casa di Mike Modano a Dallas .\nNel 2017, Seguin ha fatto un'apparizione nel film \"Goon: Last of the Enforcers\" .\nFilantropia.\nA seguito di una grave lesione al midollo spinale di uno dei suoi migliori amici nel dicembre 2012, Seguin ha fondato la Seguin Stars all'arrivo a Dallas. In ogni partita casalinga di Stars durante la stagione, Seguin ha donato una suite di lusso, insieme a cibi e bevande, per le persone con lesioni al midollo spinale . Seguin Stars, insieme a Dallas Stars Foundation, hanno anche donato una suite di lusso all'organizzazione Big Brothers Big Sisters nel 2015 e 2017 . A conclusione di ogni partita, Seguin incontra i suoi ospiti speciali fuori dagli spogliatoi delle stelle per autografi e immagini, spesso con altri membri del team ."}
{"id": "4627136", "revid": "228587", "url": "https://it.wikipedia.org/wiki?curid=4627136", "title": "Episodi di Zap Coll\u00e9ge", "text": ""}
{"id": "4627142", "revid": "464082", "url": "https://it.wikipedia.org/wiki?curid=4627142", "title": "Daniele Stefani", "text": "Biografia.\nGli inizi e \"Amanti eroi\", il primo album.\nNel 2002 incide il primo album per la casa discografica Sony Music, dal quale vengono estratti come primi singoli \"Un giorno d'amore\" e \"Uno straccio di emozione\". Il disco usc\u00ec il 21 giugno 2002 ed ottenne un buon successo non solo in Italia, ma anche in Francia, dando modo a Daniele di esibirsi all'Olympia di Parigi. I risultati ottenuti durante quell'estate lo portano sul palco del Festivalbar con il brano di lancio \"Un giorno d'amore\", che venne proposto anche durante la finale all'Arena di Verona. Lo stesso brano sar\u00e0 presente nel film Gomorra. Fu poi la volta di \"Uno straccio di emozione\", che ebbe un buon riscontro tra radio e TV, per poi arrivare a \"Chiaraluna\", scritta da lui stesso con Giuliano Boursier, canzone con la quale Daniele si presenta al Festival di Sanremo 2003 nella sezione Giovani, dove si posiziona al 6\u00ba posto. Nell'estate successiva esce \"Una lacrima\", ultimo singolo estratto dell'album.\n\"Adesso o mai\", il secondo album.\nDal dicembre 2003 si dedica alla preparazione del secondo album, e con la programmazione radiofonica, iniziata il 21 gennaio 2005 del primo singolo estratto dall'album \"Non piangere\" che lancia cos\u00ec il secondo lavoro di Daniele nel giugno dello stesso anno escono anche i singoli \"Dimenticami\" e \"Adesso o mai\", con i quali ottiene successo anche in America Latina.\n\"Punto di partenza\", il terzo album.\nPunto di partenza, nasce nel 2008 come di consueto l'album viene preceduto da un singolo dal nome \"Oltre in ogni senso\" dalla canzone ne esce uno spettacolo per il teatro, viene anche tradotta nella lingua dei segni,che sono seguiti da altri tre singoli: \"Niente di speciale\" (cantato in duetto con l'attrice Sarah Maestri e realizzato in favore dell'Ente Nazionale Sordi), \"Il tempo gira\" e il duetto con Mitch e Squalo \"Batticuore\". Nel 2009, assieme a Leda Battisti, Silvia Mezzanotte, Antonino ed altri cantanti, partecipa a \"Sarai\" singolo benefico in memoria del piccolo Tommaso Onofri.\nNel 2008 esce il singolo \"Oltre ogni Senso.\" Il brano \u00e8 accompagnato da un videoclip in cui le parole, oltre ad essere cantate, vengono raccontate attraverso il linguaggio LIS (il sistema di comunicazione dei sordomuti).\n\"Gli anni 2010\".\nNel 2013 esce \"People and Places\", in duetto con Ben-V Pierrot leader dei Curiosity Killed The Cat. Nello stesso anno Daniele parte per Il Cile ed inizia la sua carriera in America Latina.\n\u00c8 protagonista della versione in spagnolo del musical \"CATS\" ,Recita in Teleseries e nel Maggio 2014 esce il suo primo album in Spagnolo, \"Siento la Distancia\", lanciato dal singolo omonimo; l\u2019album contiene un solo brano in italiano, un duetto con il cantautore Alberto Plaza.\nA maggio 2018 esce il singolo \"Italiani\", su etichetta Music Ahead, con la partecipazione nel videoclip di Lorella Cuccarini.\nA settembre 2018 esce un altro singolo, \"Generazione Trentenni.\"\nDa settembre 2018 \u00e8 ospite fisso della rassegna Mondadori Off, una serie di interviste a personaggi del mondo della cultura, dello spettacolo e dello sport ideata e condotta da Edoardo Sylos Labini al Mondadori Megastore di Milano (Piazza Duomo).\nIl 7 giugno 2019 esce, su etichetta Music Ahead il nuovo album \"La Fiducia\", prodotto da Giuliano Boursier, suo storico produttore.\nL\u2019album \u00e8 anticipato dall\u2019omonimo singolo, che vede un featuring di Paolo Ruffini e la partecipazione straordinaria nel videoclip di Giusy Versace."}
{"id": "4627144", "revid": "599013", "url": "https://it.wikipedia.org/wiki?curid=4627144", "title": "Cappella di Santa Brigida (Dolcedo)", "text": "La cappella di Santa Brigida \u00e8 un luogo di culto cattolico situato nel comune di Dolcedo, in provincia di Imperia. L'edificio \u00e8 situato sulla strada che conduce ai piedi del monte Faudo e sul valico verso Pietrabruna e la valle di San Lorenzo.\nStoria e descrizione.\nDi origini medioevali, venne ricostruita nel 1425, come si legge nell'iscrizione sul portale.\nL'esterno \u00e8 in pietra grezza sommariamente intonacata. In pietra sono i due portali, quello di facciata, ad arco leggermente acuto, con architrave decorato da una croce e sostenuto da due mensole stilizzate, e quello sul fianco ovest, col simbolo dell'\"Agnus Dei\" scolpito nell'architrave.\nLa facciata \u00e8 preceduta da un portico, utilizzato come rifugio per i pellegrini. L'abside \u00e8 di stile romanico, con due monofore a feritoia e una serie di archetti che si ripete sui due lati. Recentemente sono stati scoperti affreschi tardo medioevali nella conca dell'abside, attualmente in corso di studio da parte della Soprintendenza ai beni artistici della Liguria."}
{"id": "4627158", "revid": "300067", "url": "https://it.wikipedia.org/wiki?curid=4627158", "title": "Cliff Clinkscales", "text": ""}
{"id": "4627160", "revid": "903978", "url": "https://it.wikipedia.org/wiki?curid=4627160", "title": "Gen'ei wo Kakeru Taiyou", "text": ""}
{"id": "4627168", "revid": "31886", "url": "https://it.wikipedia.org/wiki?curid=4627168", "title": "Ama (Aviatico)", "text": "Ama (\"Ama\" in dialetto bergamasco) \u00e8 una frazione del comune di Aviatico, in provincia di Bergamo.\nGeografia fisica.\nTerritorio.\nLa frazione di Ama occupa la parte occidentale del territorio comunale di Aviatico, ad un'altezza di circa 920 m s.l.m.\nSi trova in posizione altamente panoramica sul sottostante paese di Albino, ma anche sulla media val Seriana e sulla pianura bergamasca.\nIl nucleo abitativo \u00e8 suddiviso in piccole contrade, alcune ormai fuse tra loro con soluzione di continuit\u00e0, quali \"Chiesa\", \"Vallogno\" ad est, \"Poggio\" ad Ovest, \"Piano\" sul pianoro alla sommit\u00e0 del monte Nigromo e \"Pradale\" (o \"Predale\"), antico borgo rustico ormai disabitato situato pi\u00f9 a valle, all'altezza di \"Amora bassa\".\nIl suo territorio censuario, orograficamente incluso nella val Seriana, \u00e8 delimitato a Nord dalla localit\u00e0 \"Cantul\" e quindi dal capoluogo Aviatico, ad Ovest dal monte Nigromo e dal comune di Selvino, ad Est dall'altra frazione di Amora, mentre a Sud dalla localit\u00e0 \"Pradale\", posta a monte delle localit\u00e0 di \"Belloloco\" e \"Petello\", incluse nella frazione di Bondo Petello, nel comune di Albino.\nLa rete viaria \u00e8 molto semplice ed \u00e8 composta da una sola strada che la collega a Selvino a ponente e ad Amora a levante.\nVi sono inoltre numerosi sentieri e mulattiere, molto utilizzati nei secoli scorsi, che collegano il paese coi centri vicini quali Aviatico, Amora e Comenduno e le localit\u00e0 \"Pradale\" e \"Petello\".\nPer ci\u00f2 che concerne l'idrografia non sono molti i corsi d'acqua che bagnano il territorio: per lo pi\u00f9 si tratta di piccoli torrenti che prendono vita a valle dell'abitato e che si gonfiano solo in seguito ad abbondanti piogge e che raccolgono le acque in eccesso provenienti dai monti circostanti. Il principale \u00e8 il \"Valgua\", che scorre nell'omonima valle tra forre e precipizi, che si unisce al torrente Albina nei pressi di Bondo Petello.\nStoria.\nPoche sono le informazioni riguardanti questo piccolo borgo montano.\nDa sempre posto in una posizione defilata, Ama non ha mai vissuto sul proprio territorio episodi storici di rilievo, \"subendo\" le trasformazioni politiche che avvenivano nel resto della provincia o della regione.\nTra i primi documenti storici che riguardano la zona, vi \u00e8 quello datato 957, nel quale l'imperatore Ottone II di Sassonia assegnava in feudo la valle Seriana al vescovo di Bergamo.\nIn quei tempi la zona di Ama era praticamente disabitata, utilizzata come sosta da pastori nomadi che agivano tra le valli Seriana e Brembana, i quali solevano rifugiarsi nella fitta boscaglia che ricopriva il territorio, al fine di proteggere le greggi da razzie perpetrate da briganti presenti nella zona.\nPer quanto riguarda l'origine del nucleo abitativo, una leggenda vuole che questo sia stato formato da alcuni residenti del borgo di Aviatico che nell'anno 999 abbandonarono le loro abitazioni per stanziarsi in luoghi pi\u00f9 riparati per via della grande paura derivante dall'avvento dell'anno 1000.\nTuttavia pare che, se non la fondazione, quantomeno il definitivo sviluppo del borgo, avvenne durante l'ondata di peste che si scaten\u00f2 nel XIV secolo. Anche in quel periodo gli abitanti dei vicini borghi, per sfuggire al morbo abbandonarono i luoghi abitati per rifugiarsi in localit\u00e0 isolate. Tra queste vi era appunto Ama, che da quel periodo cominci\u00f2 a svilupparsi, grazie soprattutto all'opera di disboscamento, che permise lo sfruttamento dei pascoli per l'allevamento bovino, caprino ed ovino.\nQuest'ultima attivit\u00e0 permise inoltre lo svilupparsi dei commerci, in quanto la lana prodotta veniva venduta alle industrie della val Gandino e della bassa val Seriana.\nA livello amministrativo, in epoca tardo-medievale, il borgo venne incluso nelle competenze territoriali dell'entit\u00e0 denominata \"Comune Maggiore di Albino\", comprendente numerosi centri del fondovalle, che poteva gestirne i terreni per uso comune.\nNel corso del XIV secolo anche questo borgo isolato fu interessato dalle lotte fratricide tra guelfi e ghibellini. Difatti il 26 maggio 1344, poco a monte del nucleo abitativo, si verific\u00f2 una cruenta battaglia tra i reggenti delle comunit\u00e0 di Selvino ed Aviatico. Durante gli scontri in cui vennero distrutte abitazioni ed uccise numerose persone, tra cui \"Antonio Cantulus\", capo della comunit\u00e0 di Aviatico. Il luogo dove si svolsero gli eventi prese il nome da quella stessa persona, tanto che ancora oggi la localit\u00e0 \u00e8 nota con il nome \"Cantul\".\nIn seguito a questo gli abitanti decisero quindi di dotarsi di una struttura difensiva, dotata anche di una torre, che venne edificata verso il 1370 presso il colle Botto, in posizione dominante sulla frazione di Ama.\nNel 1427, mentre numerose comunit\u00e0 della provincia di Bergamo chiesero aiuto alla Repubblica di Venezia, gli abitanti di Ama mantennero invece neutralit\u00e0 e sottomissione agli eventi, condizione ribadita anche nei confronti delle successive dominazioni francese, con la Repubblica Cisalpina, ed austriaca, con il Regno Lombardo-Veneto.\nUn violento scossone alla tranquillit\u00e0 della popolazione venne dalla violenta epidemia di peste di manzoniana memoria, che tra il 1629 ed il 1631 ridusse notevolmente il numero degli abitanti.\nIn ambito amministrativo, il 6 luglio 1653 si svincol\u00f2 dal comune di Albino ed ottenne lo status di \"contrada esterna\", denominata \"Ama con Amora e Pradale\", del Comune Maggiore di Albino.\nLo status di contrada esterna diede tuttavia qualche problema di interpretazione dal momento che in documenti del XVIII secolo i tre borghi vengono indicati talvolta come autonomi, talvolta come assoggettati ad Albino.\nNel corso del XVIII secolo le condizioni migliorarono, e con esse anche il numero degli abitanti, tanto che la comunit\u00e0 sent\u00ec l'esigenza di dotarsi di luogo di culto che potesse soddisfare alle nuove esigenze. Fu cos\u00ec che venne ampliata e ristrutturata la medievale cappelletta dedicata a Maria Vergine, fino a farla diventare una chiesa che, intitolata a san Salvatore Trasfigurato, arriv\u00f2 a richiedere il distaccamento dalla prepositurale di Albino ed ottenere, nel 1794, l'elevazione al rango di parrocchiale.\nCon l'avvento della napoleonica Repubblica Cisalpina si verificarono una serie di riorganizzazioni territoriali, la prima delle quali, avvenuta nel 1798 port\u00f2 Ama nei confini di Aviatico, salvo poi essere inglobata nuovamente in quelli di Albino a partire dal 1809.\nIl successivo cambio di dominazione, avvenuto nel 1816, inser\u00ec la zona tra le dipendenze dell'austriaco Regno Lombardo-Veneto, che decise l'accorpamento di Ama con Aviatico, in quella che \u00e8 l'attuale configurazione territoriale.\nI decenni seguenti, con il paese che nel 1859 entr\u00f2 a far parte del Regno d'Italia, non videro episodi di rilievo, con gli abitanti (124 nel 1861), dediti a condurre una vita umile ma dignitosa, che tuttavia spesso obbligava a scegliere la via dell'emigrazione sia nei paesi del fondovalle, pi\u00f9 appetibili dal punto di vista dei servizi offerti e delle opportunit\u00e0 professionali, sia all'estero.\nA partire dalla seconda met\u00e0 del XX secolo Ama fu al centro di un forte sviluppo edilizio, con la costruzione di numerose case di villeggiatura, specialmente nella zona \"Piano Ama\", permesso dall'industria del turismo trainato dalla vicinanza di importanti realt\u00e0 quali Selvino ed Aviatico.\nDurante il periodo estivo, in particolare nel mese di agosto, il paese si anima di villeggianti e Ama diventa uno dei luoghi di riferimento per l'intero altopiano di Selvino-Aviatico. Numerose sono infatti le attivit\u00e0 ricreative organizzate dallo storico gruppo degli \"Amici di Ama\", che ormai da decenni organizza eventi di intrattenimento che contribuiscono, unitamente alla bellezza del territorio, a fare di questa piccola frazione una meta ideale per trascorrere un periodo di ferie all'insegna del relax e del divertimento.\nEtimologia.\nIncerte sono le origini del nome. L'unica certezza, che vede concordi quasi tutti i vari storici, \u00e8 che l'etimo sia riconducibile alla stessa matrice presente nel nome del vicino borgo di Amora. A tal riguardo lo storico Antonio Tiraboschi lo farebbe derivare da \"Dimora\", in quanto originariamente nei due luoghi erano presenti alcune capanne utilizzate appunto come dimora dai pastori nomadi, nelle quali si insediarono i primi abitanti. Da \"Dimora\" si pass\u00f2 quindi a \"Damora\", contratto fino all'attuale Ama. Sulla stessa lunghezza d'onda anche il Rosa, altro storico locale, che ipotizza una derivazione dal celtico \"ham\" (abitazione). Differente teoria quella perorata da Umberto Zanetti, il quale teorizza che l'origine sia derivata dal lemma di origine mediterraneo \"ama\", indicante una puntura di cespugli spinosi.\nPoco credibile \u00e8 invece la teoria offerta dal Bonzano, secondo cui l'etimo sarebbe da ricondurre ad \"amaca\", poi abbreviato in \"Ama\", letto pensile collocato tra gli alberi utilizzato in tempo medievale da alcuni pastori per riposare.\nLuoghi d'interesse.\nLa frazione offre una condizione climatica molto favorevole, soprattutto nel periodo estivo, periodo in cui si pu\u00f2 godere di temperature pi\u00f9 miti rispetto al fondovalle. Inoltre vi sono numerose opportunit\u00e0 per chi volesse passare un po' di tempo immerso nella natura, con sentieri che si snodano nei boschi circostanti.\nIl principale \u00e8 quello che, contrassegnato con il segnavia del CAI numero 537, lo collega con Amora e scende verso le localit\u00e0 di \"Petello\" (con l'omonimo santuario) e Comenduno, frazione di Albino.\nChiesa del Ss. Salvatore e della Trasfigurazione.\nIn ambito architettonico, degna di nota \u00e8 la chiesa dedicata alla Trasfigurazione ed al santo Salvatore. \nSul sito \u00e8 precedentemente testimoniata la presenza di piccola cappelletta dedicata al Santissimo Salvatore almeno dal 1691, con successiva ricostruzione nel 1714. La chiesa venne riedificata nella seconda parte del XVIII secolo con decreto del vescovo Gian Paolo Dolfin, come parte della divisione della parrocchia di Albino. La sua autonomia parrocchiale si protrasse dal 1794 al 1986, anno in cui a seguito del decreto ministeriale fu aggregata, insieme alle parrocchie di Amora e Ganda, alla parrocchia di Aviatico.\nNel 1910 la chiesa sub\u00ec un ampliamento e nel 1914 il vescovo di Bergamo Giacomo Maria Radini Tedeschi (1905-1914) la consacr\u00f2 con l'antico titolo della \"Trasfigurazione di Nostro Signore Ges\u00f9 Cristo\".La facciata presenta un ordine unico, con quattro colonne e un timpano con la data in numeri romani della prima ristrutturazione: MDCXCI. L'interno della chiesa venne ristrutturato alla fine degli anni '60 del XX secolo ad opera dei fratelli Taragni e dei marmisti della ditta Camillo Remuzzi. Internamente si trovano opere di buon pregio, tra le quali spiccano il \"Battesimo di Ges\u00f9\" al fonte battesimale e l\"'Immacolata\" nella medaglia centrale della volta della chiesa e la \"Trasfigurazione\" sul presbiterio opere realizzate nel 1958 da Luigi Arzuffi, nonch\u00e9 la statua in legno della \"Madonna delle convulsioni\". Risulta di particolare interesse anche il polittico a tempera collocato nel vano absidale ed opera del pittore cinquecentesco Giovanni di Giacomo Gavasio: al centro \u00e8 rappresentata la scena della \"Trasfigurazione\"; ai lati sono rappresentati, su due ordini, i Santi Bernardo e Giuseppe e le sante Caterina d'Alessandria e Lucia; nella predella figurano tredici busti di Santi e delle Vergine. Da ricordare l'ottocentesco organo della chiesa, opera di Adeodato Bossi (1806-1891) e il campanile composto da cinque campane, consacrato nel 1896 e reintegrato nel 1950."}
{"id": "4627169", "revid": "319329", "url": "https://it.wikipedia.org/wiki?curid=4627169", "title": "Nuoto sincronizzato ai Campionati mondiali di nuoto 2013 - Squadre (programma libero)", "text": "La fase preliminare si \u00e8 svolta la sera del 23 luglio 2013, mentre la finale si \u00e8 svolta la sera del 26 luglio.\nRisultati.\n\"in verde sono denotate le finaliste.\""}
{"id": "4627175", "revid": "599013", "url": "https://it.wikipedia.org/wiki?curid=4627175", "title": "Terrence Crawford", "text": ""}
{"id": "4627178", "revid": "547034", "url": "https://it.wikipedia.org/wiki?curid=4627178", "title": "Viale Bernardo Segni", "text": "Viale Bernardo Segni \u00e8 una strada di Firenze, che devia dai Viali di Circonvallazione e che con essi fu costruito da Giuseppe Poggi ai tempi in cui la citt\u00e0 era capitale d'Italia. La strada alberata va dal viale Antonio Gramsci a via Nathan Cassuto (via dei Della Robbia), dove si innesta e prosegue verso la stazione ferroviaria di Campo di Marte sotto il nome di viale Giuseppe Mazzini.\nStoria.\nLa denominazione, in omaggio al letterato e storico Bernardo Segni fu deliberata dalla giunta comunale nel gennaio del 1901. Il tracciato ha tuttavia origine precedente, essendo in linea di massima previsto nel progetto di ingrandimento della citt\u00e0 messo a punto da Giuseppe Poggi negli anni di Firenze Capitale (1865-1871), ed ha uno stretto rapporto sia con l'area individuata nella variante del piano regolatore del 1866 come deputata alla realizzazione della piazza d'Armi con la nuova caserma di Cavalleria (cio\u00e8 la zona ancor oggi chiamata Campo di Marte), sia con la soppressione della vecchia via ferrata Aretina che andava a lambire i viali proprio laddove il viale Antonio Gramsci incontra il viale Giuseppe Mazzini. \nIl collegamento tra la caserma e l'anello dei viali (fondamentale per assicurare l'intervento celere delle truppe in caso di sommosse popolari) era stato individuato nell'attuale viale dei Mille che, tramite il viale Don Minzoni permetteva di raggiungere l'allora piazza Camillo Cavour (piazza della Libert\u00e0) e quindi il cuore della citt\u00e0. L'obiettivo imponeva, tra l'altro, come richiesto dal genio militare, una ampiezza dell'arteria tale da consentire che la truppa potesse marciare in plotoni. Sempre secondo il progetto originario di Giuseppe Poggi laddove \u00e8 oggi il viale Giuseppe Mazzini doveva essere invece tracciata una strada di dimensioni correnti, funzionale a servire una delle molte zone residenziali previste. In realt\u00e0 la costruzione della nuova caserma di Cavalleria, per vari motivi, fu rimandata a lungo e quindi sospesa con il trasferimento della Capitale a Roma nel 1871. Ugualmente, la stazione ferroviaria di Porta alla Croce che serviva la vecchia via ferrata Aretina e che doveva essere demolita per l'arretramento dell'intera linea in termini molto prossimi agli attuali, fu rimandata per contrasti con l'amministrazione delle ferrovie. \nFu a questo punto (1875 circa) che si pens\u00f2 di tracciare qui un viale di collegamento con la piazza d'Armi, con un'ampiezza funzionale alle necessit\u00e0 dei plotoni. La stazione di Porta alla Croce (che sostanzialmente occupava l'area determinata dalla biforcazione tra il viale Giuseppe Mazzini e il viale Bernardo Segni) fu demolita solo nel 1896, il che spiega il ritardo nell'urbanizzazione della zona che infatti si caratterizza per villini e palazzine erette nei primi decenni del Novecento e oltre. \nIl viale documenta nella sua attuale configurazione le travagliate vicende riassunte, nel suo troncarsi bruscamente (sotto il nome di viale Giuseppe Mazzini) all'altezza del muro dell'attuale linea ferroviaria lungo via Mannelli, cos\u00ec come gi\u00e0 inizialmente previsto da Giuseppe Poggi anche se in relazione a un ben pi\u00f9 modesto asse stradale."}
{"id": "4627188", "revid": "154893", "url": "https://it.wikipedia.org/wiki?curid=4627188", "title": "Bender Bending Rodr\u00edguez", "text": ""}
{"id": "4627191", "revid": "154893", "url": "https://it.wikipedia.org/wiki?curid=4627191", "title": "Bender Rodr\u00edguez", "text": ""}
{"id": "4627193", "revid": "125510319", "url": "https://it.wikipedia.org/wiki?curid=4627193", "title": "John Millman", "text": "In carriera ha vinto un titolo a Nur-Sultan nel 2020 e raggiunto altre due finali, nel 2018 a Budapest persa contro Marco Cecchinato e a Tokyo nel 2019 dove \u00e8 stato sconfitto da Novak \u0110okovi\u0107. Nei tornei del Grand Slam raggiunge per la prima volta i quarti di finale agli US Open 2018, estromettendo negli ottavi Roger Federer, numero due del mondo e 20 volte campione Slam. \nCarriera.\n2006-2012.\nHa giocato da Juniores due edizioni degli Australian Open e vinto tre tornei. Ha iniziato la sua carriera da professionista nel 2008 conquistando il suo primo titolo ITF a Traralgon. Il suo debutto in un torneo ATP risale al 2010 quando ottiene una wild card a Brisbane dove viene pero opposto al numero 12 del mondo e campione uscente \u0160t\u011bp\u00e1nek contro il quale riesce a racimolare solo quattro game. Raggiunge il turno finale delle qualificazioni agli Australian Open ma viene superato da Mar\u010denko. Nel prosieguo della stagione si impone in due tornei ITF e conquista il suo primo titolo Challenger a Sacramento.\nAnche nel 2011 ottiene la wild card a Brisbane ma viene di nuovo superato, stavolta da Matthew Ebden e in tre set, al primo turno. Eliminato al secondo turno delle qualificazioni sia a Sydney sia a Melbourne, non raccoglie risultati di rilievo nel resto della stagione; tenta le qualificazioni anche a Wimbledon, ma viene subito eliminato da Wolmarans. Non giocher\u00e0 altri tornei a causa di un infortunio alla spalla rimediato in aprile.\nTorna in campo di nuovo a Brisbane, stavolta superando le qualificazioni, ma perdendo al primo turno del main draw da Girdaldo. Eliminato da Pospisil nelle qualificazioni degli Australian Open, torna a dividersi tra molti Futures (un titolo e una finale persa in stagione) e qualche Challenger (finale a Pusan in maggio), chiudendo l'anno entro i primi duecento del mondo.\n2013-2015.\nSuperate le qualificazioni a Brisbane, vince il suo primo match in carriera in un torneo ATP superando per 6-4, 6-1 Tatsuma Ito; al secondo turno trova Andy Murray, numero tre del mondo, al quale, dopo aver ceduto per 6-1 il primo set, strappa il secondo set per 7-5 per perdere al terzo con il punteggio di 6-3; il match lo impone per la prima volta a livello internazionale ed apre un periodo positivo che si prolunga sia a Sydney (vittoria contro Robredo e sconfitta al terzo set con Seppi, allora numero 23 del mondo) sia agli Australian Open, dove esordisce grazie a una wild card e gioca il suo primo match in cinque set di nuovo contro Ito, al quale deve per\u00f2 arrendersi dopo tre ore e mezzo di gioco. Conquista due titoli Challenger a Burnie e Kyoto e torna a giocare nel tabellone principale di un torneo ATP a Monaco dove vince le qualificazioni ma perde contro \u017demlja. Gli ottimi risultati di questi primi mesi gli valgono l'invito al Roland Garros ma il riproporsi dei problemi alla spalla lo costringono a cedere il suo posto a Kyrgios.\nQuando torna a giocare si ritrova oltre la posizione 800 e, non potendo difendere i punti dell'anno precedente, scivola velocemente oltre la posizione 1100. In agosto coglie due successi consecutivi a livello Futures e in coda di stagione torna ai vertici in tornei Challenger conquistando prima la finale a Tiburon poi il titolo a Treragon e Yokoama; riesce cos\u00ec a rientrare tra i primi duecento del mondo.\nAd inizio 2015 torna a vincere un match ATP a Brisbane contro Rhyne Williams e trova nel secondo turno Roger Federer con il quale riesce a vincere nel primo set per 6-4 per poi cedere i due parziali successivi per 6-4, 6-3. Torna, ancora grazie ad una wild card, a giocare gli Australian Open ma perde al debutto contro Leonardo Mayer in tre set. La prima finale dell'anno la conquista a Kyoto dove viene sconfitto dal polacco Przysi\u0119\u017cny. In seguito perde al secondo turno delle qualificazioni di Istanbul, trova un'altra finale Challenger a Vicenza (perdendola contro Inigo Cervantes), tenta le qualificazioni di Parigi (sconfitto all'esordio dal connazionale John Patrick-Smith) mentre riesce a superare i tre turni preliminari a Wimbledon battendo Lindell, Lamasine e Couacaud conquistando poi il suo primo successo in un torneo Slam ai danni di Robredo, numero 19 del mondo, per 6-2, 6-3, 6-4. Nel secondo turno lotta tre ore e quarantaquattro minuti prima di cedere al quinto set a Marco Baghdatis. Entra cos\u00ec per la prima volta tra i primi cento del mondo e inizia ad essere ammesso direttamente ai tornei del circuito maggiore, a partire da quello di Bogot\u00e0 dove viene per\u00f2 eliminato al primo turno. Coglie invece due vittorie in tornei Challenger americani in agosto, Lexington e Aptos, prima di debuttare agli Us Open dove viene battuto al primo turno a Stakhovsky. Se anche a Metz perde al debutto da Kohlscheriber, migliori sono gli esiti a Shenzhen (secondo turno, battuto da Cilic) e soprattutto all'ATP 500 di Pechino dove, superate le qualificazioni, batte Robredo e cede solo al terzo set al numero tredici del mondo John Isner. In coda alla stagione supera un turno a Stoccolma e conquista il Challenger di Kobe, chiudendo l'anno al novantesimo posto del ranking mondiale.\n2020: il primo titolo ATP.\nPartecipa alla prima edizione della ATP Cup insieme ai connazionali Nick Kyrgios, Alex De Minaur, e John Peers. Milmann scende in campo due volte nella fase a gironi battendo Felix Auger-Aliassime e Michail Pervolarakis.\nInizia la stagione regolare cemento di Auckland, sul quale batte all'esordio il qualificato Michael Mmoh. Nel secondo turno regola in 3 set il russo Karen Kachanov prima di cedere nei quarti di finale a Benoit Paire col risultato di 6-3, 1-6, 4-6.\nArriva al primo Slam dell'anno in ottima condizione fisica, vince in maniera agevole i primi due turni contro Ugo Humbert e Hubert Hurkacz, concedendo solo un set al francese. Fronteggia al terzo turno Roger Federer prendendo parte ad una vera e propria battaglia che lo vede perdente col punteggio di 6-4, 6-7(2), 4-6, 6-4, 6-7(8) dopo aver subito una rimonta nel long tie-break finale dal punteggio di 8-4 a suo favore.\nIl 1\u00ba novembre 2020 vince il suo primo titolo a Nur-Sultan superando in finale Adrian Mannarino col punteggio di 7-5, 6-1."}
{"id": "4627196", "revid": "122882740", "url": "https://it.wikipedia.org/wiki?curid=4627196", "title": "Adrian Uter", "text": "Carriera.\nA livello giovanile ha giocato prima alla Springfield GardensHigh School nel Queens e poi al Broward Community College, in Florida. Viene quindi notato dalla Hofstra University, dove gioca due anni, chiudendo nel 2006 da senior a 9,3 punti e 7,8 rimbalzi di media.\nEsordisce in Europa nell'autunno 2006 con gli austriaci Swans Gmunden e la stagione successiva nella Pro B francese con il Saint-Vallier. Nel marzo 2008 passa al Illiabum Clube, in Portogallo, con cui conclude la stagione.\nSi trasferisce quindi in Israele: prima al Lev Hasharon, poi all'Habik'a (con cui vince la Liga Leumit, la seconda serie israeliana), e poi all'Hapoel Tel Aviv.\nEsordisce infine nel 2011 in prima serie, la Ligat ha'Al, con il Maccabi Rishon LeZion, con cui nel 2011-2012 chiude la stagione regolare al 3\u00ba posto e arriva fino alla semifinale playoff.\nNel giugno 2013, conclusi i playoff con il Rishon, si trasferisce ai Caciques de Humacao, nel campionato portoricano, per concludere l\u00ec la stagione.\nIl 24 luglio viene ufficializzato il suo trasferimento alla Pallacanestro Cant\u00f9."}
{"id": "4627204", "revid": "36426", "url": "https://it.wikipedia.org/wiki?curid=4627204", "title": "Viale Giuseppe Mazzini", "text": "Viale Giuseppe Mazzini \u00e8 una strada di Firenze, che devia dai Viali di Circonvallazione e che con essi fu costruito da Giuseppe Poggi ai tempi in cui la citt\u00e0 era capitale d'Italia. La strada alberata, che va dal viale Antonio Gramsci a via Mannelli, serviva anticamente da snodo verso il Campo di Marte, ruolo oggi assai ridimensionato (esiste solo un passaggio pedonale sopra e sotto i binari) dopo che il passaggio fu tagliato dalla ferrovia e la stazione di Firenze Campo di Marte. Lungo il tracciato si innestano via Carlo Botta, via Giovanni Bovio, via Francesco Domenico Guerrazzi, via Daniele Manin, via Emanuele Repetti, via Masaccio.\nStoria.\nQuando nacque, tra il 1865 e il 1870, il viale (con significative varianti sia nel tratto iniziale sia nel tratto finale) fu inizialmente denominata Stradone Militare, quindi intitolata con delibera della giunta comunale del novembre 1877 viale del Campo di Marte. Serviva a raggiungere l'antica piazza d'armi: conoscendo tale scopo \u00e8 comprensibile oggi la sua ampia carreggiata alberata, abbellita sui lati da villini alto-borghesi, che stona invece col suo scontrarsi, pressoch\u00e9 mozzo, sulla stretta strada che costeggia ora i binari e con le pertinenze della stazione di Campo di Marte, con la facciata non su questo asse. L'attuale denominazione - definito il tracciato nei termini attuali - fu assunta nel gennaio del 1901 sempre con delibera della giunta comunale, in omaggio del patriota, pensatore e agitatore politico Giuseppe Mazzini (1805-1872). Fino al 1983 ci si \u00e8 riferiti con lo stesso titolo anche al breve tratto che collega, in fregio ad un piccolo giardino, il viale al viale Bernardo Segni, in questa data intitolato via Natan Cassuto, in ricordo del medico e rabbino fiorentino (1909-1945) morto in un lager nazista.\nIl tracciato del viale ha origine nel progetto di ingrandimento della citt\u00e0 messo a punto da Giuseppe Poggi negli anni di Firenze Capitale (1865-1871), ed ha uno stretto rapporto sia con l'area individuata nella variante del piano regolatore del 1866 come deputata alla realizzazione della piazza d'Armi con la nuova caserma di Cavalleria (cio\u00e8 la zona ancor oggi chiamata Campo di Marte), sia con la soppressione della vecchia via ferrata Aretina che andava a lambire i viali proprio laddove il viale Antonio Gramsci incontra il viale Giuseppe Mazzini. Qui si trovava infatti la stazione di Porta alla Croce, coi binari che correvano lungo l'attuale via Scipione Ammirato. Il collegamento tra la caserma e l'anello dei viali (fondamentale per assicurare l'intervento celere delle truppe in caso di sommosse popolari) era stato individuato nell'attuale viale dei Mille che, tramite il viale Don Minzoni permetteva di raggiungere l'allora piazza Camillo Cavour (piazza della Libert\u00e0) e quindi il cuore della citt\u00e0. L'obiettivo imponeva, tra l'altro, come richiesto dal genio militare, un'ampiezza dell'arteria tale da consentire che la truppa potesse marciare in plotoni. Sempre secondo il progetto originario di Giuseppe Poggi laddove \u00e8 oggi il viale Giuseppe Mazzini doveva essere invece tracciata una strada di dimensioni correnti, funzionale a servire una delle molte zone residenziali previste. In realt\u00e0 la costruzione della nuova caserma di Cavalleria, per vari motivi, fu rimandata a lungo e quindi sospesa con il trasferimento della Capitale a Roma nel 1871.\nUgualmente, la stazione ferroviaria di Porta alla Croce che serviva la vecchia via ferrata Aretina e che doveva essere demolita per l'arretramento dell'intera linea in termini molto prossimi agli attuali, fu rimandata per contrasti con l'amministrazione delle ferrovie. Fu a questo punto (1875 circa) che si pens\u00f2 di tracciare qui un viale di collegamento con la piazza d'Armi, con un'ampiezza funzionale alle necessit\u00e0 dei plotoni. La stazione di Porta alla Croce (che sostanzialmente occupava l'area determinata dalla biforcazione tra il viale Giuseppe Mazzini e il viale Bernardo Segni) fu demolita solo nel 1896, il che spiega il ritardo nell'urbanizzazione della zona che infatti si caratterizza per villini e palazzine erette nei primi decenni del Novecento e oltre.\nDescrizione.\nIl viale documenta nella sua attuale configurazione le travagliate vicende riassunte, nel suo troncarsi bruscamente, nonostante l'ampiezza della carreggiata resa ancor pi\u00f9 evidente dall'alberatura posta in fregio, all'altezza del muro dell'attuale linea ferroviaria lungo via Mannelli, cos\u00ec come gi\u00e0 inizialmente previsto da Giuseppe Poggi anche se in relazione a un ben pi\u00f9 modesto asse stradale. Nonostante tale incongruenza il viale \u00e8 oltremodo interessato dal traffico veicolare, sia come arteria per raggiungere l'attuale stazione ferroviaria del Campo di Marte sia come innesto con il tracciato di via Masaccio.\nAll'imbocco con viale Gramsci si trova un monumento a Giuseppe Mazzini con una statua in bronzo che lo ritrae, opera di Antonio Berti. Sull base si legge: \nEdifici.\nGli edifici con voce propria hanno i riferimenti bibliografici nella voce specifica.\nTra le numerose architetture di pregio, eclettiche e Liberty, spiccava il villino Ventilari, in angolo con via Guerrazzi, abbattuto nel 1950 per creare un altro edificio ben pi\u00f9 anonimo. Un'altra memoria scomparsa \u00e8 quella dell'Asilo degli Orfani dei marinai, gi\u00e0 all'angolo con via Mannelli, istituito nel 1897 su iniziativa di un comitato presieduto dal duca Leone Strozzi e animato dallo scrittore Jack Bolina e dal capitano di marina Carlo Bargellini; quando fu soppresso, negli anni cinquanta, venne istituito al suo posto l'istituto professionale Aurelio Saffi e poi la scuola media Masaccio.\nLapidi.\nCon l'esclusione delle dediche sul monumento a Mazzini, la via non contiene lapidi. Nella vicina via Emanuele Repetti si trova per\u00f2 una memoria di Carlo Emilio Gadda:"}
{"id": "4627205", "revid": "60336872", "url": "https://it.wikipedia.org/wiki?curid=4627205", "title": "AC Locri", "text": ""}
{"id": "4627214", "revid": "104458", "url": "https://it.wikipedia.org/wiki?curid=4627214", "title": "Super League 2006-2007 (Svizzera)", "text": ""}
{"id": "4627215", "revid": "104458", "url": "https://it.wikipedia.org/wiki?curid=4627215", "title": "Super League 2007-2008 (Svizzera)", "text": ""}
{"id": "4627216", "revid": "104458", "url": "https://it.wikipedia.org/wiki?curid=4627216", "title": "Super League 2008-2009 (Svizzera)", "text": ""}
{"id": "4627220", "revid": "125392883", "url": "https://it.wikipedia.org/wiki?curid=4627220", "title": "Magda Linette", "text": "Vita personale.\nMagda Linette \u00e8 nata da Tomasz e Beata, e risiede attualmente a Pozna\u0144, in Polonia. Destrimane, gioca il rovescio a due mani ed \u00e8 allenata da Kuba R\u0119ko\u015b. Le sue superfici preferite sono il cemento e la terra battuta.\nCarriera.\n2010.\nNel mese di maggio, Magda Linette ha ricevuto una wild card per le qualificazioni del Warsaw Open, un torneo WTA Premier. Ha battuto al primo turno la sua compagna di doppio Paula Kania in due set, ma ha perso da Anna \u010cakvetadze (4\u20136 6\u20134 1\u20136). Nel mese di giugno, ha vinto il suo primo torneo da professionista a Stettino come una wild card. A luglio, ha fatto la finale nel torneo ITF di Toru\u0144 ma ha perso dalla prima testa di serie Ksenija Pervak in due set.\nMagda Linette ha vinto altri due tornei ITF nel mese di agosto, a Hechingen e a Versmold, entrambi in Germania. A Hechingen, come una qualificata, ha battuto la spagnola S\u00edlvia Soler Espinosa, mentre a Versmold ha sconfitto la rumena Irina-Camelia Begu con il punteggio di 6\u20132, 7\u20135.\nHa continuato a giocare tornei ITF da \u00a0$ e ha vinto il suo quarto torneo della stagione a Katowice, dove ha battuto l'ex top 100 Eva Birnerov\u00e1 (3\u20136 6\u20132 6\u20132). La settimana dopo, ha raggiunto un'altra finale a Zagabria ma ha eventualmente perso dalla tennista ceca Renata Vor\u00e1\u010dov\u00e1 in tre set, fermando la sua striscia di vittorie consecutive a 21. Dopo molte settimane di pausa, non \u00e8 stata in grado di vincere il suo primo match in un ITF da \u00a0$, ad Atene ed a Ismaning; tuttavia ha raggiunto con successo la finale ad Opole, ma ha perso da Sandra Z\u00e1hlavov\u00e1 (7\u20135 6\u20137 4\u20136).\n2011.\nNell'inizio di febbraio, Magda Linette ha giocato per la prima volta come membro del team polacco in Fed Cup. Ha battuto facilmente Anne Kremer (6\u20131 6\u20131), ma ha perso le sue altre tre partite, inclusa una opposta alla Bielorussia contro la top 100 Vol'ha Havarcova in due set molto lottati (6\u20137 6\u20137).\nNel mese di maggio, ha disputato per la prima volta un torneo del Grande Slam, dove ha giocato nelle qualificazioni del Roland Garros e ha battuto Claire de Gubernatis (6\u20134 6\u20133) per raggiungere il secondo turno, dove \u00e8 stata sconfitta da Mandy Minella. Il mese dopo ha giocato anche le qualificazioni del torneo di Wimbledon, ma \u00e8 stata battuta al primo turno da Galina Voskoboeva.\nNel mese di settembre, Magda ha giocato le qualificazioni degli Open degli Stati Uniti, perdendo in tre set dalla russa Valerija Savinych, con il punteggio di 6\u20137(2), 6\u20134, 6\u20132.\nDopo molti mesi difficili senza incoraggianti risultati nei tornei ITF da \u00a0$ e \u00a0$ durante l'estate, Magda Linette ha battuto sorprendentemente Sorana C\u00eerstea al primo turno del torneo di Poitiers nel mese di ottobre, con il risultato finale di 3\u20136 6\u20134 6\u20132. Il mese dopo, ha raggiunto la semifinale del torneo ITF di Opole nella sua citt\u00e0 natale, battendo durante il cammino anche la prima testa di serie Lesja Curenko.\n2012.\nNei primi quattro mesi della stagione non raggiunge buoni risultati, venendo quasi sempre eliminata al primo turno o nei turni di qualificazioni, risultati che le compromettono anche la classifica.\nNel mese di maggio arriva la prima finale a Firenze dove \u00e8 stata sconfitta dalla tennista francese Ana\u00efs Laurendon. Dopo quattro sconfitte consecutive al primo turno, arriva un'altra finale a Kristinehamn, in Svezia, e subisce un'altrettante sconfitta per mano dell'australiana Sacha Jones.\nSi riprende nel finale di stagione raggiungendo la semifinale del \u00a0$ di Dorbich persa contro Anne Sch\u00e4fer. La settimana dopo vince il suo quinto torneo, che le mancava da pi\u00f9 di due anni, a Praga battendo in finale la slovacca Zuzana Lukn\u00e1rov\u00e1. Al torneo di Limoges batte a sorpresa al primo turno El\u00e9ni Daniil\u00eddou, per poi perdere al secondo. Al \u00a0$ di Nantes supera le qualificazioni e viene sconfitta al secondo turno da Karol\u00edna Pl\u00ed\u0161kov\u00e1, mentre al \u00a0$ perde nei quarti contro Julie Coin.\n2013 - prima semifinale WTA.\nNel mese di marzo raggiunge la semifinale nel torneo ITF da \u00a0$ a Tallin, in Estonia, dove viene battuta dalla qualificata Aljaksandra Sasnovi\u010d. La settimana dopo gioca il torneo WTA International di Katowice dove parte dalle qualificazioni, ma viene sconfitta al secondo turno dalla veterana Jill Craybas.\nNel mese di maggio raggiunge la finale a Civitavecchia, torneo da \u00a0$, dove racimola solo un game contro Anna Karol\u00edna Schmiedlov\u00e1. Poche settimane dopo, si qualifica per la prima volta ad un evento WTA al torneo di Strasburgo e raggiunge anche il secondo turno battendo la russa Ol'ga Pu\u010dkova (6-4 7-6), dove viene sconfitta dalla futura vincitrice Aliz\u00e9 Cornet per 3-6, 4-6.\nA giugno gioca le qualificazioni del torneo di Wimbledon dove viene battuta al primo turno dalla francese Claire Feuerstein con il punteggio di 2-6, 7-6(9), 2-6. La settimana dopo, al \u00a0$ di Torun, perde nei quarti di finale contro la partner di doppio Katarzyna Piter.\nAlla Baku Cup raggiunge la sua semifinale a livello WTA partendo dalle qualificazioni e battendo in serie In\u00e9s Ferrer Su\u00e1rez, Iryna Burja\u010dok, Julia Cohen, Krist\u00fdna Pl\u00ed\u0161kov\u00e1, Ons Jabeur, per poi essere sconfitta da Shahar Peer. Questo risultato le permette di scalare la classifica dal numero 226 al numero 159, suo best ranking.\nNell'ultima parte di anno, vince l'ITF di Pune (in finale su Kerimbayeva) e arriva in finale a Nantes e a Navi Mumbai. Termina l'annata al n. 143 del mondo, facendo registrare un best-ranking di n. 123.\n2014 - primo titolo WTA 125K.\nLa prima parte di anno non regala buoni risultati a Linette, che non passa le qualificazioni a nessun evento WTA. A Katowice partecipa al primo main-draw WTA del 2014: perde immediatamente da Klara Koukalov\u00e1 (tds n. 5) per 4-6 3-6. Nell'International di Kuala Lumpur, ottiene il primo risultato di rilievo della stagione, centrando i quarti dopo aver battuto Aliz\u00e9 Lim e Lyudmyla Kichenok. Tra le ultime 8, viene sconfitta da Zhang Shuai in tre set.\nIn seguito, non passa le qualificazioni per i tre slam di Parigi, Wimbledon e New York.\nNel finale di anno, gioca solo in due tabelloni WTA: a Guangzhou, dove cede subito a Timea Bacsinszky e a Tianjin, dove si arrende immediatamente a Sorana Cirstea.\nA ottobre vince l'ITF di Goyang e, soprattutto, il WTA 125K di Ningbo, battendo in finale Wang Qiang. Per Linette \u00e8 il primo titolo colto in questa categoria.\nGrazie ai buoni risultati colti a ottobre, risale nel ranking, piazzandosi 117\u00ba nella classifica di fine anno.\n2015 - prima finale WTA.\nDopo non aver passato le qualificazioni a Shenzhen e agli Australian Open, vince l'ITF di Grenoble, battendo in finale Tereza Martincov\u00e1. Replica la settimana successiva, vincendo l'ITF di New Delhi (in finale su Tadeja Majeric). A Kuala Lumpur, supera il tabellone cadetto contro Shapatava e Liu; nel main-draw, elimina Wang Qiang (prima vittoria su una top-100 nell'anno) prima di cedere a Kurumi Nara per 5-7 7-5 6(6)-7. Anche a Katowice passa le qualificazioni: nel main-draw, si impone su Anna-Lena Friedsam (7-6(5) 6-4) prima di arrendersi alla futura finalista Camila Giorgi in tre set. Non passa le qualificazioni a Stoccarda, mentre al Roland Garros gioca il primo tabellone slam della carriera: perde subito da Flavia Pennetta (tds n. 28), ma non senza combattere (3-6 7-5 1-6). A Nottingham, vince su Hantuchova al primo turno al tie-break del terzo set ma cede a Lauren Davis nel round successivo, al termine di una partita incredibile, in cui non sfrutta ben 8 match-point (7-5 6(13)-7 2-6). Grazie al risultato, entra in top-100 per la prima volta in carriera, proprio alla posizione n. 100. A Wimbledon gioca la prima partita della vita nel main-draw: \u00e8 costretta al ritiro nell'esordio contro Nara.\nSul cemento americano non rende bene: viene subito eliminata a Washington e non passa le qualificazioni a New Haven e Cincinnati. Agli US Open, tuttavia, ottiene il primo successo in carriera in un main-draw major, sconfiggendo all'esordio Urszula Radwanska (7-6(1) 6-1); curiosamente, al secondo turno, viene battuta dall'altra sorella Radwanska, Agnieszka, per 3-6 2-6.\nA Tokyo gioca il suo 9\u00b0 main-draw WTA dell'anno: al primo turno ha la meglio su Lauren Davis (6-3 6-2), mentre, al secondo turno, elimina la finalista in carica Zarina Dijas (6-2 7-5). Ai quarti, si impone su Hsieh per 6-3 6-3, accedendo alla seconda semifinale WTA della carriera. Nella circostanza, sconfigge la testa di serie n. 6 Christina McHale con lo score di 3-6 6-4 6-3, approdando cos\u00ec alla prima finale nel circuito maggiore. Affronta Yanina Wickmayer, n. 86 del mondo: Linette cede in tre set, per 6-4 3-6 3-6. Grazie all'ottimo risultato, si issa fino alla 64\u00aa posizione, suo nuovo best-ranking.\nNel finale di anno non fa riscontrare grandi piazzamenti, ottenendo il secondo turno di Tianjin come miglior risultato.\nConclude l'anno al n. 89 del mondo, in discesa poich\u00e9 non difende i punti colti nell'ottobre 2014 (vittoria nel WTA 125K di Ningbo e titolo ITF).\n2016.\nDopo non aver passato le qualificazioni a Sydney, all'Australian Open viene subito eliminata da Monica Puig, con un netto 3-6 0-6. Linette viene chiamata dalla Polonia per disputare il match valido per il Gruppo mondiale II contro gli Stati Uniti: Magda perde sia il singolare contro Venus Williams (1-6 2-6) che quello contro Sloane Stephens (2-6 4-6), condannando la nazionale polacca a giocarsi gli spareggi per evitare la retrocessione. Al Taiwan Open, ottiene la prima vittoria dell'anno nel circuito maggiore contro Wang Yafan (7-5 7-5) prima di cedere a Misaki Doi (2-6 3-6). A Dubai e Doha raccoglie due sconfitte nelle qualificazioni, mentre, a Kuala Lumpur, viene battuta all'esordio del main-draw da Sabine Lisicki, testa di serie n. 3. Non passa le quali a Indian Wells mentre riesce a farlo a Miami, estromettendo Paszek e Maria. Nel tabellone principale, Linette elimina Bethenie Mattek Sands in tre set (6-4 6(7)-7 6-3) e approfitta del ritiro di Jelena Jankovic al secondo turno. Agli ottavi, trova Viktoryja Azarenka, n. 8 del mondo: Magda si arrende in due set (3-6 0-6) a quella che diventer\u00e0 la campionessa del torneo.\nSul cemento di Katowice, raggiunge i quarti di finale, miglior risultato della carriera nel torneo di casa: per raggiungerli, ha sconfitto la wild-card Anastasiya Shoshyna (6-1 7-6(5)) e Stefanie Voegele (1-6 7-5 6-2); tra le ultime 8, cede a Pauline Parmentier (2-6 4-6).\nIn maggio, vince il primo ITF stagionale a Cagnes-Sur-Mer, battendo in finale Carina Witthoeft per 6-3 7-5. All'Open di Francia, la polacca viene subito battuta da Johanna Larsson, con lo score di 3-6 6-4 5-7.\nSull'erba, non disputa una grande stagione: perde subito a Nottingham (da Christina McHale) mentre a Birmingham si ferma all'ultimo turno di qualificazioni, fermata nuovamente da McHale; viene ripescata come lucky loser, ma cede subito ad Andrea Petkovic in due set. Si ritira dalle qualificazioni di Eastbourne e, a Wimbledon, viene eliminata all'esordio da Samantha Stosur (5-7 3-6).\nSul cemento americano partecipa ai tornei di Stanford e Montr\u00e9al: negli USA, batte Krist\u00fdna Pl\u00ed\u0161kov\u00e1 per 7-5 al terzo ma perde al secondo turno da Venus Williams (3-6 7-6(6) 2-6). In Canada, passa il tabellone cadetto eliminando Lisicki (7-5 6-2); tuttavia, nel main-draw, cede subito a Petra Kvitov\u00e1 in due netti parziali. Dopo la breve parentesi olimpica brasiliana (perde all'esordio da Pavlju\u010denkova), riprende la tourn\u00e9e americana con i tornei di New Haven e Cincinnati (dove non si qualifica per il tabellone principale) e lo US Open, dove si arrende immediatamente a Cibulkov\u00e1 (2-6 3-6).\nComincia all'International di Tokyo lo swing asiatico di Linette: qui difende la finale colta l'anno scorso. Dopo aver vinto agevolmente sulla giapponese Sema (6-1 6-0), affronta la svizzera Viktorija Golubic. Linette viene eliminata in tre set, per 2-6 7-6(5) 3-6. A causa di questo risultato, scende nel ranking, uscendo dalla top-100. In seguito partecipa al Premier di Tokyo: passa indenne le qualificazioni, non perdendo set contro Chiang, Ninomiya e Hibino; nel main-draw, elimina la wild-card Olesya Pervushina per 4-6 6-2 6-3; al secondo turno, si impone sulla n. 38 del mondo Julija Putinceva, con lo score di 4-6 6-3 7-5. Arriva cos\u00ec ai quarti di finale, i primi in un evento di questa categoria: nella circostanza, viene sconfitta dalla futura campionessa Caroline Wozniacki (4-6 3-6). Chiude la stagione con il secondo turno al Tianjin Open in singolare e la finale in doppio, persa assieme a Xu Yifan.\nTermina l'anno al n. 96 del mondo, a causa di una stagione in cui ha raggiunto pochi risultati di rilievo (solo due quarti di finale WTA e un titolo ITF).\n2017.\nLa trasferta oceanica non regala risultati importanti a Linette, che non passa le qualificazioni ad Auckland e a Sydney e si ferma al primo turno agli Australian Open.\nDopo un primo turno a Taipei e a Budapest, prende parte al WTA di Kuala Lumpur: ottiene la prima vittoria dell'anno contro l'ucraina Zavatska (6-1 3-6 6-3). Al secondo turno, approfitta del ritiro di Peng Shuai, sul punteggio di 5-2 per Magda. Ai quarti di finale, sconfigge un'altra cinese, Duan Yingying, con lo score di 7-6(3) 4-6 6-1. In semifinale (la prima a distanza di 1 anno e mezzo) trova la giapponese Nao Hibino: Linette cede in tre set, per 6-2 4-6 4-6. Prosegue il buon momento a Indian Wells e Miami: passa le qualificazioni ad entrambi i tornei e, in California, riesce a vincere anche la partita d'esordio su Taylor Townsend (6-4 6-2) prima di arrendersi a Caroline Wozniacki.\nSulla terra, ottiene il secondo turno a Charleston (battuta da Jabeur) e i quarti di finale a Bogot\u00e0, dove cede solo al tie-break del terzo set a Sorribes Tormo. Dopo dei mediocri risultati a Praga, Madrid e Strasburgo, gioca un ottimo torneo al Roland Garros: batte Aliz\u00e9 Lim e Ana Konjuh (tds n. 29) con il medesimo risultato, ovvero 6-0 7-5; raggiunge cos\u00ec il terzo turno in uno slam per la prima volta in carriera: nella circostanza, affronta Elina Svitolina, n. 6 del mondo: perde in due set, per 4-6 5-7.\nNella parte di stagione sull'erba, non trova risultati importanti, cogliendo il secondo turno a Nottingham come miglior risultato.\nSul cemento americano, il miglior piazzamento arriva a New Haven, dove passa i tre turni qualificatori e poi batte Roberta Vinci nel main-draw, fermandosi solo al 5\u00b0 match consecutivo contro Zhang Shuai (3-6 7-6(4) 3-6).\nNello swing asiatico, la polacca raggiunge il secondo turno nell'International di Tokyo e anche nel Premier della citt\u00e0 giapponese (partendo dalle qualificazioni). A Wuhan, supera Rodionova e Lu per accedere al main-draw: al primo turno batte Anett Kontaveit (n. 34 del mondo) per 7-5 6-4 mentre al secondo elimina Kate\u0159ina Siniakov\u00e1 per 6-1 6-2. Agli ottavi, si arrende alla n. 1 del mondo Garbine Muguruza, con lo score di 2-6 6-1 4-6. Chiude la stagione con il primo turno al China Open e il secondo a Tianjin.\nTermina l'anno al n. 71 del mondo, in risalita rispetto al 2016.\n2018.\nLinette inizia l'anno allo Shenzhen Open: dopo aver battuto Jana \u010cepelov\u00e1 per 7-5 2-6 6-4, viene eliminata da Timea Babos. Ad Hobart viene sconfitta subito dalla testa di serie n. 1 del torneo, Zhang Shuai (5-7 3-6). Agli Australian Open esordisce con una vittoria su Jennifer Brady per 2-6 6-4 6-3; replica anche al secondo turno, vincendo sulla 22\u00aa testa di serie Darja Kasatkina, con il punteggio di 7-6(4) 6-2. Approda al terzo turno slam per la seconda volta in carriera: nella circostanza, affronta Denisa Allertov\u00e1, da cui perde per 1-6 4-6. Grazie al buon risultato, risale nel ranking, portandosi al 60\u00ba posto in classifica.\nGioca, in seguito, il Taiwan Open: grazie ai due successi su Han e Larsson, arriva ai quarti di finale, dove si arrende a Timea Babos in due parziali. Dopo questo piazzamento, si issa fino al 55\u00ba posto in classifica, suo nuovo best-ranking. Magda disputa 4 tornei in America: tra i due di Indian Wells (il Premier Mandatory e il WTA 125K), Miami e Charleston, la polacca coglie appena un successo in cinque incontri disputati, portando comunque tutte le avversarie al terzo set.\nA Bogot\u00e0, replica i quarti di finale ottenuti nel 2017 con le vittorie su Rodina e Herazo Gonzalez; tra le ultime 8, cede a Jakupovic in tre set. Il resto della stagione su terra \u00e8 poco proficuo per la polacca, che non trova neppure il secondo turno in tutti gli impegni disputati. Si rif\u00e0 per\u00f2 in quel di Bol (WTA 125K), dove elimina Kalinina, Kovinic, Golubic e approfitta del ritiro di Errani per approdare in finale: qui, si arrende a Tamara Zidansek in due set.\nDopo gli scarsi risultati avuti sull'erba, la polacca si presenta a Nanchang, dove \u00e8 testa di serie n. 3: rispettando il suo status, giunge fino in semifinale, battendo Jang (6-4 6-0), Hozumi (6-3 7-5) e Liang (6-3 4-6 6-2). Nel penultimo atto, si arrene a Wang Qiang (2\u00b0 forza del seeding) per 5-7 2-6.\nSi trasferisce in America, per giocare lo swing sul cemento: parte bene a Washington, dove coglie i quarti di finale sconfiggendo Olivia Rogowska e, soprattutto, Naomi \u014csaka (n. 17 del mondo e campionessa di Indian Wells); nei quarti, perde dalla croata Vekic in due set. In seguito, non passa le qualificazioni a New Haven e Cincinnati. Agli US Open \u00e8 sfortunata nel sorteggio, in quanto pesca subito Serena Williams: Linette si arrende alla futura finalista in due parziali, per 4-6 0-6.\nNella parte finale di stagione, gioca a Hiroshima: raggiunge i quarti, eliminando Larsson e Zidansek. Tra le ultime 8, cede nuovamente a Wang, questa volta pi\u00f9 nettamente che in Cina (2-6 2-6). Non si qualifica, in seguito, ai main draw di Tokyo, Wuhan e Pechino. Chiude l'anno al Tianjin Open: batte Evgenija Rodina per 2-6 6-1 6-4 prima di perdere da Aryna Sabalenka (n. 11 del mondo) per 1-6 3-6.\nTermina la stagione al n. 83 del mondo.\n2019 - 1\u00ba titolo WTA.\nDopo un primo turno a Shenzhen, Linette passa le qualificazioni a Hobart, battendo Seone Mendez e Kateryna Kozlova; nel main-draw, elimina la 4\u00b0 testa di serie Maria Sakkari (3-6 6-2 6-4) prima di essere sconfitta da Greet Minnen al tie-break del terzo set. Agli Australian Open, \u00e8 la prima vittima di Naomi \u014csaka, che poi vincer\u00e0 il torneo. Partecipa al WTA di Hua Hin: raggiunge la semifinale, battendo Hon e Niculescu in tre set e Wang Yafan in due partite; nel penultimo atto, cede a Dajana Jastremska, con lo score di 4-6 3-6. A Indian Wells, vince il suo match d'esordio contro Petra Martic al tie-break del terzo set; al secondo round, si arrende a Kiki Bertens (n. 7 del mondo) per 4-6 1-6. Dopo i quarti al WTA 125K di Guadalajara, non si qualifica per il tabellone principale di Miami.\nA Charleston, inizia la parte di stagione dedicata alla terra: nel torneo americano, esce subito di scena per mano di Ajla Tomljanovic. A Bogot\u00e0, perde al secondo turno dalla futura finalista Astra Sharma (4-6 3-6). Il resto della parentesi sul mattone tritato non regala soddisfazioni a Linette, che coglie come miglior risultato il secondo turno al Roland Garros, dove cede a Simona Halep (4-6 7-5 3-6).\nSull'erba, vince l'ITF 100K di Manchester, sconfiggendo Dijas in finale. A Eastbourne, passa le qualificazioni battendo Radwanska e Stosur; nel main-draw, viene fermata da Pauline Parmentier (6(2)-7 6-2 4-6). A Wimbledon, raggiunge il terzo turno, estromettendo la qualificata Kalinskaja (6-0 7-6(9)) e la testa di serie n. 25 Amanda Anisimova (6-4 7-5); ai sedicesimi, cede alla 2 volte campionessa del torneo Petra Kvitov\u00e1.\nSul cemento americano, non figura bene nei primi tre impegni di San Jos\u00e8, Toronto e Cincinnati. Si presenta al Bronx Open, dove \u00e8 costretta a partire dalle qualificazioni: le passa battendo Dabrowski, Chang e Blinkova; al primo turno, pesca un'altra qualificata, Kaia Kanepi: Linette ha la meglio, per 6-2 7-5. Al secondo turno, rifila un 6-1 6-4 ad Aliaksandra Sasnovich, 9\u00b0 testa di serie. Ai quarti, elimina a fatica la ceca Karol\u00edna Muchov\u00e1, con lo score di 6(4)-7 6-4 7-6(3), approdando in semifinale: qui trova un'altra tennista ceca, Kate\u0159ina Siniakov\u00e1, testa di serie n. 5. Magda riesce a superare anche questo ostacolo, vincendo il match per 7-6(3) 6-2 e qualificandosi per la sua seconda finale in un WTA International della carriera: nella circostanza, trova l'italiana Camila Giorgi, n. 58 del ranking mondiale. Linette riesce a conquistare il suo primo titolo WTA della carriera, battendo l'avversaria in rimonta per 5-7 7-5 6-4. Linette diventa la seconda tennista polacca nella storia a trionfare in un evento WTA: unica altra ad esserci riuscita \u00e8 stata Agnieszka Radwanska.\nSi presenta poi allo US Open: sconfigge Astra Sharma per 6-3 6-4, approdando al secondo turno a New York per la seconda volta in carriera. Qui trova Naomi Osaka, n. 1 del mondo, che gi\u00e0 le aveva sbarrato la strada all'Australian Open: anche questa volta, la polacca viene battuta dalla nipponica, con lo score di 2-6 4-6.\nNella tourn\u00e9e asiatica, Magda gioca, come primo torneo, lo Jiangxi Open di Nanchang: giunge ai quarti di finale, vincendo nettamente su Olmos e Liu; tra le ultime 8, cede alla futura campionessa Rebecca Peterson, con lo score di 3-6 7-6(3) 6(5)-7. Successivamente, partecipa all'international di Seoul, dove \u00e8 4\u00b0 testa di serie: suepra Begu (6-1 6-4) e Potapova per 7-5 7-6(4). Nei qurti, estromette la belga Flipkens per 6-2 6-3, mentre, in semifinale, ha la meglio su Ekaterina Aleksandrova (tds n. 2) in due tie-break. Cogli cos\u00ec la sua seconda finale stagionale, dove affronta Karol\u00edna Muchov\u00e1, gi\u00e0 battuta nella corsa al titolo del Bronx Open: questa volta, la ceca lascia le briciole a Linette, imponendosi per 6-1 6-1. Chiude l'ottima stagione raggiungendo i quarti a Tianjin, dove perde da Heather Watson al termine di un match combattuto.\nTermina l'anno al n. 42 del mondo, raggiungendo come best-ranking il n. 41.\n2020 - 2\u00ba titolo WTA.\nLa stagione di Linette inizia a Shenzhen, dove perde immediatamente da Zhang in due set. A Hobart raggiunge il secondo turno, cedendo a Lauren Davis (4-6 4-6); agli Australian Open, si arrende a sorpresa ad Arantxa Rus (6-1 3-6 4-6). In febbraio, gioca l'international di Hua Hin, dove nel 2019 raggiunse la semifinale: supera agevolmente i primi due turni contro Bondarenko e Peng, entrambe sconfitte in due set. Ai quarti, rimonta un set di svantaggio a Wang Xiyu, chiudendo per 2-6 6-3 6-3. In semifinale, batte Patricia Maria Tig, con lo score di 7-5 6-4, accedendo alla 4\u00aa finale WTA in carriera: nella circostanza, sconfigge Leonie Kung con il punteggio di 6-3 6-2, aggiudicandosi il 2\u00ba titolo in carriera. Inoltre, questo alloro, le consente di entrare tra le prime 35 del mondo, piazzandosi al 33\u00ba posto del ranking, nuovo best-ranking. In seguito, viene subito eliminata da Karol\u00edna Muchov\u00e1 in due parziali (3-6 1-6).\nTra marzo e agosto, il circuito WTA \u00e8 costretto a bloccarsi per via dell'pandemia mondiale di COVID-19, che costringe all'annullamento di tutti i tornei previsti (compresi Miami, Indian Wells e Wimbledon) e al rinvio dei Giochi Olimpici di Tokyo al 2021.\nLa polacca riprende a giocare a Lexington: al primo turno, torna a vincere contro Lauren Davis (6-2 6-3). Al secondo turno, cede a Jennifer Brady, futura campionessa, con lo stesso punteggio con cui aveva sconfitto Davis all'esordio. Delude le aspettative al Western &amp; Southern Open, dove si arrende subito alla qualificata Vera Zvonareva (6-1 3-6 1-6). Agli US Open, Linette raggiunge il terzo turno battendo Maddison Inglis (6-1 4-6 6-4) e Danka Kovinic (6-1 6(2)-7 7-6(4)); ai sedicesimi, la polacca cede a Anett Kontaveit, con lo score di 3-6 2-6.\nIn autunno, si sposta sulla terra europea, dove gioca a Roma, Strasburgo e Parigi: nei primi due tornei, raggiunge il secondo turno mentre, al Roland Garros cede subito a Fernandez (6-1 2-6 3-6). Conclude la stagione giocando il Premier di Ostrava: viene immediatamente eliminata da Sara Sorribes Tormo, per 1-6 3-6.\nTermina l'anno al n. 41 del mondo.\n2021 - prima semifinale slam in doppio.\nLinette inizia la sua stagione a Miami in marzo: esordisce con una vittoria sulla wild-card locale Robin Montgomery (6-1 3-6 6-0) prima di cedere a Johanna Konta (tds n\u00b017) in due set. Gioca poi i due tornei di Charleston su terra: nel WTA 500, esce di scena al primo turno contro Anisimova; nel WTA 250, dove era testa di serie n\u00b02, cede subito per 7-5 al terzo alla colombiana Osorio Serrano, campionessa a Bogot\u00e0 qualche settimana prima. Magda non trova nessuna vittoria tra Madrid e Roma mentre si riprende a Strasburgo, dove centra la prima semifinale dell'anno: da 8\u00b0 testa di serie, lascia 2 game a Hibino per poi approfittare del ritiro di Aliz\u00e9 Cornet dopo aver vinto il tie-break del primo set. Ai quarti, rifila un doppio 6-3 alla 4\u00aa forza del seeding Julija Putinceva mentre in semi viene eliminata da Sorana Cirstea (6-3 4-6 2-6). Al Roland Garros, replica il terzo turno raggiunto qui nel 2017, grazie alle vittorie su Paquet (6-3 6-3) e la n\u00b01 del mondo Barty (6-1 2-2, ritiro); la sua avventura si ferma per mano di Ons Jabeur, che la batte in rimonta per 3-6 6-0 6-1. In doppio, assieme a Bernarda Pera, raggiunge la prima semifinale slam della carriera, dopo aver battuto al primo turno le finaliste in carica Guarachi/Krawczyk e al terzo turno le teste di serie n\u00b010 Hradeck\u00e1/Siegemund; l'avventura di Linette/Pera termina nel penultimo atto, dove cedono nettamente a Krej\u010d\u00edkov\u00e1/Siniakov\u00e1, poi vincitrici. A Eastbourne, la polacca viene eliminata al primo turno qualificatorio da Camila Giorgi, che poi raggiunger\u00e0 la semifinale. A Wimbledon, sconfigge in rimonta Amanda Anisimova (2-6 6-3 6-1) per poi battere la n\u00b05 del mondo Elina Svitolina (6-3 6-4); questa \u00e8 la prima vittoria su una top-10 in carriera senza il ritiro dell'avversaria. Al terzo turno viene fermata da Paula Badosa (7-5 2-6 4-6). Prende parte alle Olimpiadi di Tokyo, dove viene nettamente eliminata da Sabalenka all'esordio (2-6 1-6). Riprende poi a gareggiare nel circuito WTA, dove d\u00e0 il via allo swing su cemento americano: coglie i quarti a San Jos\u00e9, battendo Kerkhove (6-3 6-3) e Marti\u0107 (7-5 7-6(5)). Tra le ultime otto, capitola contro Dar'ja Kasatkina (4-6 6-3 4-6). Dopo un primo turno a Montr\u00e9al e Cincinnati, partecipa al torneo di Cleveland: vince su Bektas (7-6(4) 6-4) e Fruhvirtova (7-6(2) 6-4) per poi lasciare tre giochi alla testa di serie n\u00b01 Kasatkina (6-1 6-2), da cui aveva perso poche settimane prima. Nella seconda semifinale stagionale, la polacca cede a Begu in due set. Chiude la parentesi americana perdendo all'esordio agli US Open (contro Gauff, 7-5 3-6 4-6). Linette si sposta poi a Ostrava, dove, supera le qualificazioni e poi batte Oc\u00e9ane Dodin nel main-draw (6-2 7-6(3)); al secondo turno, viene sconfitta da Elena Rybakina per 6-1 al terzo set. Chiude la stagione con due secondi turni a Chicago (l'evento '500') e a Indian Wells. \nTermina il 2021 al n\u00b057 del mondo, in peggioramento rispetto alle due ultime stagioni.\n2022.\nLinette inizia l'anno ad Adelaide, dove cede subito a Riske (4-6 4-6). Agli Australian Open, centra il primo successo stagionale contro Sevastova (6-4 7-5)."}
{"id": "4627222", "revid": "104458", "url": "https://it.wikipedia.org/wiki?curid=4627222", "title": "Super League 2009-2010 (Svizzera)", "text": ""}
{"id": "4627223", "revid": "104458", "url": "https://it.wikipedia.org/wiki?curid=4627223", "title": "Super League 2010-2011 (Svizzera)", "text": ""}
{"id": "4627224", "revid": "1226", "url": "https://it.wikipedia.org/wiki?curid=4627224", "title": "Space-Men", "text": ""}
{"id": "4627226", "revid": "110157", "url": "https://it.wikipedia.org/wiki?curid=4627226", "title": "Bershka", "text": "Bershka \u00e8 un marchio d'abbigliamento a basso prezzo del gruppo Inditex.\nStoria.\nIl marchio venne fondato nell'aprile del 1998 con lo scopo di concentrarsi sul mercato giovanile. Sono presenti a tale marchio 899 negozi in 64 nazioni. Le vendite di Bershka rappresentano il 10% del fatturato del gruppo Inditex.\nNel 2011 il marchio ha iniziato le vendite online in alcuni paesi europei.\nNel 2019 ha lanciato una collezione della cantante Billie Eilish.\nControversie.\nNel 2013 a Dacca in Bangladesh avviene il Crollo del Rana Plaza di Savar dove aveva sede una delle fabbriche tessili a cui Bershka (controllata dal gruppo Inditex) appalta i suoi lavori e dove sono morti almeno 381 operai. L'associazione Campagna Abiti Puliti ha accusato Inditex di non controllare le condizioni di sicurezza delle aziende cui affida la gestione dei loro prodotti"}
{"id": "4627229", "revid": "122158751", "url": "https://it.wikipedia.org/wiki?curid=4627229", "title": "Padre davvero.../Amore... amore... un corno!", "text": "Padre davvero... \u00e8 un singolo di Mia Martini, pubblicato il 12 giugno 1971 dalla RCA Italiana.\n\u00c8 il primo singolo pubblicato col nome di Mia Martini e registrato col complesso La Macchina.\nLa canzone.\nIl testo, incentrato sulla tematica del conflitto generazionale, venne giudicato \"dissacrante\" dai censori RAI, i quali imposero alcune modifiche ai seguenti versi:\"E con mia madre dormivi nel fieno, anche in aprile, e di me era piena\".\"Padre davvero... Sarebbe grande, sentire il parere della tua amante\".In tv tali versi furono dunque cos\u00ec eseguiti: \"E con mia madre giocavi ad un bel gioco, mano per mano, e la luna era piena\".\"Padre davvero... dai i tuoi consigli, all'altra donna e agli altri tuoi figli...\"\nIl lato B del singolo, \"Amore... amore... un corno!\", fu scritta da un giovanissimo Claudio Baglioni.\nPresentata al Cantagiro, anch'essa sub\u00ec la censura di una parte del testo: infatti il verso \"Ti servo solamente dentro il letto\" divent\u00f2 \"Ti servo solamente quando \u00e8 notte\".\nSuccesso.\nIl disco vinse il Festival D'Avanguardia e Nuove Tendenze di Viareggio e ottenne grande attenzione da parte del pubblico, dalla critica e soprattutto da Lucio Battisti e Mogol, i quali la vollero nel nuovo show televisivo dedicato interamente al cantautore, intitolato \"Tutti insieme\", andato in onda il 23 settembre 1971.\nCover.\nNel 1997, \"Padre davvero...\" \u00e8 stata reinterpretata da Loredana Bert\u00e8, che l'ha incisa nell'album \"Un pettirosso da combattimento\" per poi rieseguirla spesso anche durante i suoi concerti.\nNel 2019, la cantante e attrice napoletana Serena Rossi reinterpreta il brano per il biopic sulla cantante calabrese intitolato \"Io sono Mia\", andato in onda su RAI 1 il 12 febbraio dello stesso anno."}
{"id": "4627230", "revid": "36426", "url": "https://it.wikipedia.org/wiki?curid=4627230", "title": "Villa Renatico", "text": ""}
{"id": "4627232", "revid": "767487", "url": "https://it.wikipedia.org/wiki?curid=4627232", "title": "Villa Dandini de Silva", "text": "Villa Dandini de Silva si trova a Firenze sul viale Giuseppe Mazzini 2-4, angolo via Carlo Botta e viale Antonio Grasci 26.\nStoria.\nLa villa fu costruita attorno al 1888 su progetto dell'ingegnere e architetto Cesare Spighi e committenza della famiglia Dandini de Silva sull'allora viale Principe Eugenio (oggi viale Antonio Gramsci), tra le prime a qualificare come zona residenziale di pregio quest'area della citt\u00e0. Con questo stesso progetto, nel 1891, Cesare Spighi concorse al Premio Martelli. Dopo i fasti legati alle ricchezze della famiglia Dandini de Silva, la residenza decadde miseramente.\nNegli anni settanta del Novecento, da lungo tempo disabitata e fatiscente (tanto che nel quartiere era iniziata a diffondersi la voce che la casa fosse abitata da fantasmi e i ragazzi costretti a lunghi giri pur di evitarla) l'edificio rischi\u00f2 persino di essere demolito (si veda l'allarme lanciato da Alfredo Forti dalle pagine de \"La Nazione\") per fare posto a una palazzina moderna. Fortunatamente, acquisita dalla Cassa di Risparmio di Lucca, la villa \u00e8 stata recentemente restaurata con cura e, nonostante il giardino di pertinenza sia stato quasi del tutto trasformato in parcheggio, ha riacquistato l'eleganza e il pregio che gi\u00e0 l'avevano caratterizzata.\nDescrizione.\nL'edificio (e questo ci sembra contribuisca a qualificarlo pi\u00f9 come villa che come villino) si presenta posto in alto rispetto al piano stradale, grazie a una collinetta artificiale che nasconde buon parte del piano terra. Il prospetto, organizzato su tre assi per due piani e un seminterrato con ampie bucature, presenta, al centro, una breve scalinata in pietra che, proseguendo nell'androne in marmo, immette direttamente al piano nobile.\nIl portale in pietra rimanda ai modelli rinascimentali sia nel disegno d'insieme sia nei particolari, come accade con le due teste d'ariete che coronano le paraste che lo delimitano. I due finestroni di lato, chiusi da un timpano triangolare, si presentano ricchi di ornamentazioni classiche, caratterizzandosi nella parte centrale (come accade per le finestre superiori) per la presenza di una bifora a sua volta chiusa in arco a tutto sesto. La gronda, come si conviene al gusto del tempo, \u00e8 alla romana, anch'essa riccamente scolpita; l'androne impreziosito da pitture murali a grottesche. Si segnala sul portone uno scudo con l'arme dei Dandini de Silva (partito: nel primo troncato d'azzurro e d'oro, a tre stelle a sei punte attraversanti dell'uno all'altro, con il capo d'argento caricato da un'aquila dal volo spiegato di nero, coronata del campo (Dandini); nel secondo d'argento al leone al naturale, linguato di rosso, coronato di oro (De Sylva).\nNell'insieme appaiono evidenti le strette analogie tra questa realizzazione e la villa Renatico di Ferdinando Martini realizzata dallo stesso Spighi a Monsummano Terme."}
{"id": "4627250", "revid": "47767", "url": "https://it.wikipedia.org/wiki?curid=4627250", "title": "Luther (nome)", "text": "Origine e diffusione.\n\u00c8 una ripresa del cognome tedesco \"Luther\", a sua volte derivante dal nome proprio Lotario.\nIl cognome era portato da Martin Lutero, in onore del quale, in ambiti protestanti, \u00e8 cominciato il suo uso come nome proprio.\nOnomastico.\nIl nome \u00e8 adespota, non essendoci santi cos\u00ec chiamati, e l'onomastico pu\u00f2 quindi essere festeggiato il 1\u00ba novembre per la festa di Ognissanti. Vista l'origine, \u00e8 anche possibile festeggiarlo lo stesso giorno del nome Lotario."}
{"id": "4627255", "revid": "599013", "url": "https://it.wikipedia.org/wiki?curid=4627255", "title": "Alphonse Ar\u00e9ola", "text": ""}
{"id": "4627256", "revid": "287204", "url": "https://it.wikipedia.org/wiki?curid=4627256", "title": "Filaidi", "text": "I Filaidi furono una famiglia ricca e potente dell'antica Atene; erano proprietari terrieri e di orientamento politico conservatore. Dai Filaidi provenivano due dei generali pi\u00f9 importanti della storia di Atene, Milziade e Cimone.\nOrigini.\nI Filaidi dichiaravano di discendere dall'eroe mitologico Fileo, figlio di Aiace Telamonio. La famiglia originariamente proveniva da Braurone, in Attica; in seguito, un importante ramo della famiglia si stabil\u00ec a Lakiadae, ad est di Atene. Alla fine del VII secolo a.C. un Filaide chiamato Agamestore spos\u00f2 la figlia di Cipselo, il potente tiranno di Corinto. Nel 597 a.C. un Filiade chiamato Cipselo divenne arconte ad Atene; questo Cipselo probabilmente era nipote del tiranno corinzio omonimo e figlio di Agamestore.\nDiscendenti celebri.\nIppocleide.\nQualche anno prima del 566 a.C. un membro dei Filaidi, Ippocleide, fu un pretendente alla mano di Agariste, la figlia dell'influente tiranno di Sicione, Clistene. Tuttavia, Ippocleide perse la competizione per il matrimonio a scapito di Megacle, della famiglia rivale degli Alcmeonidi. Clistene infatti, in occasione del banchetto nel quale avrebbe dovuto rivelare il nome del futuro sposo della figlia, fu sfavorevolmente colpito nel vedere Ippocleide mentre stava in equilibrio sulla testa e muoveva le gambe in aria a tempo con la musica suonata dai flautisti. Erodoto racconta che quando Clistene disse al mancato genero che in questo modo si \"ballava via il matrimonio\", Ippocleide, per tutta risposta, disse: \"\u03bf\u1f50 \u03c6\u03c1\u03bf\u03bd\u03c4\u1f76\u03c2 \u1f39\u03c0\u03c0\u03bf\u03ba\u03bb\u03b5\u03af\u03b4\u1fc3\" (\"ad Ippocleide non importa\"), espressione rimasta proverbiale nell'antica Grecia come sinonimo di indifferenza.\nMilziade il Vecchio e Cimone Coalemo.\nNel 560-556 a.C. circa, una trib\u00f9 tracia, i Dolonci, offrirono il governo del Chersoneso Tracico, una penisola in posizione strategica sull'Ellesponto, al Filaide Milziade il Vecchio, figlio di Cipselo l'arconte. Milziade accett\u00f2 l'offerta e divenne tiranno del Chersoneso. Pisistrato, tiranno di Atene, non si oppose alla tirannia di Milziade, in quanto nello stesso tempo si liberava di un pericoloso rivale politico, e dall'altra si assicurava un importante alleato in una posizione strategica nel mar Egeo.\nNel frattempo, durante il periodo della tirannia di Pisistrato, un altro Filaide di nome Cimone, detto \"Coalemo\" (\"Babbeo\"), vinse tre volte consecutive la prestigiosa gara olimpica della corsa dei carri. Cimone si era guadagnato il condono dell'esilio da Atene dedicando la seconda vittoria a Pisistrato, ma, quando vinse la terza volta, si attir\u00f2 l'invidia dei figli del tiranno di Atene, Ippia ed Ipparco, che lo fecero assassinare.\nMilziade il Giovane.\nIntorno al 534 a.C. Milziade il Vecchio mor\u00ec e la tirannia del Chersoneso Tracico pass\u00f2 a Stesagora, figlio di Cimone Coalemo il fratellastro di Milziade il Vecchio. Alla morte di Stesagora il potere pass\u00f2 al fratello di questi, Milziade. I due fratelli erano figli di Cimone Coalemo. Milziade spos\u00f2 Egesipile, la figlia del re tracio Oloro, rinsaldando cos\u00ec l'alleanza con le trib\u00f9 di quella regione.\nNel 513 a.C. Milziade partecip\u00f2 alla campagna contro gli Sciti al fianco del re persiano Dario I e quando il contingente greco fu lasciato a guardia di un ponte sul Danubio, Milziade prov\u00f2 a convincere i suoi commilitoni a demolire il ponte per abbandonare l'esercito persiano in Scizia.\nDopo aver partecipato alla rivolta ionia contro i Persiani, Milziade torn\u00f2 ad Atene nel 493 a.C. circa e fu nominato stratego, guidando l'esercito ateniese nella storica vittoria nella battaglia di Maratona del 490 a.C.\nL'anno successivo, Milziade, alla guida di una flotta di 70 triremi tent\u00f2 invano di strappare l'isola di Samo ai persiani, e, una volta tornato ad Atene, mor\u00ec per le conseguenze di una ferita riportata durante questa spedizione.\nCimone.\nDopo le vittorie greche sui Persiani a Salamina e a Platea, gli Ateniesi, alla guida della lega delio-attica sferrarono un'offensiva contro l'impero achemenide. Alla guida della flotta ateniese, a partire dal 476 a.C., vi era Cimone, figlio di Milziade e nipote di Cimone Coalemo. Dopo aver liberato Eione e Sciro, Cimone sconfisse duramente i Persiani nella battaglia dell'Eurimedonte (469 a.C.).\nDopo il terremoto di Sparta del 464 a.C. e al conseguente scoppio della terza guerra messenica, Cimone convinse l'assemblea ad inviare un contingente militare in aiuto degli Spartani ma, quando questi rimandarono immediatamente indietro i soldati ateniesi temendo che questi aiutassero invece gli Iloti ribelli, il suo prestigio politico si indebol\u00ec, fino ad essere ostracizzato per dieci anni (461 a.C.).\nTornato ad Atene alla fine dell'esilio (451 a.C.), guid\u00f2 nuovamente gli ateniesi nel tentativo di riconquista di Cipro, caduta nel frattempo nelle mani dei Persiani, e mor\u00ec durante l'assedio di Cizio.\nLacedemonio, figlio di Cimone, fu uno dei comandanti ateniesi della Battaglia di Sibota del 433 a.C.\nTucidide.\nTucidide, figlio di Melesia, il \"leader\" del partito conservatore avverso a Pericle durante gli anni 440 a.C., era parente di Cimone e membro dei Filaidi.\nTucidide, figlio di Oloro, il grande storico della guerra del Peloponneso, fu un Filaide, secondo il biografo Plutarco, che osserva che i suoi resti furono riportati ad Atene e messi nella tomba della famiglia di Cimone, e anche che il nome di suo padre, Oloro, era lo stesso del nome del nonno di Cimone.\nEpicuro.\nEpicuro il filosofo (341\u2013270 a.C.) era un discendente dei coloni ateniesi dell'isola di Samo ed era della famiglia Filaide.\nEuridice di Atene.\nEuridice di Atene, discendente di Milziade, spos\u00f2 prima Ofella, re di Cirene e poi Demetrio I Poliorcete, figlio del diadoco Antigono I Monoftalmo e successivamente re di Macedonia, quando questi conquist\u00f2 Atene nel 307 a.C."}
{"id": "4627259", "revid": "1849681", "url": "https://it.wikipedia.org/wiki?curid=4627259", "title": "Russell Crowe (singolo)", "text": "Russell Crowe \u00e8 un singolo del rapper italiano Salmo, il primo estratto dal terzo album in studio \"Midnite\" e pubblicato il 21 marzo 2013.\nIl brano \u00e8 stato prodotto dai Cyberpunkers e il titolo \u00e8 un chiaro riferimento all'omonimo attore neozelandese."}
{"id": "4627262", "revid": "76963", "url": "https://it.wikipedia.org/wiki?curid=4627262", "title": "Albert Russo", "text": " \nAutore bilingue inglese e francese, tratta temi come l'antirazzismo, le libert\u00e0 individuali e collettive, come pure le libert\u00e0 LGBT.\nBiografia.\nFiglio di padre italiano, nato a Rodi, e di madre inglese e cresciuta in Rodesia, si forma al seguito della sua famiglia in Congo, Ruanda-Urundi, Rhodesia e Africa meridionale. Dopo il baccalaur\u00e9at, preso a Bujumbura, prosegue negli Stati Uniti gli studi di psicologia, business administration e scienze economiche alla New York University, per poi concluderli in Germania presso il Collegium Palatinum di Heidelberg dove, nel 1965, si laurea in lingua e letteratura tedesca. Nel novembre dello stesso anno si stabilisce a Milano dove inizia a scrivere e collabora con il padre nell'import-export.\nNel 1973 a Bruxelles esce il suo primo romanzo dedicato all'apartheid, intitolato \u201cLa pointe du diable\u201d vincitore, nel 1974 a Cannes, del premio Colette. Nel 1975 ritorna a New York dove inizia la sua attivit\u00e0 di insegnante di lingue. In quel periodo scrive novelle e poesie e collabora con alcune riviste culturali quali The Literary Review, The Poet, Atlas World Review, Philadelphia Poets. Si dedica anche alla traduzione di sceneggiature di films documentari per l'UNICEF. Nel 1978, decide di far rientro in Europa e elegge Parigi come sua citt\u00e0 di adozione.\nTradotto in una dozzina di lingue, Albert Russo ha scritto pi\u00f9 di venti opere di poesia e di narrativa, alcune dedicate all'Africa come \u201cSang M\u00eal\u00e9\u201d / \u201cMixed Blood\u201d (premio migliore opera narrativa, Volcano Review, 1985), \u201cEclipse over Lake Tanganyika\u201d / \u201cEclipse sur le lac Tanganyika\u201d, candidate entrambe nel 2000 come migliori opere narrative alla Fiera Internazionale del Libro di Francoforte e \u201cLe Cap des illusions\u201d, la serie umoristica \u201cZapinette\u201d, la raccolta di novelle, \u201cThe Crowded World of Solitude, vol 1\u201d, iniziata a New York negli anni settanta, e le raccolte di poesie come \u201cFutureyes\u201d e \u201cThe Crowded World of Solitude, vol 2\u201d.\nNell'ambito della Letteratura post-coloniale e della politica post-coloniale, i romanzi africani sono stati adottati dalla Facolt\u00e0 di letteratura inglese della Sorbonne, come pure lo \u00e8 stata la serie \u201cZapinette\u201d, adottata dalla Facolt\u00e0 di letteratura francese dell'Universit\u00e0 Cattolica di Parigi.\nDegli anni ottanta \u00e8 l'incontro con il poeta Adam Donaldson Powell con il quale scrive nel 2007 \u201cGaytude\u201d, una raccolta di poesie in inglese e francese corredata anche da immagini fotografiche di Russo.\nCome Fotografo \u00e8 autore di alcuni libri di immagini talvolta corredati da testi poetici e narrativi, premiati negli Stati Uniti e in Svizzera. Le sue foto sono state esposte al Mus\u00e9e de l\u2019Elys\u00e9e di Losanna.\nNel 1996 ha fatto parte della giuria del Neustadt International Prize for Literature, premio che negli anni, tra i suoi partecipanti, ha visto numerosi vincitori del premio Nobel per la letteratura come, tra gli altri, Eugenio Montale, Pablo Neruda, Elias Canetti, Jos\u00e9 Saramago, Harold Pinter, Mario Vargas Llosa.\nIn Italia, Albert Russo, viene pubblicato dall'editore Fabio Croce con i romanzi \u201cL'amante di mio padre\u201d (2001), \u201cShalom Tower Syndrome\u201d (2008), \u201cSotto il Picco del Diavolo\u201d presentato nel 2012 a Roma da Antonio Veneziani, e, nel 2013, \u201cIo,Hans, figlio di nazisti\u201d. Qualche anno prima sempre a Roma, presentato nel 2008 da Renzo Paris e Antonio Veneziani, si pubblica \u201cSangue Misto\u201d.\nRomanziere e poeta bilingue, attraverso il suo lavoro difende le cause dell'antirazzismo, delle libert\u00e0 individuali e collettive, come pure delle libert\u00e0 LGBT."}
{"id": "4627263", "revid": "1543377", "url": "https://it.wikipedia.org/wiki?curid=4627263", "title": "Ludwig Gredler", "text": "Biografia.\nCarriera sciistica.\nNel biathlon in Coppa del Mondo ottenne il primo podio, nonch\u00e9 primo risultato di rilievo, nel 1992 a Oslo Holmenkollen (2\u00b0) e la prima vittoria il 18 marzo 1993 a Kontiolahti.\nIn carriera prese parte a cinque edizioni dei Giochi olimpici invernali, (11\u00b0 nella sprint, 12\u00b0 nella staffetta), (5\u00b0 nella sprint, 18\u00b0 nell'individuale, 9\u00b0 nella staffetta), (11\u00b0 nella sprint, 12\u00b0 nell'individuale, 11\u00b0 nella staffetta), (10\u00b0 nella sprint, 4\u00b0 nell'inseguimento, 11\u00b0 nell'individuale, 6\u00b0 nella staffetta) e (52\u00b0 nella sprint, 45\u00b0 nell'inseguimento, 41\u00b0 nell'individuale, 17\u00b0 nella staffetta) e a dodici dei Campionati mondiali, vincendo due medaglie.\nNello sci di fondo gareggi\u00f2 soltanto a livello nazionale, laureandosi campione austriaco sulla 30\u00a0km nel 1996.\nCarriera da allenatore.\nDopo il ritiro, Gredler \u00e8 divenuto allenatore nei quadri della nazionale austriaca.\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nIN = individuale\nSP = sprint\nTM = gara a squadre\nRL = staffetta"}
{"id": "4627269", "revid": "486946", "url": "https://it.wikipedia.org/wiki?curid=4627269", "title": "La Vie d'Ad\u00e8le", "text": ""}
{"id": "4627270", "revid": "121957722", "url": "https://it.wikipedia.org/wiki?curid=4627270", "title": "Nogometni klub Korotan Prevalje", "text": "Il Nogometni klub Korotan Prevalje era una societ\u00e0 calcistica slovena con sede nella citt\u00e0 di Prevalje.\nFondato nel 1933, il club \u00e8 fallito nel 2002 dopo essere retrocesso dalla 1.Snl \nStadio.\nIl club gioca le gare casalighe allo Stadion na Prevaljah, che ha una capacit\u00e0 di 2000 posti a sedere."}
{"id": "4627271", "revid": "606039", "url": "https://it.wikipedia.org/wiki?curid=4627271", "title": "Fringuello delle nevi eurasiatico", "text": ""}
{"id": "4627273", "revid": "767487", "url": "https://it.wikipedia.org/wiki?curid=4627273", "title": "Pink Subaru", "text": "Pink Subaru \u00e8 un film del 2009 (ma uscito nelle sale solo nel 2011) diretto da Kazuya Ogawa. La produzione internazionale del film ha coinvolto quattro paesi: Giappone, Israele, Palestina e Italia. Nel film si alternano dialoghi in arabo, ebraico e giapponese. Il film non \u00e8 stato doppiato ma semplicemente sottotitolato.\nTrama.\nVista la difficolt\u00e0 oggettiva di procurarsi un'automobile in Cisgiordania, il mercato di auto rubate in Israele e poi portate oltre confine \u00e8 estremamente fruttuoso. Elzober lavora come cuoco a Tel Aviv. Cittadino arabo-israeliano, risiede nella citt\u00e0 di Tayibe. Con i risparmi accumulati in vent'anni di lavoro riesce finalmente ad acquistare una Subaru Legacy nuova, direttamente dal concessionario. Dopo una notte di festa per celebrare l'evento scopre che il sogno della sua vita \u00e8 stato rubato. Inizia cos\u00ec una rocambolesca e surreale avventura per recuperarla."}
{"id": "4627280", "revid": "300067", "url": "https://it.wikipedia.org/wiki?curid=4627280", "title": "Paola Dal Corso", "text": "Centro di 188\u00a0cm, ha giocato in Serie A1 con Vicenza e Priolo Gargallo.\nCarriera.\nHa vinto due Coppe dei Campioni e tre scudetti con l'Associazione Sportiva Vicenza.\nHa poi vinto la Serie A2 1985-1986 con Priolo, con cui \u00e8 rimasta in Serie A1 per una stagione.\nStatistiche.\n\"Statistiche aggiornate al 30 giugno 1988\""}
{"id": "4627282", "revid": "474175", "url": "https://it.wikipedia.org/wiki?curid=4627282", "title": "Nogometni klub Tabor Se\u017eana", "text": "Il Nogometni klub Tabor Se\u017eana \u00e8 una societ\u00e0 calcistica slovena con sede nella citt\u00e0 di Sesana.\nFondato nel 1923, il club nel 2020 milita nella PrvaLiga.\nNel 2000 ha disputato la sua ultima stagione in massima serie.\nNel 2019 dopo 19 anni si \u00e8 riqualificata in massima serie.\nStrutture.\nStadio.\nIl club gioca le gare casalinghe allo stadio Rajko \u0160tolfa, che ha una capacit\u00e0 di 2000 posti a sedere."}
{"id": "4627286", "revid": "6923", "url": "https://it.wikipedia.org/wiki?curid=4627286", "title": "Floriana Garuccio", "text": "Ala-pivot di 180\u00a0cm, ha giocato in Serie A1 con Parma, Priolo, Palermo e Alcamo.\nCarriera.\nCresce nel settore giovanile della Velo Trapani. Nel 1981-1982 esordisce nella massima serie con la Dietalat Parma.\nDisputa quindi cinque stagioni a Priolo, con cui ritorna nella massima serie ed esordisce anche in Coppa Ronchetti nel 1986-1987.\nNel 1987-1988 passa al Verga Palermo con cui rimane tre stagioni.\nNel 1991-1992 \u00e8 ad Anagni. Nella stagione successiva passa ad Alcamo, con cui disputa ancora la Ronchetti.\nNel 1997-1998 \u00e8 alla Cestistica Ragusa. Ha giocato anche con Sassari e .\nHa allenato l'Under-13 maschile del Basket Trapani e la squadra trapanese di basket in carrozzina.\nStatistiche.\nStatistiche in campionato.\n\"Dati aggiornati al 30 giugno 1998\"\nStatistiche nelle coppe europee.\n\"Dati aggiornati al 30 giugno 1996\""}
{"id": "4627293", "revid": "125677220", "url": "https://it.wikipedia.org/wiki?curid=4627293", "title": "Fuga di cervelli (film)", "text": "Fuga di cervelli \u00e8 un film del 2013, diretto da Paolo Ruffini, opera prima del regista.\n\u00c8 un remake del film spagnolo \"Fuga de cerebros\".\nTrama.\nEmilio \u00e8 il classico ragazzo \" sfigato \" innamorato segretamente della sua amica di infanzia, Nadia, ma non trova l\u2019occasione adatta per dichiararsi. Quando sta per farlo, la fanciulla gli rivela che ha vinto una borsa di studio per Oxford e che partir\u00e0 a breve. Emilio, amareggiato, trova il modo di farsi accettare nella prestigiosa universit\u00e0 nonostante gli scarsi voti, assieme ai suoi amici Alfredo, ragazzo cieco e da sempre miglior amico di Emilio, Lebowski, hacker provetto e venditore di granite e marijuana, Franco, studente di filosofia senza vocazione e gay non dichiarato, ed infine Alonso, un ragazzo costretto sulla sedia a rotelle malato compulsivo di sesso.\nUna volta giunti in Inghilterra, Emilio inizia a provarci con Nadia suggerendole le risposte alle domande poste dalla docente e la ragazza, per ricambiare il favore, invita l\u2019ingenuo Emilio per studiare assieme la sera stessa. Visto che l\u2019argomento che i due dovrebbero studiare sono i polmoni, Lebowski suggerisce di recarsi nell\u2019obitorio della facolt\u00e0 di medicina e prenderne uno da regalare a Nadia. Lo strano piano fallisce in quanto i ragazzi vengono, per sbaglio, chiusi all\u2019interno e costretti a passare la notte sui lettini per cadaveri. La mattina seguente, la classe di medicina si reca in obitorio per sezionare un cadavere: il prescelto sar\u00e0 Emilio che si finge, appunto, morto; solo il suono della campanella eviter\u00e0 il disastro. Credendo di essere rimasto solo, Emilio si alza e si stende, per sbaglio, su un cadavere, incastrandosi.\nNel dimenarsi, Nadia giunge sul posto e, credendo che Emilio stia avendo un rapporto sessuale con un defunto, scappa impaurita. Nel frattempo, anche Alfredo ed Alonso si danno da fare: Alfredo conosce finalmente la ragazza che annuncia gli avvisi all\u2019altoparlante, mentre Alonso riesce a farsi notare da Karen, una ragazza inglese appassionata di Shakespeare. Dopo giorni di silenzio tra Emilio e Nadia, la ragazza decide di invitare il giovane a cena assieme a tutta la sua famiglia. Accettato l\u2019invito, la cena si rivela essere pi\u00f9 imbarazzante del previsto: i parenti di Nadia, psicologi, cominciano a fare domande ad Emilio riguardo a quanto successo in obitorio (spiegandole poi, a fine cena, che il ragazzo non ha i sintomi di un qualche disturbo mentale, tranne l'essere innamorato).\nNel frattempo anche Alonso ed Alfredo organizzano una cena con le loro ragazze, ma entrambe finiscono nel peggiore dei modi: Alonso nasconde la disabilit\u00e0 a Karen e lei, quando vede che il ragazzo non si sposta per far passare un uomo handicappato, si arrabbia e scappa mentre Alfredo, dopo aver nascosto anch'egli la sua disabilit\u00e0, scopre che pure Claudia, la ragazza dell\u2019altoparlante, \u00e8 cieca e scappa senza dirle nulla. Dopo una nottata passata a sbronzarsi al parco, Emilio si sfoga contro i suoi amici, insultandoli e facendo capire loro che \u00e8 il momento di cambiare. Il gruppo \u00e8 scosso da queste parole. Il giorno seguente, prima di prendere il treno per tornare in Italia, Emilio parla con Claudia nel suo studio di registrazione; il ragazzo si sfoga un po\u2019 sulla sua situazione sentimentale complicata con Nadia e di quella coi suoi migliori amici ma, all\u2019insaputa di Emilio, il microfono di registrazione era rimasto aperto e tutta l\u2019universit\u00e0 ha potuto sentire il discorso commovente.\nGli amici di Emilio, allora, decidono di intervenire e di fermare il ragazzo che sta per partire per l\u2019Italia; prima di partire all\u2019inseguimento, Karen e Claudia si riappacificano con Alfredo ed Alonso. Quando giungono in stazione, Nadia non trova le parole giuste per convincerlo a restare ed Emilio prende il treno. Lebowski, con l\u2019aiuto di Karen ed Alonso, entra nella cabina di controllo e ferma il treno, riportandolo alla stazione. Quando Emilio scende dal treno, spiazzato da quanto accaduto, gli si avvicina Nadia che lo bacia. Anche Alonso ed Alfredo, nel frattempo, si fidanzano con Karen e Claudia mentre Franco, alla quale \u00e8 cresciuto un prosperoso seno per gli effetti collaterali delle pillole che sta testando, e Lebowski si baciano.\nProduzione.\nLe riprese del film sono iniziate il 20 maggio 2013 e si sono svolte a Torino.\nDistribuzione.\nL'uscita nelle sale cinematografiche italiane \u00e8 avvenuta il 21 novembre 2013.\nAccoglienza.\nIncassi.\nNel fine settimana d'esordio il film ha incassato 1.891.199 euro. Al 16 dicembre 2013 il film ha guadagnato 4.998.836 euro, con un buon successo di pubblico.\nCritica.\nIl film \u00e8 stato accolto negativamente dalla critica cinematografica: MyMovies assegna al film 1.35/5, mentre movieplayer.it gli assegna il punteggio di 1.6/5.\nCuriosit\u00e0.\nNella scena della stazione ha partecipato anche Diego Abatantuono in un cameo; lo si pu\u00f2 notare mentre passeggia parlando al cellulare."}
{"id": "4627299", "revid": "60340010", "url": "https://it.wikipedia.org/wiki?curid=4627299", "title": "Telefono trasportabile", "text": ""}
{"id": "4627300", "revid": "184755", "url": "https://it.wikipedia.org/wiki?curid=4627300", "title": "Cavo telefonico", "text": ""}
{"id": "4627301", "revid": "486946", "url": "https://it.wikipedia.org/wiki?curid=4627301", "title": "Gradski stadion u Poljudu", "text": ""}
{"id": "4627303", "revid": "33751", "url": "https://it.wikipedia.org/wiki?curid=4627303", "title": "Stadio Ankara 19 May\u0131s", "text": ""}
{"id": "4627305", "revid": "767487", "url": "https://it.wikipedia.org/wiki?curid=4627305", "title": "Forze occulte", "text": "Forze occulte (\"Forces occultes\") \u00e8 un film del 1943 diretto da Paul Riche, al suo ultimo film prima della condanna a morte per collaborazionismo.\nTrama.\nIl giovane deputato Avenel, su consiglio di alcuni deputati massoni, decide di entrare nella massoneria per avere un'ascesa carriera politica. Dopo il rito iniziatico, rimane per\u00f2 deluso dalla corruzione e dagli scandali politici massonici, scoprendo in pi\u00f9 una cospirazione tra massoni, ebrei e nazioni angloamericane per spingere la Francia in una guerra contro la Germania.\nProduzione.\nIl film antimassonico, e antigiudaico, nell'intenzione del regista \u00e8 una denuncia contro la massoneria, il parlamentarismo e gli ebrei, ovvero contro il cosiddetto complotto giudaico-massonico. Il film venne realizzato durante l'occupazione nazista per fini propagandistici.\nIl regista Paul Riche e lo sceneggiatore Jean Marqu\u00e8s-Rivi\u00e8re in quel tempo erano entrambi ex massoni, Richie infatti era stato \"Venerabile della Loggia Ernest Renan\" al \"Grande Oriente di Francia\" mentre Rivi\u00e8re, appassionato di esoterismo, era stato introdotto agli inizi del 1930 nella \"Gran Loggia di Francia\", lasciata nel 1931 perch\u00e9 non in sintonia con la filosofia massonica. Dopo la liberazione della Francia, il regista, lo sceneggiatore e il produttore Muzard, furono severamente puniti per la palese collaborazione con il Governo di Vichy e i nazisti. Paul Riche, tra l'altro giornalista della rivista fascista francese \"Au Pilori\", fu condannato a morte e fucilato da un plotone di esecuzione ad Arcueil, il 29 marzo 1949. Jean Marqu\u00e8s-Rivi\u00e8re, condannato a morte dal Tribunale di Parigi il 21 gennaio 1947, con perdita dei diritti di cittadino francese e confisca dei beni, fugg\u00ec in Spagna dove mor\u00ec anni dopo. Il produttore Robert Muzard il 25 novembre 1945 fu condannato a 3 anni di reclusione.\nRiprese.\nLe riprese iniziarono il 9 settembre 1942 negli studi della Nova Films di Courbevoie. La scena iniziale alla camera dei deputati fu girata proprio al Palazzo Borbone e grazie alle risorse fornite dalla Germania nazista, ossia 1.350.000 franchi, furono impegnati 350 uomini che interpretavano i deputati e 50 donne che interpretavano il pubblico. Per le scene nella loggia fu utilizzato materiale confiscato alla massoneria dalla polizia di Vichy, e girato in parte nella sede occupata del Grande Oriente di Francia.\nDistribuzione.\nLa prima proiezione ebbe luogo in un teatro sugli Champs-\u00c9lys\u00e9es, a Parigi, il 9 marzo 1943. In tutta la Francia vennero distribuite solo 19 copie, di cui diversi gestori decisero di non proiettare. In Italia il film \u00e8 stato trasmesso su Rai3 il 24 febbraio 2007.\nNel febbraio 2009 \u00e8 stato pubblicato in Francia il DVD con un libretto interno di 92 pagine. Il tutto a cura di Jean-Louis COY, Jean-Robert Ragache, ex \"Gran Maestro del Grande Oriente di Francia\", e Ren\u00e9 Le Moal, redattore di una rivista del \"Grande Oriente di Francia\", i quali narrano la loro versione sulla massoneria, diversa da quella mostrata nel film.\nAccoglienza.\nNella prima settimana di proiezione a Parigi, il film incass\u00f2 217.245 franchi. Nelle province invece il pubblico non fu attirato dal film, a causa della corta durata."}
{"id": "4627307", "revid": "527403", "url": "https://it.wikipedia.org/wiki?curid=4627307", "title": "Sprint Nextel", "text": ""}
{"id": "4627308", "revid": "720133", "url": "https://it.wikipedia.org/wiki?curid=4627308", "title": "Forces occultes", "text": ""}
{"id": "4627311", "revid": "256896", "url": "https://it.wikipedia.org/wiki?curid=4627311", "title": "ENAL", "text": ""}
{"id": "4627312", "revid": "256896", "url": "https://it.wikipedia.org/wiki?curid=4627312", "title": "Associazione dei cavalieri italiani del Sovrano militare ordine di Malta", "text": ""}
{"id": "4627314", "revid": "478814", "url": "https://it.wikipedia.org/wiki?curid=4627314", "title": "Zdizislaw Ambroziak", "text": ""}
{"id": "4627317", "revid": "256896", "url": "https://it.wikipedia.org/wiki?curid=4627317", "title": "Corpo italiano di soccorso dell'ordine di Malta", "text": ""}
{"id": "4627318", "revid": "256896", "url": "https://it.wikipedia.org/wiki?curid=4627318", "title": "Residenza Sanitaria Assistenziale", "text": ""}
{"id": "4627320", "revid": "256896", "url": "https://it.wikipedia.org/wiki?curid=4627320", "title": "Istituto Nazionale per l'Assicurazione contro le Malattie", "text": ""}
{"id": "4627321", "revid": "256896", "url": "https://it.wikipedia.org/wiki?curid=4627321", "title": "EAGAT", "text": ""}
{"id": "4627322", "revid": "256896", "url": "https://it.wikipedia.org/wiki?curid=4627322", "title": "ENAP", "text": ""}
{"id": "4627327", "revid": "60342557", "url": "https://it.wikipedia.org/wiki?curid=4627327", "title": "Telefonia radiomobile cellulare", "text": ""}
{"id": "4627334", "revid": "1793900", "url": "https://it.wikipedia.org/wiki?curid=4627334", "title": "Refuge de la Fournache", "text": "Il refuge de la Fournache (2.330\u00a0) \u00e8 un rifugio alpino situato nel massiccio della Vanoise nelle Alpi della Vanoise e del Grand Arc. Si trova nel comune di Aussois.\nCaratteristiche.\nSi trova nel parco nazionale della Vanoise. \u00c8 un antico alpeggio completamente rinnovato.\nNon lontano dal rifugio si trova il pi\u00f9 importante refuge de la Dent Parrach\u00e9e rispetto al quale pu\u00f2 costituire una valida alternativa.\nAccesso.\nL'accesso avviene da Aussois e passando dal Lago di Plan-d'Amont. Si pu\u00f2 salire con l'automobile fino ai parcheggi che si trovano tra il Lago di Plan-d'Aval ed il Lago di Plan-d'Amont. Dal parcheggio il rifugio \u00e8 raggiungibile in un'ora circa."}
{"id": "4627335", "revid": "1573940", "url": "https://it.wikipedia.org/wiki?curid=4627335", "title": "Ippocleide", "text": "Biografia.\nFiglio di Tisandro (), Ippocleide apparteneva alla famiglia dei Filaidi, la stessa di Milziade e Cimone.\nFu arconte eponimo nell'anno 566-565 a.C. e, durante il suo mandato, fece costruire la statua di Atena Promachos (\u03c0\u03c1\u1f40\u03bc\u03b1\u03c7\u03bf\u03c2). Un frammento dello storico Ferecide di Atene ricorda che durante l'arcontato di Ippocleide furono organizzate le Panatenee.\n\u00c8 noto per aver pronunciato una frase rimasta proverbiale come sinonimo di indifferenza, quando fu scartato dalla competizione per sposare Agariste, figlia di Clistene, tiranno di Sicione.\nLa frase famosa.\nErodoto racconta che, qualche anno prima del 566 a.C., Ippocleide visse per alcuni mesi alla corte dell'influente tiranno di Sicione, Clistene, assieme ad altri pretendenti alla mano della figlia di questi, Agariste.\nIn occasione del banchetto nel quale avrebbe dovuto sciogliere la riserva e rivelare il nome del futuro sposo della figlia, Clistene si accorse che Ippocleide, che era in quel momento il favorito per il matrimonio, stava su un tavolo in equilibrio sulla testa, e muoveva le gambe per aria seguendo il tempo della musica che veniva in quel momento suonata dai flautisti. Quando Clistene disse al candidato genero che in questo modo si \"ballava via il matrimonio\", Ippocleide, per tutta risposta, disse: \"\u03bf\u1f50 \u03c6\u03c1\u03bf\u03bd\u03c4\u1f76\u03c2 \u1f39\u03c0\u03c0\u03bf\u03ba\u03bb\u03b5\u03af\u03b4\u1fc3\" (\"ad Ippocleide non importa\"), espressione rimasta poi proverbiale.\nClistene scelse quindi Megacle, della famiglia degli Alcmeonidi come sposo per Agariste, ma don\u00f2 in ogni caso un talento d'argento ad Ippocleide e a gli altri pretendenti scartati.\nLa frase pronunciata da Ippocleide \u00e8 ben nota agli autori successivi: Aristofane la parafrasa nelle \"Vespe\" e Plutarco, riferendosi ad Erodoto, scrisse che allo storico di Alicarnasso non importava nulla della verit\u00e0, e lo paragon\u00f2 per questo ad Ippocleide.\nIn epoca moderna, Thomas Edward Lawrence mise sul portone della sua casa un'iscrizione colla parte iniziale della frase di Ippocleide: \"\u03bf\u1f50 \u03c6\u03c1\u03bf\u03bd\u03c4\u1f76\u03c2\", \"non importa\"."}
{"id": "4627337", "revid": "647919", "url": "https://it.wikipedia.org/wiki?curid=4627337", "title": "Knight Commander of the Order of the Bath", "text": ""}
{"id": "4627338", "revid": "88812", "url": "https://it.wikipedia.org/wiki?curid=4627338", "title": "George de Tollemonde", "text": ""}
{"id": "4627340", "revid": "83531", "url": "https://it.wikipedia.org/wiki?curid=4627340", "title": "Unione Sportiva Anconitana-Bianchi 1937-1938", "text": "Questa pagina raccoglie i dati riguardanti l'Unione Sportiva Anconitana-Bianchi nelle competizioni ufficiali della stagione 1937-1938."}
{"id": "4627343", "revid": "547034", "url": "https://it.wikipedia.org/wiki?curid=4627343", "title": "Via dei Della Robbia", "text": "Via dei Della Robbia \u00e8 una strada di Firenze, che va da piazza Savonarola, angolo via Benivieni, al viale Giuseppe Mazzini (in prossimit\u00e0 dell'innesto con il viale Bernardo Segni), parallela al viale Giacomo Matteotti, uno dei viali di Circonvallazione. Lungo il suo tracciato si incontrano via Benedetto Varchi, via Jacopo Nardi, via Giuseppe La Farina, via Giambologna, via degli Artisti.\nStoria.\nLo sviluppo urbano di questa zona di Firenze, immediatamente fuori dal centro, risale al periodo di Firenze Capitale (1865-1871) e dei piani di sviluppo di Giuseppe Poggi, che demol\u00ec le mura e cre\u00f2 gli ampi viali alla parigina. La denominazione (nella forma via Robbia) \u00e8 attestata dal 1884, anno che ugualmente \u00e8 indicativo della realizzazione del tracciato. Dopo la ripresa dalla drammatica crisi economica attraversata dal Comune dopo il trasferimento della capitale a Roma, provocata proprio dagli ingenti investimenti legati al suo rinnovamento urbanistico, fu completato il piano. Sorsero cos\u00ec palazzine, ville e villini per l'alta borghesia dell'epoca, spesso in stile eclettico o Liberty, che dimostrano con la loro datazione uno sviluppo ben successivo al trasferimento della capitale. Per quanto riguarda il tratto prossimo al viale Giuseppe Mazzini sono inoltre da tenere presenti i limiti posti all'urbanizzazione dell'area per la presenza della strada ferrata aretina e della relativa stazione ferroviaria di Porta alla Croce, demolita solo nel 1896.\nIn via Della Robbia, essendo immediatamente dietro il piazzale Donatello, vivevano numerosi artisti, che andarono a formare il cosiddetto Gruppo Donatello. La presenza di figure che animarono la vita culturale fiorentina \u00e8 testimoniata da un paio di targhe commemorative lungo la via.\nDescrizione.\nEdifici.\nGli edifici con voce propria hanno i riferimenti bibliografici nella voce specifica.\nIl via dei Della Robbia ha anche sede il consolato generale della Repubblica Popolare Cinese a Firenze.\nLapidi.\nAl numero 50 si trova una lapide dedicata alla nascita della rivista \"La Voce\":\nAl 68 un ricordo di Robert Davidsohn, con piccolo busto di profilo a bassorilievo:"}
{"id": "4627344", "revid": "2175", "url": "https://it.wikipedia.org/wiki?curid=4627344", "title": "B\u00f6sekendorf", "text": ""}
{"id": "4627346", "revid": "920621", "url": "https://it.wikipedia.org/wiki?curid=4627346", "title": "Jo\u00ebl Flateau", "text": "Biografia.\n\u00c8 diventato famoso a livello internazionale nel 1958, a soli otto anni, grazie al film \"Senza famiglia\". Terminata la sua carriera di attore bambino entra a far parte della band M.A.P.O, gruppo musicale capitanato da Marino Maillard.\nCon i M.A.P.O fa diverse tourn\u00e9e in Europa; il gruppo musicale lavora anche a fianco di Rod Stewart e apre il suo concerto di Losanna.\nIn Italia hanno collaborato con Mariella Nava ed altri artisti di fama nazionale. Verso la fine della loro carriera si trasferiscono in Sardegna dove anche qui svolgono diversi spettacoli."}
{"id": "4627347", "revid": "1573940", "url": "https://it.wikipedia.org/wiki?curid=4627347", "title": "Gazu hyakki tsurezure bukuro", "text": " \u00e8 il quarto ed ultimo libro dell'artista giapponese Toriyama Sekien della celebre serie \"Gazu hyakki yagy\u014d\" pubblicata nel 1779. Questi album sono dei bestiari soprannaturali, che comprendono fantasmi, spiriti, apparizioni e mostri, di cui molti provengono dalla letteratura, dal folclore e da altre arti giapponesi. Queste immagini hanno esercitato una grande influenza sull'immaginario collettivo degli \"y\u014dkai\" in Giappone."}
{"id": "4627350", "revid": "1543377", "url": "https://it.wikipedia.org/wiki?curid=4627350", "title": "Multipiano in legno", "text": "La definizione di multipiano in legno \u00e8 ed \u00e8 in uso in Italia a partire dal 2008, cio\u00e8 dall'introduzione del legno nelle Norme tecniche italiane per le costruzioni, alla pari degli altri materiali da costruzione. La possibilit\u00e0 di realizzare edifici con struttura in legno senza particolari limitazioni nel numero di piani ha avuto come conseguenza la realizzazione di edifici a pi\u00f9 piani anche di notevoli dimensioni e la necessit\u00e0 di definire il tipo di realizzazione. Essendo gi\u00e0 in uso la possibilit\u00e0 di edificare in legno fino a 4 piani (compreso il piano interrato), con il termine \"Multipiano in Legno\", nelle norme di edilizia in Italia si intende un edificio realizzato con struttura portante di legno con un numero di piani maggiore o uguale di quattro, compresi eventuali piani interrati.\nTecniche costruttive.\nNella realizzazione dei multipiano in legno \u00e8 indispensabile che venga rispettato nel procedimento di calcolo e verifica un approccio di tipo prestazionale. In sostanza le limitazioni provengono esclusivamente dalle prestazioni dell'edificio e quindi dei singoli elementi strutturali che lo compongono.\nLe tecniche costruttive adoperate sono:\nQui di seguito si riportano le differenze tra sistema a telaio e x-lam.\nStruttura X-lam. Questa struttura \u00e8 basata su strati incrociati di legno massiccio che formano l'ossatura dell'edificio. Poi viene integrata da strati di materiale isolante naturale. Il pannello di legno multi strato \u00e8 realizzato con tavole di abete a strati incrociati incollati tra loro (con colle senza formaldeide) o tenuti insieme da viti di legno (a secco).\nStruttura a Telaio. Questa struttura invece \u00e8 composta da pilastri e travi in legno che danno la struttura portante. Quest'ultima viene poi tamponata con tavole in diagonale o pannelli a base lignea. Il materiale isolante \u00e8 collocato internamente.\nStrutture multipiano a pannelli portanti.\nQuesto genere di strutture rappresenta percentualmente la tipologia costruttiva maggiormente impiegata nella realizzazione dei multipiano in legno, grazie soprattutto alla possibilit\u00e0 di raggiungere elevate prestazioni e quindi di sviluppare un maggior numero di piani in altezza.\nIl materiale adoperato per la realizzazione dei pannelli \u00e8 l'XLAM o anche (CLT).\nXLAM \u00e8 un acronimo inglese che significa Cross Laminated Timber. Indica pannelli di legno (generalmente di abete, pino o larice) composti da strati di tavole sovrapposti a fibratura incrociata in maniera che la fibratura di ogni strato (nel piano del pannello), sia ruotata di 90 gradi rispetto agli strati confinanti. \nI singoli strati di tavole hanno spessore variabile. \nL'utilizzo in edilizia \u00e8 per particolari strutture sismoresistenti e dalle elevate prestazioni termiche in genere concepite per un comportamento \u201cscatolare\u201d.\nL'uso del pannello XLAM \u00e8 indifferentemente indirizzato sia alle pareti che ai solai.\nL'elemento piano che si ottiene alla fine del processo di produzione \u00e8 generalmente rettangolare.\nAltezza massima degli edifici in legno.\nSecondo quanto dispone la normativa tecnica di cui al D. Min. Infrastrutture 14/01/2008, le strutture in legno che non accedono alle riserve anelastiche e che ricadono in zona 1, sono soggette ad una limitazione di piani fuoriterra pari a due dal piano di campagna.\nPer le strutture che accedono alle riserve anelastiche e quindi in grado di dissipare l'energia sismica e pi\u00f9 in generale per tutte le altre ricadenti in qualsiasi altra zona, non esiste alcuna limitazione in altezza, poich\u00e9 questa deve essere opportunamente limitata solo in funzione della capacit\u00e0 dissipativa e deformativa in base alla classificazione sismica del territorio.\nCoefficiente di struttura.\nNella realizzazione di edifici multipiano in legno a pannelli portanti di XLAM, la Normativa Tecnica rimanda alla tabella 7.7.1. Dallo schema tabellare l'unico esempio di struttura tabellata che si riferisce ai pannelli incollati ricade sotto la Classe B \"strutture aventi una bassa capacit\u00e0 di dissipazione di energia\". Per la tipologia XLAM che \u00e8 certamente a pannelli di \"parete incollati\", la tabella 7.7.1 fornisce il coefficiente qo tabellato pari a 2,0.\nQuesta condizione derivata dalla normativa \u00e8 fortemente penalizzante per la tipologia strutturale, poich\u00e9 la sperimentazione scientifica ha dimostrato ampiamente che strutture di questo tipo rispondono con un fattore di struttura pari a 3. I risultati sperimentali permettono di concludere che questo genere di strutture \u00e8 particolarmente indicato per una progettazione che nei confronti dell'azione sismica vuole sposare la filosofia del NDD (no damage design), cio\u00e8 una progettazione che privilegia l'assenza totale di danni a seguito di un evento sismico."}
{"id": "4627352", "revid": "767487", "url": "https://it.wikipedia.org/wiki?curid=4627352", "title": "Unione Sportiva Sanremese 1937-1938", "text": "Questa pagina raccoglie i dati riguardanti l'Unione Sportiva Sanremese nelle competizioni ufficiali della stagione 1937-1938."}
{"id": "4627357", "revid": "1543377", "url": "https://it.wikipedia.org/wiki?curid=4627357", "title": "Prix Madeleine Zepter", "text": "Il Prix Litt\u00e9raire Europ\u00e9en Madeleine Zepter \u00e8 un premio letterario francese. Si propone di premiare scrittori europei tradotti in Francese. Istituito nel 2002, \u00e8 stato assegnato dal 2003. Deve il suo nome a Madeleine Zepter, una mecenate delle arti, la quale lo ha cofondato con lo scrittore e medico serbo Vladan Radoman. Il premio \u00e8 assegnato a dicembre e consiste in 2.000\u20ac."}
{"id": "4627361", "revid": "785616", "url": "https://it.wikipedia.org/wiki?curid=4627361", "title": "Cento demoni del presente e del passato illustrati", "text": ""}
{"id": "4627362", "revid": "339392", "url": "https://it.wikipedia.org/wiki?curid=4627362", "title": "Supplemento ai cento demoni del presente e del passato", "text": ""}
{"id": "4627363", "revid": "339392", "url": "https://it.wikipedia.org/wiki?curid=4627363", "title": "La borsa illustrata dei cento demoni casuali", "text": ""}
{"id": "4627364", "revid": "36426", "url": "https://it.wikipedia.org/wiki?curid=4627364", "title": "Via degli Artisti", "text": "Via degli Artisti \u00e8 una strada di Firenze, che va dal piazzale Donatello a piazza Vasari.\nStoria.\nLo sviluppo urbano di questa zona di Firenze, immediatamente fuori dal centro, risale al periodo di Firenze Capitale (1865-1871) e dei piani di sviluppo di Giuseppe Poggi, che demol\u00ec le mura e cre\u00f2 gli ampi viali alla parigina. Sorsero palazzine, ville e villini per l'alta borghesia dell'epoca, spesso in stile eclettico o Liberty. In via degli Artisti, come ricorda lo stesso nome, e nel vicino piazzale Donatello si install\u00f2 in particolare una nutrita e vivace colonia di pittori, scultori, ceramografi, ecc., che risiedevano in edifici ancora esistenti, riconoscibili per le finestrature particolarmente ampie, adatte a far entrare abbondante luce solare necessaria alla pratica del mestiere artistico. Molti di loro si costituirono in seguito nel cosiddetto Gruppo Donatello. La loro presenza \u00e8 testimoniata da alcune lapidi commemorative lungo la via e nei dintorni.\nDescrizione.\nLungo la strada si trova l'ingresso dell'antico cimitero della Misericordia che, come il vicino Cimitero degli inglesi, fu costruito in questa zona quando era appena fuori dalle mura, fin dal 1747. Pressoch\u00e9 saturatosi nel corso dell'Ottocento, \u00e8 oggi un cimitero per lo pi\u00f9 storico, con le nuove inumazioni delegate in massima parte al cimitero di Soffiano, sempre dell'arciconfraternita della Misericordia.\nTengono viva la tradizione artistica della zona la sede del Gruppo Donatello, che organizza spesso mostre dei suoi com ponenti, e il Museo Amalia Ciardi Dupr\u00e9, galleria-laboratorio della scultrice.\nLapidi.\nAl numero 16r/18 si trova una memoria di Mario Moschi:\nAltre lapidi si trovano nelle vicine piazza Conti e via Marsilio Ficino.\nTabernacoli.\nAl n. 5 \u00e8 appeso un tondo con la \"Madonna col Bambino\", in stile neoquattrocentesco."}
{"id": "4627370", "revid": "47767", "url": "https://it.wikipedia.org/wiki?curid=4627370", "title": "Felice da Nola", "text": ""}
{"id": "4627372", "revid": "830939", "url": "https://it.wikipedia.org/wiki?curid=4627372", "title": "Ekdromoi", "text": ""}
{"id": "4627373", "revid": "830939", "url": "https://it.wikipedia.org/wiki?curid=4627373", "title": "Ginneti", "text": ""}
{"id": "4627374", "revid": "830939", "url": "https://it.wikipedia.org/wiki?curid=4627374", "title": "Hamippoi", "text": ""}
{"id": "4627375", "revid": "36426", "url": "https://it.wikipedia.org/wiki?curid=4627375", "title": "Via Masaccio", "text": "Via Masaccio \u00e8 una lunga strada semicentrale di Firenze, che va dal viale Don Giovanni Minzoni a via Capo di Mondo.\nStoria e descrizione.\nLo sviluppo urbano di questa zona di Firenze, immediatamente fuori dal centro, risale al periodo di Firenze Capitale (1865-1871) e dei piani di sviluppo di Giuseppe Poggi, che demol\u00ec le mura e cre\u00f2 gli ampi viali alla parigina. Sorsero palazzine, ville e villini per l'alta borghesia dell'epoca, spesso in stile eclettico o Liberty. \nVia Masaccio fu ridedicata al pittore rinascimentale nel 1882, dopo essere stata dedicata a Niccol\u00f2 Machiavelli (a cui venne invece dedicato un ampio viale nella zona dei Colli. La strada corre parallela al viale Giacomo Matteotti e per la sua posizione un po' defilata, venne caratterizzata da palazzi residenziali per il ceto medio e popolare. Alcune realizzazioni di pregio si aggiunsero nel corso del Novecento, come la gi\u00e0 sede Sip, progettata da Giovanni Michelucci nel 1962 e terminato nel 1967. Tra gli edifici che si distinguono ci sono poi l'Istituto professionale Benvenuto Cellini, non lontano dal viale Mazzini, e l'edificio commerciale, oggi Esselunga, nell'isolato confinante col viale don Minzoni. \nAll'incrocio con via fra' Domenico Buonvincini si trova un tabernacolo con una \"Madonna della Divina Benedizione\" scolpita da Bruno Lucchesi nel 1954; \u00e8 considerato il primo tabernacolo eretto a Firenze dopo la seconda guerra mondiale e fu donato dagli impresari Lastrucci e Maserati con la Compagnia dei nuovi Laudesi della vicina parrocchia di San Francesco. \nAl 218 una lapide ricorda don Lorenzo Milani: "}
{"id": "4627380", "revid": "938", "url": "https://it.wikipedia.org/wiki?curid=4627380", "title": "Campionati italiani assoluti di atletica leggera 2013", "text": "I CIII campionati italiani assoluti di atletica leggera si sono tenuti a Milano, presso l'Arena Civica, tra il 26 e il 28 luglio 2013. Sono stati assegnati 44 titoli italiani in 22 specialit\u00e0, al maschile e al femminile.\nDurante la manifestazione si sono svolti anche i campionati italiani assoluti di prove multiple, che hanno visto l'assegnazione di 2 titoli: uno nell'eptathlon e uno nel decathlon, oltre al Grand Prix Eptathlon e al Grand Prix Decathlon.\nLe gare di marcia erano valide per il campionato italiano di societ\u00e0 di marcia."}
{"id": "4627383", "revid": "1442080", "url": "https://it.wikipedia.org/wiki?curid=4627383", "title": "Charles Sturt Adelaide International 2013 - Singolare", "text": "Il singolare del Charles Sturt Adelaide International 2013 \u00e8 stato un torneo di tennis facente parte dell'ATP Challenger Tour 2013.\nMatthew Barton ha vinto la prima edizione del torneo battendo in finale James Ward 6\u20132, 6\u20133."}
{"id": "4627387", "revid": "717966", "url": "https://it.wikipedia.org/wiki?curid=4627387", "title": "613 comandamenti", "text": ""}
{"id": "4627388", "revid": "1543377", "url": "https://it.wikipedia.org/wiki?curid=4627388", "title": "Tiro ai Giochi della VII Olimpiade - Carabina libera individuale", "text": "La competizione della carabina libera individuale di tiro a segno ai Giochi della VII Olimpiade si tenne il 31 luglio 1920 a Camp de Beverloo, Leopoldsburg.\nRisultati.\nDistanza 300 metri. 40 colpi in piedi, 40 colpi in ginocchio o seduti, 40 colpi a terra."}
{"id": "4627389", "revid": "827882", "url": "https://it.wikipedia.org/wiki?curid=4627389", "title": "Merenda (disambigua)", "text": ""}
{"id": "4627397", "revid": "1442080", "url": "https://it.wikipedia.org/wiki?curid=4627397", "title": "Charles Sturt Adelaide International 2013 - Doppio", "text": "Il doppio del Charles Sturt Adelaide International 2013 \u00e8 stato un torneo di tennis facente parte dell'ATP Challenger Tour 2013.\nSamuel Groth e Matt Reid hanno vinto la prima edizione del torneo battendo in finale James Duckworth e Greg Jones 6-2, 6-4."}
{"id": "4627401", "revid": "228587", "url": "https://it.wikipedia.org/wiki?curid=4627401", "title": "Matchbox 20", "text": ""}
{"id": "4627402", "revid": "36426", "url": "https://it.wikipedia.org/wiki?curid=4627402", "title": "Via Mannelli", "text": "Via Mannelli \u00e8 una strada di Firenze, che va dal cavalcavia dell'Affrico a piazza Vasari.\nStoria e descrizione.\nLo sviluppo urbano di questa zona di Firenze, immediatamente fuori dal centro, risale al periodo di Firenze Capitale (1865-1871) e dei piani di sviluppo di Giuseppe Poggi, che demol\u00ec le mura e cre\u00f2 gli ampi viali alla parigina. Sorsero palazzine, ville e villini per l'alta borghesia dell'epoca, spesso in stile eclettico o Liberty, e, all'allontanarsi dal centro, abitazioni destinate ai ceti medio e popolare. Via Mannelli \u00e8 dedicata alla famiglia Mannelli nota per essere proprietaria della torre presso il Ponte Vecchio attorno alla quale gira il corridoio vasariano per la loro opposizione a farsi attraversare. La ragione della dedica di questa strada \u00e8 legata alla presenza, poco distante, della villa del Malcantone, che essi ereditarono dai Galilei.\nLa strada, che originariamente arrivava fino al viale Regina Vittoria (oggi viale Don Minzoni) finch\u00e9 un tratto di essa non fu ridedicato a Luca Giordano, venne rimpicciolita in ampiezza nel 1896 per la creazione della nuova Ferrovia Firenze-Roma e della stazione di Campo di Marte, ricostruita dopo un incendio nel 1908 e pi\u00f9 volte riammodernata. Oggi un muro continuo nasconde la ferrovia, che \u00e8 attraversata tra via Mannelli e via del Campo d'Arrigo, da due cavalcavia pedonali, uno dei quali piuttosto recente; il passaggio veicolare deve invece usare via Antonio Pacinotti e il cavalcavia dell'Affrico. \nAll'angolo con via Paolo Sarpi si trova un gruppo di case popolari realizzate nel 1896; a quello col viale Giuseppe Mazzini aveva sede, dal 1897, l'Asilo degli Orfani dei marinai, istituito su iniziativa di un comitato presieduto dal duca Leone Strozzi e animato dallo scrittore Jack Bolina e dal capitano di marina Carlo Bargellini; quando fu soppresso, negli anni cinquanta, prese il suo posto l'istituto professionale Aurelio Saffi e poi la scuola media Masaccio.\nAl 63 si trovano due lapidi che ricordano i bombardamenti della seconda guerra mondiale:\nNella vicina via Landucci inoltre, al 10, un'altra lapide ricorda il cantante Odoardo Spadaro:\nL'ultimo tratto di via Mannelli \u00e8 caratterizzato da edifici moderni. In fondo, a un bivio, sorge l'unico residuo del passato, un'edicola cinquecentesca arricchita da un affresco manierista della scuola di Andrea del Sarto o di Raffaellino del Garbo, che rappresenta la \"Madonna col Bambino, san Benedetto e un altro santo\". Ricorda in questa zona la presenza del monastero di San Benedetto al Mugnone, distrutto durante l'assedio di Firenze."}
{"id": "4627404", "revid": "287204", "url": "https://it.wikipedia.org/wiki?curid=4627404", "title": "Draft NFL 1937", "text": "Il Draft NFL 1937, il secondo della storia, si \u00e8 tenuto il 12 dicembre 1936 all'Hotel Lincoln di New York.\nHall of Fame.\nAll'annata 2013, due giocatori della classe del Draft 1937 sono stati inseriti nella Pro Football Hall of Fame:"}
{"id": "4627412", "revid": "729019", "url": "https://it.wikipedia.org/wiki?curid=4627412", "title": "Heinkel HE 18", "text": "L'Heinkel HE 18 era un aereo da turismo leggero, monomotore e biposto, sviluppato dall'azienda aeronautica tedesca Ernst Heinkel Flugzeugwerke nei primi anni venti del XX secolo.\nSviluppo del precedente Heinkel HE 3 era destinato al mercato dell'aviazione generale e, data la sua configurazione biposto, alla formazione dei nuovi piloti civili nelle scuole di volo del periodo.\nStoria del progetto.\nCon il termine della prima guerra mondiale, dopo la stesura del Trattato di Versailles del 1919, l'aviazione dell'oramai smembrato Impero tedesco era stata drasticamente ridotta e i voli, dopo un iniziale divieto, poterono essere ripresi dopo qualche tempo ma limitatamente ai servizi di trasporto civile. La timida rinascita del mercato dell'aviazione nella neofondata Repubblica di Weimar indusse alcune aziende a sviluppare nuovi modelli espressamente progettati per sostituire i pochi velivoli residuati bellici convertiti a tale scopo. In questo periodo, oltre ai grandi modelli destinati al trasporto commerciale, vi fu un proliferare di progetti destinati all'aviazione leggera, sia a scopo turistico che sportivo con modelli che potevano essere sfruttati anche per la formazione di nuovi piloti.\nIn quest'ambito Ernst Heinkel, a capo dell'azienda aeronautica che fond\u00f2 nel 1922, decise di introdurre un nuovo modello che potesse risultare concorrenziale a quelli gi\u00e0 presenti nella fascia di mercato sfruttando l'esperienza acquisita dal modello HE 3 ma adeguando il progetto alle ultime tecnologie. Il risultato fu l'HE 18, un velivolo biposto ad ala bassa e carrello fisso realizzato in materiali metallici.\nTecnica.\nL'HE 18 era un velivolo dall'impostazione convenzionale dalla struttura metallica che riproponeva la configurazione generale del suo predecessore, l'HE 3, ovvero un monomotore con configurazione alare monoplana e carrello fisso, tuttavia erano sostanziali le modifiche al progetto originale, che vanno dal materiale di costruzione alla quantit\u00e0 di posti disponibili.\nLa fusoliera, realizzata con una struttura in acciaio saldato ricoperta in tela trattata, presentava i due abitacoli separati in tandem, entrambi aperti e dotati di un piccolo parabrezza, dotati di doppi comandi con quello anteriore facilmente staccabile per convertire velocemente l'uso da addestratore a semplice aereo da turismo. Bench\u00e9 previsto con struttura metallica, era possibile ottenere su richiesta del committente una pi\u00f9 tradizionale struttura lignea. Posteriormente terminava in un impennaggio convenzionale monoderiva.\nLa configurazione alare era monoplana, con l'ala collocata bassa sulla fusoliera e rinforzata da una coppia di aste di controvento a \"V\" per lato. Dotata di alettoni, le ali erano inoltre ripiegabili all'indietro per facilitarne le operazioni di hangaraggio.\nIl modello era normalmente equipaggiato con un carrello d'atterraggio fisso, un semplice biciclo anteriore realizzato in struttura tubolare con le ruote collegate da un assale rigido, integrato da un pattino d'appoggio posteriore posto sotto la coda, ma venne progettato per essere rapidamente sostituito con una coppia di galleggianti trasformandolo in idrovolante.\nLa propulsione era affidata ad un motore radiale di bassa potenza, normalmente prodotto dalla Siemens &amp; Halske, che poteva essere a 5 o a 7 cilindri, rispettivamente il Sh 5 o l'Sh 7, accreditati entrambi di 75 PS (55 kW) di potenza nominale. Era comunque previsto l'installazione di un diverso propulsore su scelta dal committente."}
{"id": "4627417", "revid": "287204", "url": "https://it.wikipedia.org/wiki?curid=4627417", "title": "Open BNP Paribas Banque de Bretagne 2013 - Singolare", "text": "Il singolare dell'Open BNP Paribas Banque de Bretagne 2013 \u00e8 stato un torneo di tennis facente parte dell'ATP Challenger Tour 2013.\nIgor Sijsling era il detentore del titolo ma ha deciso di competere nel torneo di Rotterdam.\nMarius Copil ha battuto in finale Marc Gicquel 7\u20136(11\u20139), 6\u20134."}
{"id": "4627422", "revid": "287204", "url": "https://it.wikipedia.org/wiki?curid=4627422", "title": "Open BNP Paribas Banque de Bretagne 2013 - Doppio", "text": "Il doppio dell'Open BNP Paribas Banque de Bretagne 2013 \u00e8 stato un torneo di tennis facente parte dell'ATP Challenger Tour 2013.\nPierre-Hugues Herbert e Maxime Teixeira erano i detentori del titolo ma hanno deciso di non partecipare.\nJohan Brunstr\u00f6m e Raven Klaasen hanno battuto in finale Jamie Delgado e Ken Skupski 3\u20136, 6\u20132, [10\u20133]."}
{"id": "4627423", "revid": "131145", "url": "https://it.wikipedia.org/wiki?curid=4627423", "title": "Arena Civica Gianni Brera", "text": ""}
{"id": "4627426", "revid": "47767", "url": "https://it.wikipedia.org/wiki?curid=4627426", "title": "Peltasti", "text": ""}
{"id": "4627428", "revid": "1543377", "url": "https://it.wikipedia.org/wiki?curid=4627428", "title": "Tiro ai Giochi della VII Olimpiade - Carabina libera a squadre", "text": "La competizione della carabina libera a squadre di tiro a segno ai Giochi della VII Olimpiade si tenne il 31 luglio 1920 a Camp de Beverloo, Leopoldsburg.\nRisultati.\n5 atleti per squadra, ha valore il punteggio ottenuto nella prova individuale"}
{"id": "4627432", "revid": "729019", "url": "https://it.wikipedia.org/wiki?curid=4627432", "title": "Aeroporto di Tambler", "text": "L'aeroporto di Tambler (tagallo: \"Paliparang Pandaigdig ng Heneral Santos\") (IATA: GEN, ICAO: RPMR), conosciuto anche con il nome commerciale di General Santos International Airport e definito come internazionale dalle autorit\u00e0 dell'aviazione civile filippina \u00e8 un aeroporto filippino situato in Tambler, a 20\u00a0km dal centro della citt\u00e0 di General Santos, nell'estremit\u00e0 meridionale dell'isola di Mindanao, nella provincia di South Cotabato, nella regione di SOCCSKSARGEN. La struttura \u00e8 dotata di una pista di asfalto e cemento lunga , l'altitudine \u00e8 di 154\u00a0m, l'orientamento della pista \u00e8 RWY 17-35. L'aeroporto \u00e8 aperto al traffico commerciale.\nLa struttura fu inaugurata nel 1996 per accogliere il flusso di spettatori, visitatori e atleti giunti per assistere alla quarantaduesima edizione dei giochi nazionali annuali \"Palarong Pambansa\" che si tennero nella provincia di South Cotabato.\nDa quell'occasione il nuovo aeroporto ha sostituito la vecchia e pi\u00f9 piccola struttura dell'aeroporto di Buayan che fu convertita in base aerea militare per l'Aeronautica Militare Filippina con la denominazione di \"Rajah Buayan Air Station\"."}
{"id": "4627434", "revid": "281944", "url": "https://it.wikipedia.org/wiki?curid=4627434", "title": "General Santos International Airport", "text": ""}
{"id": "4627436", "revid": "281944", "url": "https://it.wikipedia.org/wiki?curid=4627436", "title": "Aeroporto di General Santos", "text": ""}
{"id": "4627437", "revid": "281944", "url": "https://it.wikipedia.org/wiki?curid=4627437", "title": "Aeroporto General Santos", "text": ""}
{"id": "4627438", "revid": "281944", "url": "https://it.wikipedia.org/wiki?curid=4627438", "title": "Aeroporto di Buayan", "text": ""}
{"id": "4627440", "revid": "107302560", "url": "https://it.wikipedia.org/wiki?curid=4627440", "title": "Sci alpino ai XXII Giochi olimpici invernali", "text": "Le gare di sci alpino ai XXII Giochi olimpici invernali di So\u010di in Russia si sono svolte dal 9 al 22 febbraio 2014 nella localit\u00e0 di Krasnaja Poljana a circa 45\u00a0km di distanza da So\u010di. Si sono disputate cinque competizioni maschili e altrettante femminili, nelle seguenti discipline: slalom, gigante, supergigante, discesa e supercombinata."}
{"id": "4627460", "revid": "1149807", "url": "https://it.wikipedia.org/wiki?curid=4627460", "title": "Monogatari (light novel)", "text": ", spesso indicata come , \u00e8 una serie di light novel scritta dall'autore giapponese Nisio Isin, disegnata dall'illustratore taiwanese Vofan e pubblicata da K\u014ddansha. La serie \u00e8 iniziata nel 2005 e al 2021 conta 28 volumi. I racconti sono accomunati dal suffisso e sviluppano le vicende di Koyomi Araragi, uno studente del terzo anno delle scuole superiori, che \u00e8 sopravvissuto all'attacco di un vampiro e che si ritrova suo malgrado coinvolto in una serie di apparizioni di d\u00e8i, fantasmi e spiriti.\nIl successo delle light novel ha portato a una serie di adattamenti anime televisivi e original net anime a cura dello studio di animazione Shaft: da luglio 2009 a dicembre 2012 \u00e8 stata trasmessa in Giappone una prima stagione di 30 episodi, a cui ha fatto seguito una seconda stagione di 28 puntate da luglio a dicembre 2013, e una terza di 42 episodi da dicembre 2014 a giugno 2019. Completa il progetto una trilogia di film anime, \"Kizumonogatari\", uscita nel 2016 e 2017. Un adattamento manga dei primi archi narrativi, disegnato da Oh! great e intitolato \"Bakemonogatari - Monster Tale\" \u00e8 in corso di pubblicazione sulla rivista \"Weekly Sh\u014dnen Magazine\" di Kodansha da marzo 2018.\nTrama.\nKoyomi Araragi \u00e8 uno studente liceale del terzo anno che \u00e8 quasi ritornato completamente umano dopo essere diventato per breve tempo un vampiro. Un giorno, la sua compagna di classe Hitagi Senj\u014dgahara, nota per non parlare mai con nessuno, cade dalle scale finendo tra le braccia di Koyomi. Lui scopre cos\u00ec che il peso della compagna \u00e8 quasi nullo, sfidando le leggi della fisica. Dopo essere stato minacciato da lei, che non voleva che il suo segreto venisse scoperto, Koyomi le offre il suo aiuto, e la presenta a Meme Oshino, un uomo di mezza et\u00e0 che vive in una vecchia scuola abbandonata e che aveva aiutato in precedenza Koyomi a ritornare umano. Una volta risolto il problema di Hitagi, la ragazza acconsente di diventare amica di Koyomi e in seguito sua fidanzata.\nKoyomi si ritrova poi coinvolto in una serie di \"apparizioni\" che lo portano ad interessarsi ai casi di Mayoi Hachikuji, una bambina-fantasma; Suruga Kanbaru, una compagna di scuola pi\u00f9 piccola, amica tra l'altro di Hitagi; Nadeko Sengoku, un'amica coetanea delle sue sorelle; e Tsubasa Hanekawa, una sua compagna di classe. Per guarire le ragazze, Koyomi si affida ad Oshino e in seguito a Shinobu, lo stesso vampiro che l'aveva attaccato in precedenza e che nel frattempo ha mutato aspetto, diventando una bambina di otto anni.\nMedia.\nLight novel.\nLa storia, i personaggi e le ambientazioni di \"Monogatari\" sono stati creati per la prima volta da Nisio Isin sotto forma di serie di racconti brevi per la rivista \"Mephisto\" tra l'agosto 2005 e l'aprile 2006. Queste storie \u2014 insieme ad altro nuovo materiale \u2014 sono state raccolte da K\u014ddansha in due volumi denominati e commercializzati rispettivamente a novembre e a dicembre 2006. Le edizioni monografiche presentavano inoltre illustrazioni dell'artista taiwanese Vofan, che avrebbe poi illustrato tutti i seguenti volumi della serie. \nUn prequel, intitolato \"Koyomi Vamp\", \u00e8 stato pubblicato nella prima edizione della rivista \"Pandora\" ed \u00e8 stato riedito nel 2008 come volume indipendente con il titolo di . A questo hanno fatto seguito i due volumi di , pubblicati a settembre 2008 e a giugno 2009. Il primo volume di , pubblicato nel 2010 e sottotitolato , contiene un nuovo prequel di \"Bakemonogatari\", intitolato \"Tsubasa Family\".\nLa seconda saga di \"Monogatari\", sottotitolata \"Second Season\" e pubblicata tra il 2010 e il 2011, approfondisce il rapporto tra Koyomi e ognuna delle eroine. Le light novel che la compongono sono: il secondo volume di \"Nekomonogatari\", sottotitolato , pubblicato a ottobre 2010, del dicembre 2010, del marzo 2011, del giugno 2011, del settembre 2011 e del dicembre 2011.\nLa terza saga, chiamata \"Final Season\", approfondisce la storia di Oshino \u014cgi. \u00c8 composta da sei volumi: , , tre volumi di e . I primi tre volumi sono stati pubblicati tra il 2012 e il 2013, mentre gli ultimi tre nel 2014.\nLa quarta serie \u00e8 stata chiamata \"Off Season\" e conta quattro volumi di storie parallele incentrate su vari personaggi: , pubblicata nell'ottobre 2015, di gennaio 2016 del luglio 2016 e di gennaio 2017.\n\"Monster Season\" \u00e8 la denominazione della quinta saga, pubblicata tra il 2017 e il 2021, che esplora la vita universitaria di Koyomi. \u00c8 composta da sei volumi: , uscito a luglio 2017, di giugno 2018, di aprile 2019, di ottobre 2020, e i due albi di ad agosto 2021.\nAnime.\nL'anime di \"Bakemonogatari\" venne annunciato nell'aprile del 2008 e debutt\u00f2 il 3 luglio 2009 su Tokyo MX. La serie \u00e8 parte del \"Nisio Isin Anime Project\" di Kodansha e fu prodotta dallo studio Shaft, diretta da Tatsuya Oishi sotto la supervisione di Akiyuki Shinb\u014d. La sceneggiatura fu di Fuyashi T\u014d mentre il character design, basato sulle illustrazioni originali di Vofan, e la direzione delle animazioni vennero affidati ad Akio Watanabe. La serie \u00e8 composta da 15 episodi di cui solo i primi 12 furono trasmessi in televisione a causa di una rigidit\u00e0 di programmazione della televisione giapponese. Le ultime 3 puntate vennero distribuite in esclusiva in streaming sul sito ufficiale tra il 3 novembre 2009 e il 25 giugno 2010. Dal 20 novembre 2012 la serie venne resa disponibile in commercio in formato DVD e Blu-ray, per un totale di sei dischi con commenti audio degli attori e altri extra.\nL'adattamento anime di 11 puntate della light novel \"Nisemonogatari\" venne trasmesso a cadenza settimanale dalla mezzanotte tra il 7 e l'8 gennaio 2012 al 18 marzo sulle emittenti Tokyo MX, Tochigi TV e Gunma TV. A partire dal 26 febbraio 2013 le puntate furono pubblicate in commercio in cinque dischi in formato DVD e Blu-ray. Una serie di 4 episodi basata su \"Nekomonogatari (kuro)\" \u00e8 stata trasmessa in televisione in Giappone il 31 dicembre 2012.\nIl 7 luglio 2013 \u00e8 andato in onda il primo episodio della serie \"Monogatari: Second Season\" una nuova trasposizione animata che ha presentato gli eventi raccontati nelle light novel a partire da \"Nekomonogatari (shiro)\" fino a \"Koimonogatari\".. \"Hanamonogatari\", che pure fa parte della seconda serie di racconti, \u00e8 stato escluso da questa serie per motivi di spazio ed \u00e8 stato annunciato come speciale di 5 episodi per il 31 maggio 2014 e in seguito rinviato al 16 agosto 2014. Un volantino distribuito all'uscita del racconto \"Nekomonogatari (kuro)\" ha annunciato che la novel \"Kizumonogatari\" sar\u00e0 trasposta in animazione come lungometraggio.\nColonna sonora.\nLa colonna sonora originale dell'anime \"Bakemonogatari\" venne scritta e arrangiata da Satoru Kosaki dello studio MONACA. Il 21 dicembre 2011 Aniplex ne pubblic\u00f2 in commercio una raccolta in due cd con il titolo di . La serie utilizza una sigla diversa per ogni arco narrativo. Le opening furono scritte dai meg rock e cantate dalle doppiatrici dei personaggi femminili di ciascun capitolo. La sigla di chiusura degli episodi, intitolata venne scritta e composta dalla band Supercell con la parte vocale affidata a Nagi, cantante diventata famosa grazie al popolare sito di video sharing giapponese Nico Nico Douga.\nLa colonna sonora di \"Nisemonogatari\" fu composta sempre da Satoru Kousaki e venne pubblicata in 4 dischi da Aniplex tra il 23 maggio e il 22 agosto 2012, apparendo nelle edizioni DVD e Blu-ray dell'anime. La serie presenta tre sigle di apertura, scritte da meg rock e cantate dalle doppiatrici dei personaggi femminili di ciascun capitolo. La sigla di chiusura degli episodi, intitolata venne scritta e composta da Ryo dei Supercell e cantata dal duo pop ClariS. Con 34.706 copie vendute occup\u00f2 per una settimana il secondo posto nella classifica dei singoli pi\u00f9 venduti, ricoprendone \u2014 il 2 febbraio 2012 \u2014 la prima posizione.\nManga.\nIl 10 gennaio 2018 Nisio Isin annunci\u00f2 tramite il suo account Twitter che \"Bakemonogatari\" avrebbe avuto un adattamento manga. Il 13 febbraio 2018 K\u014ddansha mostr\u00f2 delle illustrazioni di tre personaggi ed apr\u00ec un concorso tramite gli utenti iscritti a Twitter per indovinare quale sarebbe stato l'illustratore della serie. Il 28 febbraio 2018 fu annunciato Oh! great come il disegnatore ufficiale. Il manga \u00e8 stato lanciato sul quindicesimo numero della rivista \"Weekly Sh\u014dnen Magazine\" uscito il 14 marzo 2018. Un'edizione speciale del primo numero contenente una breve storia in prosa scritta da Nisio Isin ed una storia breve intitolata di Oh! great. La serie \u00e8 entrata nella fase finale il 12 gennaio 2022.\nIn Italia la serie \u00e8 stata annunciata al Napoli Comicon 2019 da Star Comics, che lo pubblica con il titolo \"Bakemonogatari - Monster Tale\" dal 13 novembre 2019 nella collana \"Zero\" dove per l'occasione il primo numero \u00e8 uscito in una doppia edizione, una con la copertina normale e una variant.\nAltre opere derivate.\nUn drama CD intitolato venne messo in commercio il 3 agosto 2009. Lo script fu redatto da Nisio Isin ed incluso nel cd.\nIl 23 agosto 2012 fu pubblicato in Giappone il videogioco , prodotto dalla Namco Bandai Games. L'opera consiste in una visual novel per PlayStation Portable.\nAccoglienza.\nDati di vendita.\nSecondo i dati diffusi da Oricon, tutti i dischi della collezione Blu-ray di \"Bakemonogatari\" si piazzarono al primo posto delle classifiche di vendita nella loro prima settimana di uscita. Il primo disco vendette 29.000 copie nella prima settimana di uscita e rimase in testa alle classifiche di vendita per tre settimane di fila. Il secondo disco vendette 39.000 copie nella prima settimana mentre il terzo arriv\u00f2 a 41.000 copie. Alla fine del 2009 i primi tre dischi della collezione Blu-ray dell'opera si classificarono rispettivamente al primo, terzo e quarto posto nella lista dei Blu-ray pi\u00f9 venduti dell'anno, con 51.000, 47.000 e 44.000 copie vendute. Il quarto disco vendette 48.000 copie nella prima settimana di vendita, il quinto ne vendette 46.000 copie, mentre il sesto con 51.000 copie nella prima settimana di uscita batt\u00e9 il record detenuto da \"\" per il disco anime in formato Blu-ray che ha venduto di pi\u00f9 nella prima settimana di pubblicazione, record migliorato successivamente dal primo volume dell'anime \"Puella Magi Madoka Magica\".\nIn generale fino al mese di settembre 2010 la serie \u2014 con 331.000 copie vendute \u2014 era al primo posto nelle vendite per una serie televisiva in formato Blu-ray, quando venne superata dal franchise di \"K-On!\". A fine 2012 le vendite dei dischi DVD e Blu-ray delle serie \"Bakemonogatari\" e \"Nisemonogatari\" congiunte superarono il milione di unit\u00e0.\nCritica.\n\"Bakemonogatari\" fu accolto molto positivamente in patria. Sull'Internet Movie Database l'adattamento anime dell'opera ha un voto pari a 8.0, basato sulle valutazioni di 2.540 utenti. L'anime ottenne valutazioni positive dai critici di Anime News Network. Lynzee Lamb inser\u00ec l'opera al secondo posto nella lista degli otto anime con le produzioni artistiche pi\u00f9 impressionanti. Martin Theron apprezz\u00f2 il fatto che tratti argomenti convenzionali per una serie animata in maniera del tutto non-convenzionale e affascinante. Secondo il critico lo sforzo che venne profuso nella realizzazione artistica port\u00f2 alla creazione di \"effetti visivi visionari\" e \"sorprendenti\", dove ogni situazione e luogo viene reinventato con luci e atmosfere diverse. L'aspetto migliore della serie \u2014 a suo dire \u2014 \u00e8 per\u00f2 rappresentato dalla colonna sonora. Nonostante sia per certi versi pi\u00f9 convenzionale dell'arte, infatti, riesce ad essere \"molto efficace\", variando tra una \"variet\u00e0 di toni e stili\" sempre adeguati all'animazione.\nJeff Chuang di Japanator.com valut\u00f2 positivamente l'anime, citando la storia dell'incontro tra Koyomi e Hitagi e la successiva relazione tra i due come estremamente gradevole. Otakureview.net elogi\u00f2 lo stile di animazione e il coraggio dei realizzatori di mantenere un ritmo lento, che avrebbe potuto annoiare buona parte del pubblico, ma che al tempo stesso permise di creare alcune delle scene pi\u00f9 belle della serie. Jeffrey Kauffman di Blu-ray.com assegn\u00f2 alla serie quattro stelle su cinque affermando di apprezzare la \"qualit\u00e0 folkloristica\" dell'opera, che trasmette l'idea di \"assistere a delle fiabe oscure e contorte\", mentre i punti deboli dell'anime sono \u2014 dal suo punto di vista \u2014 la mancanza di personaggi in cui ci si possa identificare del tutto e per cui si possa fare il tifo, e una certa ripetitivit\u00e0 di scene e dialoghi. Tim Jones di T.H.E.M. Anime apprezz\u00f2 soprattutto la sceneggiatura, affermando di trovarsi di fronte ad \"alcuni dei dialoghi pi\u00f9 arguti, interessanti e a tratti divertenti che abbia visto in un anime da un po' di tempo a questa parte\". Non grad\u00ec invece particolarmente la caratterizzazione dei personaggi e la presenza, anche se sporadica, di fanservice. In linea generale il critico concluse dicendo che lo stile visivo e quello narrativo dell'opera sono talmente interessanti e avvincenti da metterne in secondo piano i difetti e che si tratt\u00f2 di \"una delle serie pi\u00f9 affascinanti ad uscire in Giappone nel 2009\".\nLa serie \"Nisemonogatari\" ebbe un buon apprezzamento di critica e pubblico, tanto che nella prima met\u00e0 del 2012 \"#Nisemonogatari\" fu il quinto hashtag pi\u00f9 condiviso dagli utenti giapponesi di Twitter. Sull'Internet Movie Database l'adattamento anime dell'opera ha un voto pari a 7.5, basato sulle valutazioni di 122 utenti. Per Carl Kimlinger di Anime News Network la collaborazione tra Nisio Isin e Akiyuki Shinb\u014d fu molto proficua. Soprattutto il regista fu in grado di creare per la storia un mondo di una bellezza espressionistica tale da rendere gli scenari delle vere e proprie esternalizzazioni di stati d'animo, piuttosto che dei semplici spazi. Le critiche maggiori si concentrarono sull'eccessiva semplicit\u00e0 e ripetitivit\u00e0 della trama e sull'esasperato ricorso a giochi di parole e riferimenti difficili da cogliere. In sintesi il critico sostenne che la visione dell'anime si pu\u00f2 rivelare un'esperienza \"unica\" e afferm\u00f2 che \"Nisemonogatari\" sembra portare la narrazione in generale \"verso una nuova e interessante direzione artistica\".\nMiguel Douglas di iSugoi.com sostenne che la serie si trova nella posizione di non riuscire a ricreare quell'originalit\u00e0 vista in \"Bakemonogatari\", ma al tempo stesso di \"esprimere tracce di quegli elementi promettenti che davano alla serie precedente il suo irresistibile fascino\". In particolare il critico punt\u00f2 il dito contro le situazioni insensate che si vengono a creare nella storia e che vengono prolungate nella speranza di ottenere qualche merito artistico, ma che ottengono l'effetto opposto di annoiare con la loro ripetitivit\u00e0. Inoltre egli afferm\u00f2 che si sarebbe dovuta mettere maggiore attenzione alla caratterizzazione e sviluppo dei personaggi. Come punti a favore dell'anime cit\u00f2 il gradevole sviluppo artistico e visivo della serie e i dialoghi arguti e divertenti. Jeffrey Kauffman di Blu-ray.com nella sua recensione scrisse che \"Nisemonogatari\" \u00e8 un gradino sotto a \"Bakemonogatari\" per il fatto di essere pi\u00f9 vago e meno concentrato sulla storia, ma che purtuttavia si mantiene un'opera \"molto piacevole\" e \"la splendida animazione soltanto \u00e8 abbastanza per garantirsi una seria considerazione da parte di ogni fan di anime\".\nRiconoscimenti.\nLa serie di light novel si piazz\u00f2 al sesto posto nella pubblicazione del 2009 della guida per light novel \"Kono light novel ga sugoi!\"; inoltre Koyomi Araragi raggiunse il sesto posto come miglior personaggio maschile, mentre Hitagi Senj\u014dgahara si piazz\u00f2 al settimo come miglior personaggio femminile.\nNel 2010 l'adattamento anime di \"Bakemonogatari\" vinse ai DEG Japan Awards, che premiano le migliori serie Blu-ray dell'anno, ottenendo il premio speciale degli utenti. Yui Horie fu premiata alla quarta edizione del Seiy\u016b Award per la sua performance come doppiatrice del personaggio di Tsubasa Hanekawa. La raccolta di dischi \"Bakemonogatari Complete Music Works Songs &amp; Soundtracks\", che contiene la colonna sonora dell'opera, vinse il premio come album d'animazione dell'anno ai Japanese Gold Disc Awards.\nManuel Crispo cit\u00f2 \"Monogatari\" come una delle migliori serie anime tratte dalle light novel."}
{"id": "4627463", "revid": "319329", "url": "https://it.wikipedia.org/wiki?curid=4627463", "title": "Tuffi ai campionati mondiali di nuoto 2013 - Piattaforma 10 metri femminile", "text": "La competizione di tuffi dalla piattaforma 10 metri femminile dei campionati mondiali di nuoto 2013 si \u00e8 svolta in tre fasi. Il turno eliminatorio, a cui hanno partecipato 36 atlete, si \u00e8 svolta nella mattinata del 24 luglio. Le migliori diciotto hanno gareggiato nella semifinale il pomeriggio del 24 luglio, da qui le migliori dodici competeranno per la medaglia il 25 luglio.\nRisultati.\nIn verde sono indicate le atlete ammesse alla finale. In giallo sono indicate le atlete eliminate nel corso della semifinale."}
{"id": "4627466", "revid": "1573940", "url": "https://it.wikipedia.org/wiki?curid=4627466", "title": "Insuetophrynus acarpicus", "text": "La rana di Barrio (\"Insuetophrynus acarpicus\" ) \u00e8 un anfibio dell'ordine degli Anuri appartenente alla famiglia Rhinodermatidae. \u00c8 l'unica specie del genere Insuetophrynus.\nDistribuzione e habitat.\n\"Insuetophrynus acarpicus\" \u00e8 endemica del Cile, ed \u00e8 stata trovata solamente nella localit\u00e0 di Mehu\u00edn della Provincia di Valdivia. Non \u00e8 stata trovata altrove, nonostante svariate ricerche in altri territori vicini. Vive tra i 50 e i 200 metri slm.\nBiologia.\nAnfibio che vive in piccoli corsi d'acqua e sotto le pietre della foresta temperata del Cile. Si nutre di notte ai margini dei corsi d'acqua. La riproduzione avviene sempre in corsi d'acqua e la specie \u00e8 caratterizzata da girini che nuotano liberamente.\nConservazione.\n\"Insuetophrynus acarpicus\" \u00e8 classificata dalla \"IUCN Red List\" come specie in pericolo critico di estinzione (\"Critically Endangered\")."}
{"id": "4627469", "revid": "248219", "url": "https://it.wikipedia.org/wiki?curid=4627469", "title": "Insuetophrynus", "text": ""}
{"id": "4627477", "revid": "2208340", "url": "https://it.wikipedia.org/wiki?curid=4627477", "title": "Mon (emblema)", "text": "I , o , , e , sono gli emblemi giapponesi usati per decorare e identificare un individuo o una famiglia (soprattutto i \"kamon\" e i \"mondokoro\"), simili agli stemmi dell'araldica europea.\nEssi vengono utilizzati inizialmente dai clan di samurai per distinguersi e riconoscersi pi\u00f9 facilmente sul campo di battaglia. Si tratta generalmente di disegni stilizzati inseriti all'interno di una forma geometrica. Il loro impiego risale al periodo Kamakura. Durante il Periodo Edo, solo i daimy\u014d avevano il diritto di possederne due. Dall'inizio del periodo Meiji, il loro utilizzo si diffonde anche tra il popolo.\nStoria.\nI \"kamon\" giapponesi \u2013 emblemi/stemmi di famiglia \u2013 indicavano il lignaggio, la parentela o la posizione sociale di chi li esibiva. Si ritiene siano nati in periodo Nara (710-784) o Heian (794-1185) quando era abitudine applicare esternamente emblemi di famiglia sui carri che trasportavano i nobili. Questi elementi, che si ispiravano ad antichi simboli cinesi, erano altres\u00ec utilizzati all'epoca per decorare stoffe e tessuti preziosi delle classe aristocratica, ma non si pu\u00f2 parlare ancora ufficialmente di veri e propri stemmi familiari.\nSar\u00e0 invece a partire dal periodo seguente \u2013 periodo Kamakura (1185-1333) e Muromachi-Momoyama (1333-1603) \u2013 che armature, bandiere e stendardi militari verranno decorati con \"kamon\" sia con lo scopo funzionale di riconoscere alleati e nemici sui campi di battaglia durante gli scontri, ma anche come segno di servizio distintivo. Spesso paragonati ai blasoni della cavalleria europea, in realt\u00e0 ne differivano molto, dal momento che non avevano il valore di stemmi gentilizi, anche perch\u00e9 nell'antico Giappone \u2013 salvo rare eccezioni \u2013 non esistevano propriamente i cognomi.\nFu poi a partire dal XVII secolo \u2013 periodo Edo (1603-1868) \u2013 che i \"kamon\" assunsero gradualmente una funzione pi\u00f9 decorativa, a detrimento della loro funzione di simbolo autoritario. Non solo il Paese entr\u00f2 in un lungo periodo di pace che ne vanific\u00f2, quindi, parzialmente, l'utilizzo sui campi di battaglia, ma anche perch\u00e9 mercanti e commercianti assunsero via via un proprio \"kamon\", andando cos\u00ec a diffondere il loro impiego anche presso altre classi sociali. Dai duecento prototipi di motivi \"kamon\", appartenenti alle classi nobili e samurai, si arriv\u00f2 ad averne pi\u00f9 di 7-8.000, declinati in varie forme e stili. Basti pensare, a titolo di esempio, che il fiore di pruno \u2013 molto caro alla tradizione nipponica \u2013 arriv\u00f2 ad avere ben novanta varianti come \"kamon\". L'utilizzo di alcuni emblemi, tuttavia, fu delimitato ai membri di determinate famiglie nobili o di samurai, come per esempio il fiore di malvone presente sui \"kamon\" della famiglia Tokugawa \u2013 gli \"sh\u014dgun\" del periodo Edo.\nVerso la met\u00e0 del XVIII secolo, infatti, venne creato una sorta di registro ufficiale nazionale in cui, annualmente, erano riportati ed aggiornati, i disegni degli emblemi e i nomi familiari ad essi associati. Durante questo lungo e contraddittorio periodo storico e culturale \u2013 il periodo Edo \u2013 mercanti, attori del teatro \"kabuki\" e cortigiane del \"mondo fluttuante\" cittadino di Edo (l'antica T\u014dky\u014d), \u014csaka e Ky\u014dto usarono altres\u00ec i \"kamon\" con funzioni di logo personali \u2013 una sorta di marchi commerciali \u2013 per sponsorizzare le proprie professioni. Ma la ricchezza numerica e funzionale dei \"kamon\", si rifletter\u00e0 altres\u00ec su svariate tipologie di emblemi con lo stesso motivo, ma usate in occasioni pi\u00f9 o meno pubbliche, pi\u00f9 o meno formali.\nSimboli.\nIl \"mon\" sarebbero nati come modelli cuciti sugli abiti o per distinguere una leadership in uno specifico clan od organizzazione. Dal XII secolo, fonti danno una chiara indicazione di come furono adottati come distintivi, soprattutto in battaglia. Si trovavano anche su bandiere ed equipaggiamenti.\nLe regole che stabilivano la scelta del \"mon\" erano alquanto limitate, sebbene la sua selezione fosse generalmente determinata da norme sociali. Era considerato inappropriato usare un \"mon\" che veniva gi\u00e0 utilizzato da qualcun altro, e soprattutto offensivo usare un \"mon\" gi\u00e0 in uso da persone di alto rango. Quando dei \"mon\" entravano in conflitto, le persone di rango inferiore spesso cambiavano il proprio per evitare di provocare l'ira degli appartenenti ai ceti pi\u00f9 alti. I \"mon\" dei clan pi\u00f9 prestigiosi del Giappone, come la malvarosa dei Tokugawa e il crisantemo dell'Imperatore godevano di protezione legale contro l'uso improprio. Occasionalmente, i capi dei clan concedevano l'uso del loro \"mon\" ai propri vassalli in segno di ricompensa. Analogamente alla concessione del cognome del signore, era considerato un grande onore.\nNon ci sono regole nella scelta del simbolo del \"mon\". La maggior parte consistono in cerchi che racchiudono piante, fiori, animali, entit\u00e0 naturali, celestiali o artificiali, tutti rappresentati astrattamente. Comunemente usati erano anche simboli religiosi, forme geometriche e kanji.\nSimili agli stemmi dell'araldica europea, ai \"mon\" viene attribuito il nome di ci\u00f2 che rappresentano, anche se non esistono regole in tal senso. Contrariamente agli stemmi europei, tuttavia, i nomi non servono ad identificare i \"mon\" ma solo a descriverli.\nL'araldica giapponese non ha un sistema di brisura, ma non \u00e8 raro che un ramo cadetto di una famiglia decida di utilizzare un \"mon\" leggermente diverso da quello della famiglia di origine. Ogni famiglia principesca Shinn\u014dke, per esempio, usava come \"mon\" un crisantemo leggermente modificato. Chiunque avesse un \"mon\" lo poteva combinare con quello del proprio signore, benefattore o sposo, talvolta creando simboli ancora pi\u00f9 complicati.\nI \"mon\" sono essenzialmente monocromatici. Il colore non ne \u00e8 parte integrante e i simboli possono essere disegnati in qualunque tonalit\u00e0.\nUso moderno.\nPraticamente tutte le famiglie giapponesi hanno un \"mon\". In occasioni in cui l'uso \"mon\" \u00e8 necessario, l'interessato pu\u00f2 cercare quello della propria famiglia nei registri del tempio della citt\u00e0 di origine o consultare una delle molte pubblicazioni disponibili in materia genealogica, anche online.\n\u00c8 possibile vedere dei \"mon\" disegnati in negozi che si occupano delle arti e dei costumi tradizionali giapponesi. In particolare vengono utilizzati dai ristoranti di sushi, che incorporano i \"mon\" nei propri loghi.\nI \"mon\" aggiungono un tocco di formalit\u00e0 e ricercatezza ai kimono, ad esempio. Un kimono pu\u00f2 avere uno, tre o cinque \"mon\". Gli stessi \"mon\" possono essere formali o informali, a seconda dell'occasione d'uso dell'indumento. Kimono molto formali hanno pi\u00f9 \"mon\", in modo tale da farli risaltare. Nei capi di abbigliamento delle classi dirigenti, i \"mon\" si possono trovare ai lati del petto, su entrambe le maniche e nel centro della parte dietro. Sull'armatura di un guerriero, poteva trovarsi sul \"kabuto\" (l'elmo), sul \"d\u014d\" (il busto) e sugli stendardi. I \"mon\" inoltre adornano scrigni, tende, ventagli e altri oggetti importanti.\nCome in passato, i \"mon\" moderni non sono protetti dalla legge, ad eccezione del sigillo imperiale giapponese, il celebre Crisantemo Imperiale, che funge anche come emblema nazionale, e la paulownia, che \u00e8 il \"mon\" del Primo Ministro e l'emblema del governo."}
{"id": "4627481", "revid": "3115", "url": "https://it.wikipedia.org/wiki?curid=4627481", "title": "Ceramica di Delft", "text": "Con il termine ceramica di Delft o maiolica di Delft si indica un celebre prodotto artigianale dei Paesi Bassi, in particolare della citt\u00e0 di Delft. Il termine \"ceramica di Delft\" \u00e8 passato ad indicare tutta la produzione ceramistica olandese. Questa ceramica \u00e8 stata esportata in tutto il mondo e le cui origini risalgono alla fine del XVI. Il prodotto, uno dei principali del genere in Europa tra il 1600 e il 1800, si caratterizza solitamente per le decorazioni di colore blu ed \u00e8 per questo conosciuto anche come \"blu di Delft\" (in olandese: \"Delfts blauw\").\nTra i principali ceramisti olandesi, in particolare dello stile Art Nouveau, vi fu TAC Colenbrander (1841-1930).\nOggi, delle fabbriche originarie ne sopravvive a Delft soltanto una, \"De Porceleyne Fles\".\nStoria.\nLa produzione ceramistica fu introdotta nei Paesi Bassi nel XVI secolo su influsso della popolarit\u00e0 della maiolica italiana e spagnola.. In particolare, artigiani emigrati dall'Italia si stabilirono ad Anversa verso 1500, e poi a Delft e Haarlem dopo la \"Furia spagnola\" del 1576.\nI primi motivi ornamentali erano rappresentati da soggetti tipicamente olandesi, come fiori e animali.\nAll'inizio del XVII secolo, furono aperte fabbriche di ceramica in varie citt\u00e0 olandesi, segnatamente a Bolsward, Gouda, Harlingen, Hoorn, Utrecht e Makkum, anche se la produzione si concentr\u00f2 soprattutto a Delft.\nTale produzione sub\u00ec tuttavia la concorrenza della pi\u00f9 raffinata porcellana cinese.\nIn seguito, per\u00f2, i ceramisti olandesi - approfittando anche della crisi del mercato cinese, a causa di problemi interni in quel paese - iniziarono, a partire dalla met\u00e0 del XVII secolo, ad adottare il modello cinese, disegnando piatti e vasi eleganti, su cui raffigurarono paesaggi olandesi.\nCos\u00ec, nel 1652, esistevano 32 fabbriche di ceramica a Delft, tra cui \"De Porceleyne Fles\", che sopravvive tuttora.\nTale produzione raggiunse il suo periodo di massimo splendore tra il 1660 e il 1725.\nIn seguito, la produzione ceramistica olandese torn\u00f2 in auge quando si diffusero gli stili Art D\u00e9co ed Art Nouveau. Uno dei principali esponenti del periodo fu, come detto, TAC Colebrander.\nCaratteristiche.\nOgni articolo prodotto in ceramica di Delft reca il marchio di fabbrica, le iniziali del decoratore, l'anno (indicato in lettere) e il numero di serie."}
{"id": "4627483", "revid": "287204", "url": "https://it.wikipedia.org/wiki?curid=4627483", "title": "Joel Flateau", "text": ""}
{"id": "4627484", "revid": "1442080", "url": "https://it.wikipedia.org/wiki?curid=4627484", "title": "Tintura in capo", "text": "La tintura in capo \u00e8 una tecnica di tintura che consiste nel tingere un capo di abbigliamento gi\u00e0 confezionato.\nLa differenza visiva tra un capo confezionato con tessuto gi\u00e0 tinto e un capo tinto dopo la confezione consiste nell'aspetto, che risulta pi\u00f9 pulito ed uniforme nel caso del capo confezionato con tessuto tinto, pi\u00f9 lavato e usato invece nel caso del tinto in capo. Molte case di moda oggi, per motivi di tempistica, richiedono alle tintorie un prodotto tinto in capo che abbia le stesse caratteristiche del capo confezionato con tessuto tinto, quindi esente da abrasioni e uniforme in ogni sua parte.\nDall'avvento di questa tecnica, che permette di tingere tutti i tipi di materiali (dalla lana al cotone e ai sintetici), sono state sviluppate moltissime tecniche di lavorazione: alle tintorie pu\u00f2 quindi essere richiesto un prodotto molto invecchiato, come se fosse stato lavato molte volte (tintura old), un prodotto con aspetto sfumato, anche con pi\u00f9 colori; successivamente alla tintura \u00e8 inoltre possibile effettuare ulteriori trattamenti di finissaggio come stone wash o lavaggi a base di formulati enzimatici.\nI macchinari che vengono utilizzati per questa tecnica di tintura sono diversi da quelli utilizzati per la tintura dei tessuti, mentre coloranti e prodotti ausiliari sono i medesimi, pur variando le loro condizioni applicative (tempo, quantit\u00e0, percentuali). La tintura dei capi gi\u00e0 confezionati viene effettuata in particolari lavatrici, dove \u00e8 possibile regolare il numero di RPM (giri al minuto del cesto) in base al tipo di articolo da trattare e in base all'effetto che si vuole ottenere."}
{"id": "4627486", "revid": "729019", "url": "https://it.wikipedia.org/wiki?curid=4627486", "title": "Heinkel HD 19", "text": "L'Heinkel HD 19 W (o Svenska Aero J 4) era un aereo idrovolante biplano \"a scarponi\" per la caccia navale sviluppato dalla Ernst Heinkel Flugzeugwerke.\nSviluppo.\nL'Heinkel HD 19 W (le sigle HD e W sono le iniziali delle parole tedesche \"Heinkel Doppeldecker\", biplano e \"Wasser\", acqua) \u00e8 stato l'unico caccia navale nella storia dell'aviazione militare svedese (Svenska Flygvapnet). Formatasi nel 1926, la Svenska Flygvapnet emise una specifica nel 1927 richiedendo un velivolo da destinare alla difesa delle fortificazioni costiere e delle navi della Marina. La specifica determinava il propulsore (il Bristol Jupiter VI, un motore radiale a nove cilindri raffreddato ad aria da 420 CV) e la configurazione dell'aereo, che avrebbe dovuto essere un idrovolante a scarponi. Il velivolo fu designato J 4 (la sigla J sta ad indicare in lingua svedese \"Jagt\", caccia) e due esemplari vennero ordinati alla Heinkel nel settembre 1927.\nNel frattempo la filiale svedese della Heinkel, la Svenska Aero AB basata a Liding\u00f6 (un'isola dell'arcipelago di Stoccolma) fece un'offerta per l'aviazione svedese e nell'ottobre 1928 venne formalizzato un ordine per quattro aerei supplementari. La prima consegna avvenne nel maggio del 1929, l'ultima nel settembre successivo.\nIl motore era un Bristol Jupiter VI da 420 CV (un motore standard per l'aviazione svedese). I velivoli vennero numerati dall'aviazione dal 280 al 285 (dove i 282-285 corrispondevano agli esemplari fabbricati in Svezia).\nL'aereo ospitava 2 persone ed era armato con due mitragliatrici fisse KSP M/22 calibro 8 millimetri davanti e un'altra KSP M/22 calibro 8 millimetri brandeggiabile dal passeggero del sedile posteriore. Il primo HD 19 effettu\u00f2 le prove a Warnem\u00fcnde nel luglio 1928 ed entr\u00f2 in servizio presso la Wing F 2 a Hagern\u00e4s alcuni mesi pi\u00f9 tardi. Date le limitate prestazioni i giorni per i caccia idrovolanti erano tramontati, per cui gli aerei in realt\u00e0 vennero utilizzati per la ricognizione e la direzione del fuoco.\nIn particolare i galleggianti limitavano parecchio l'operativit\u00e0 e le prestazioni anche se l'HD 19 era stato progettato inizialmente con un carrello di atterraggio alternativo che poteva montare a seconda dei casi ruote o sci.\nNel 1934 i tre J 4 ancora sopravvissuti vennero trasferiti alla Wing F 1 a V\u00e4ster\u00e5s e messi in riserva. L'ultimo J 4 (il numero 281) fu ritirato il 31 agosto 1937 dopo una vita operativa di 812 ore di volo."}
{"id": "4627489", "revid": "200568", "url": "https://it.wikipedia.org/wiki?curid=4627489", "title": "Dykh-Tau", "text": ""}
{"id": "4627494", "revid": "736476", "url": "https://it.wikipedia.org/wiki?curid=4627494", "title": "Porcellana di Delft", "text": ""}
{"id": "4627507", "revid": "1568601", "url": "https://it.wikipedia.org/wiki?curid=4627507", "title": "Glaciers de la Vanoise", "text": "Con la denominazione di Glaciers de la Vanoise si intende l'insieme dei ghiacciai collocati tra la Pointe de la R\u00e9chasse a nord e la Dent Parrach\u00e9e a sud nel Massiccio della Vanoise.\nDescrizione.\nEssi formano un'ampia calotta glaciale che ricopre le pi\u00f9 alte vette del massiccio. I ghiacciai principali che compongono la calotta sono:\nManifestazioni.\nAttorno ai ghiacciai si svolge il \"Tour des Glaciers de la Vanoise\"."}
{"id": "4627511", "revid": "1214201", "url": "https://it.wikipedia.org/wiki?curid=4627511", "title": "Football Club Vestsj\u00e6lland", "text": "Il Football Club Vestsj\u00e6lland \u00e8 stata una societ\u00e0 calcistica danese con sede nella citt\u00e0 di Slagelse. Ha militato anche nella Superligaen, massimo livello del campionato danese. Giocava le partite casalinghe allo Slagelse Stadion.\nStoria.\nIl Vestsj\u00e6lland fu costituito ufficialmente il 1\u00ba luglio 2008. Pochi mesi prima, Michael Schj\u00f8nberg fu presentato come direttore sportivo.\nPartecip\u00f2 alla Superligaen 2013-2014.\nLa squadra riusc\u00ec a salvarsi arrivando a quota 38 punti (nono posto) e quindi pot\u00e9 partecipare alla Superligaen 2014-2015.\nIl 9 dicembre 2015 la societ\u00e0 \u00e8 stata dichiarata fallita."}
{"id": "4627515", "revid": "436907", "url": "https://it.wikipedia.org/wiki?curid=4627515", "title": "Discografia di Salmo", "text": "La discografia di Salmo, cantautore alternative hip hop italiano, \u00e8 costituita da sei album in studio, due dal vivo e oltre venti singoli, pubblicati tra il 2010 e il 2022.\nA essi vanno inoltre conteggiati quaranta video musicali, pubblicati a partire dal 2010."}
{"id": "4627516", "revid": "24443", "url": "https://it.wikipedia.org/wiki?curid=4627516", "title": "Rifugio della Fournache", "text": ""}
{"id": "4627518", "revid": "1810027", "url": "https://it.wikipedia.org/wiki?curid=4627518", "title": "Palazzo Nauclerio", "text": "Il Palazzo Nauclerio, o anche Casa Nauclerio, \u00e8 un edificio storico di Napoli ubicato in via Ventaglieri.\nL'edificio appare per la prima volta in un documento datato 1699, dove si apprende che Luigi Nauclerio, ingegnere regio, diviene censuario di una casa palaziata di propriet\u00e0 del Monastero dei Santi Severino e Sossio. L'intero palazzo fu ereditato successivamente dai figli Andrea, Nunzio, Nicola e Giovan Battista Nauclerio e fu abitato dalla famiglia Nauclerio fino al 1739.\nSi presume che il palazzo sia stato edificato sul suolo libero appartenente al Monastero dei Santi Severino e Sossio e il progetto dell'abitazione sia di Giovan Battista. In origine il fabbricato si allineava con il prospetto laterale della chiesa di Santa Maria di Montesanto, ma successivamente, per condizioni di viabilit\u00e0, \u00e8 stato arretrato. \nFu ristrutturato alla fine del XVIII secolo e trasformato in case di affitto; la trasformazione fu curata dal tavolario Nicola Schioppa e dall'architetto Nicola de Fazio. In questo periodo fu aggiunta una nuova scala ben visibile nei rilievi topografici del \"Real Officio Topografico\".\nAl contrario di altri edifici circostanti, \u00e8 in buone condizioni di conservazione."}
{"id": "4627520", "revid": "339392", "url": "https://it.wikipedia.org/wiki?curid=4627520", "title": "Offensive \u00e0 outrance", "text": ""}
{"id": "4627521", "revid": "110157", "url": "https://it.wikipedia.org/wiki?curid=4627521", "title": "Naso (famiglia)", "text": "I Naso o Nasi sono un'antica famiglia nobile siciliana di origine fiorentina.\nStoria.\nLo storico Filadelfo Mugnos sostiene che questa famiglia sia di chiarissima ed antica nobilt\u00e0, volendola originaria di Firenze e portata in Sicilia da un Giovanni de Naso che, al seguito di re Federico II di Aragona, si era fermato a Messina.\nIl ramo messinese.\nRoberto, figlio di Giovanni, ottenne da re Federico IV di Sicilia il casale di Santo Stefano di Briga nel 1365. Dal ramo messinese vennero vari illustri personaggi, tra i quali ricordiamo un Francesco barone di Santo Stefano di Briga nel 1416, un Raineri che fu senatore di Messina nel 1417 e nel 1450, un Giovanni e un Antonio che furono cavalieri dell'Ordine di Malta nel 1464; ricordiamo un altro Francesco che fu giudice prima della Corte Straticotiale di Messina nel 1474 e poi della Gran Corte nel 1475. A Messina ebbero poi la carica di senatori un Nicol\u00f2 nel 1489-1499 e un Mariano prima nel 1514, poi nel 1526 e nel 1529, ed quindi nel 1544; un Pietro tenne infine nel 1503 la carica di giudice della Gran Corte, e quella di avvocato fiscale nel 1513.\nIl ramo trapanese.\nUn altro ramo della famiglia fior\u00ec nella citt\u00e0 di Trapani portato dal messinese Roberto de Naso: Ludovico di Sicilia assegn\u00f2 nel 1349 a detto Roberto, un medico, una delle diverse Saline di Trapani, denominata Salinagrande, \"\u00absub certo militari servicio\u00bb\" e a costui affid\u00f2, nel 1352, delicati incarichi concedendogli inoltre come vitalizio 100 onze di reddito, di cui 50 sulle gabelle gravanti sulle pelli dorate e sui frutti spettanti alla secrezia di Palermo e altre 50 onze sui frutti spettanti alla secrezia di Messina. Dato che nel 1355 era morto Lopez de Boria, al quale erano state infeudate le Saline, Federico IV di Sicilia riassegnava dette Saline a Roberto Naso ed ai suoi eredi dietro l'obbligo di prestare servizio militare con un cavallo armato. Dal momento che il barone Roberto aveva tradito il sovrano, quest'ultimo, il 5 maggio 1357 gli confisc\u00f2 le Saline che furono concesse, con diritto di revoca, al giudice Bartolomeo Altavilla, e il casale di Santo Stefano di Briga; ritornato tuttavia fedele alla corona, il barone Roberto vide nuovamente confermati a s\u00e9 ed ai suoi eredi le Saline ed il casale il 2 settembre 1371 e nuovamente concessi il reddito annuo di 50 onze sull'ufficio della secrezia di Messina e il reddito di 50 onze annue sulla gabella sulle pelli dorate e sui frutti spettanti alla secrezia di Palermo.\nDopo la morte del barone Roberto, il 28 dicembre 1372 i proventi della gabella del biscotto e del sale, concessi da Ludovico di Sicilia, furono confermati dal re Federico IV di Sicilia ai suoi eredi.\nDel ramo trapanese si distinguono un Berto che tenne nel 1403 la carica di senatore di Trapani, un Nicol\u00f2 che ebbe l'incarico di capitano di giustizia in detta citt\u00e0 prima nel 1404-1405 e poi nel 1419-1420 e fu forse lo stesso che tenne la detta carica in Salemi nel 1406, un Matteo, barone della Salina Grande, che fu capitano di giustizia di Trapani nel 1469-1470, un altro Berto che tenne la medesima carica nel 1482, un Giovanni che fu senatore in Trapani nel 1603 ed un Eustachio infine che tenne la carica di giurato di Marsala nel 1643-1644.\nLa famiglia fior\u00ec anche in Malta e nell'isola di Gozo.\nIl contributo nella rivolta del 1516.\nA seguito della rivolta di Gian Luca Squarcialupo che era scoppiata a Palermo nel 1516 contro il vicer\u00e9 Ugo di Moncada, si erano susseguiti vari disordini in tutta l'isola: a Trapani, i de Naso si erano schierati con Simone Sanclemente, barone di Inici, loro parente, per osteggiare i Fardella che furono in un primo momento costretti ad abbandonare la citt\u00e0 e con i quali giunsero a firmare la pace solo nel 1550 dopo trentacinque anni di disordini.\nArma: d'oro, con un leone di nero mirante i raggi di un sole orizzontale a destra;\nArma del ramo di Messina: di rosso, con un leone d'oro, ed una sbarra di azzurro attraversante sul tutto."}
{"id": "4627523", "revid": "149485", "url": "https://it.wikipedia.org/wiki?curid=4627523", "title": "Bob agli XI Giochi olimpici invernali - Bob a due maschile", "text": "La gara di bob a due maschile agli XI Giochi olimpici invernali si \u00e8 disputata il 4 febbraio e il 5 febbraio a Mount Teine."}
{"id": "4627524", "revid": "265038", "url": "https://it.wikipedia.org/wiki?curid=4627524", "title": "F\u00e9d\u00e9ration Luxembourgeoise de Handball", "text": ""}
{"id": "4627532", "revid": "1305772", "url": "https://it.wikipedia.org/wiki?curid=4627532", "title": "Marina Piazza", "text": "Biografia.\nMarina Piazza, laureata all'Universit\u00e0 Ca' Foscari di Venezia, \u00e8 una sociologa consulente per la Bracciali Editore.\nDurante la sua vita si \u00e8 sempre dedicata all' emancipazione della donna, diventando Presidente della Commissione Nazionale Pari Opportunit\u00e0 tra uomo e donna della Presidenza del Consiglio, carica ricoperta dal 2000 al 2003, lavorando sui temi della conciliazione tra famiglia e lavoro e sugli intrecci tra lavoro professionale e lavoro di cura per il quale, dal 1995 al 2000, \u00e8 stata esperta e responsabile per l'Italia del network \u201cFamilies and Work\u201d dell'Unione europea. \nNel 2000 ha ricevuto il Premio Alghero Donna per la sezione Narrativa. \nDal 2001 al 2003 \u00e8 stata professore a contratto all'Universit\u00e0 La Sapienza di Roma per il corso di studi di genere. \nSvolge attivit\u00e0 di ricerca, consulenza, formazione presso la societ\u00e0 Gender di cui \u00e8 docente ed \u00e8 stata presidente sino al 2007. \n\u00c8 esperta per l'ISFOL dei progetti Equal sulle Pari Opportunit\u00e0. \nFa parte del G.RI.F.F. (Gruppo di RIcerca sulla Famiglia e la condizione Femminile).\nIn quanto sociologa, si \u00e8 occupata - sia nella ricerca che nella formazione - dell'analisi delle nuove soggettivit\u00e0 femminili e delle trasformazioni negli atteggiamenti e nei comportamenti sia in ambito lavorativo che familiare e della tematica dell'intreccio tra tempi di vita e di lavoro.\nHa diretto numerose ricerche per enti pubblici e privati sui temi della conciliazione e della valorizzazione delle competenze femminili, pubblicandone i risultati. \nConduce ricerche sulla condizione familiare e professionale delle donne, lavorando sul concetto di \u201cdoppia presenza\u201d e seminari di formazione per i Comitati di Pari Opportunit\u00e0 nelle aziende e nel pubblico impiego."}
{"id": "4627533", "revid": "118597244", "url": "https://it.wikipedia.org/wiki?curid=4627533", "title": "Modena Football Club 1955-1956", "text": "Questa pagina raccoglie le informazioni riguardanti il Modena Football Club nelle competizioni ufficiali della stagione 1955-1956.\nStagione.\nNella stagione 1955-1956 il Modena disput\u00f2 il quindicesimo campionato di Serie B della sua storia.\nOrganigramma societario.\nArea direttiva\nArea tecnica"}
{"id": "4627535", "revid": "265038", "url": "https://it.wikipedia.org/wiki?curid=4627535", "title": "Coupe de Luxembourg (pallamano maschile)", "text": ""}
{"id": "4627536", "revid": "729019", "url": "https://it.wikipedia.org/wiki?curid=4627536", "title": "Isola di Stenin", "text": "L'isola di Stenin () \u00e8 un'isola russa che fa parte dell'arcipelago Rimskij-Korsakov; si trova nella parte occidentale del golfo di Pietro il Grande, nel mar del Giappone, nell'Estremo Oriente russo. Appartiene amministrativamente al Chasanskij rajon, del Territorio del Litorale ed \u00e8 inclusa nella Riserva della biosfera marina dell'Estremo Oriente (\u0414\u0430\u043b\u044c\u043d\u0435\u0432\u043e\u0441\u0442\u043e\u0447\u043d\u044b\u0439 \u043c\u043e\u0440\u0441\u043a\u043e\u0439 \u0431\u0438\u043e\u0441\u0444\u0435\u0440\u043d\u044b\u0439 \u0437\u0430\u043f\u043e\u0432\u0435\u0434\u043d\u0438\u043a). Si trova 53\u00a0km a sud-ovest di Vladivostok.\nGeografia.\n\u00c8 lunga circa 5\u00a0km e larga 0,9\u00a0km, e ha una superficie di circa 2,4\u00a0km\u00b2. L'altezza massima \u00e8 di 144,3\u00a0m s.l.m. La superficie dell'isola \u00e8 collinosa e ricoperta di boschi di latifoglie e arbusti. Le coste dell'isola sono rocciose, scoscese e di colore rossastro, con la presenza di scogliere, e vi sono faraglioni a distanza ravvicinata.\nStoria.\nL'isola \u00e8 stata scoperta nel 1851 da baleniere francesi e l'anno successivo \u00e8 stata descritta dal brigantino \"Caprice\" della Marina francese. Nel 1854 \u00e8 stata tracciata su una mappa inglese con il nome di \"Redcliff\" (che significa \"scogliera rossa\"), e nella sua traduzione russa \"Krasnyj Utes\" (\u041a\u0440\u0430\u0441\u043d\u044b\u0439 \u0423\u0442\u0435\u0441) \u00e8 rimasta sulle mappe russe fino al 1880. I russi hanno visitato l'isola per la prima volta nel 1854. Nel 1862-1863, tutte le isole dell'arcipelago sono state studiate in dettaglio da una spedizione guidata dall'ufficiale di marina Vasilij Matveevi\u010d Babkin. Nel 1880 ci fu una spedizione guidata da Alexei C. Stenin che diede il suo nome all'isola."}
{"id": "4627539", "revid": "599013", "url": "https://it.wikipedia.org/wiki?curid=4627539", "title": "Virginia Slims of Newport 1974 - Singolare", "text": "Il singolare del torneo di tennis Virginia Slims of Newport 1974, facente parte del Virginia Slims Circuit 1974, ha avuto come vincitrice Chris Evert che ha battuto in finale Betsy Nagelsen 6-4, 6-3."}
{"id": "4627541", "revid": "547034", "url": "https://it.wikipedia.org/wiki?curid=4627541", "title": "Maria Chessa Lai", "text": "Era madre del giornalista, scrittore, accademico e storico algherese Pasquale Chessa, vicedirettore della rivista Panorama.\nBiografia.\nMaria Chessa Lai, nata nel 1922 a Monti (comune della Gallura in Sardegna, tra Olbia e la catena montuosa del Limbara), \u00e8 stata una poeta sarda che ha scritto in dialetto catalano-algherese.\nDopo l'infanzia trascorsa in Toscana, ritorna nella sua isola natale, la Sardegna, risiedendo prima a Tempio Pausania (dove studia presso il Liceo Classico) e poi ad Alghero, dove insegna (per oltre quarantanni) nella vecchia scuola elementare del Sacro Cuore.\nNel 1944 studia Leggi nella Facolt\u00e0 di Giurisprudenza dell'Universit\u00e0 degli Studi di Sassari.\nDurante la sua vita si \u00e8 tanto battuta per la tutela e la salvaguardia del dialetto catalano-algherese.\nHa vinto per tre volte il Premio Ozieri di Letteratura Sarda, riconoscimento annuale assegnato per la poesia in lingua sarda: nel 1983 per la 18\u00aa edizione il primo premio nella sezione algherese con l'opera El temps de la mare (Il tempo della madre); nel 2002 il primo premio della 44\u00aa edizione dell'Ozieri sezione poesia sarda inedita con Port Nimfeu (Porto Ninfeo); nel 2009 nella 50 a edizione del medesimo premio sezione poesia sarda inedita, con la poesia Altre cant (Altro canto), riflessione filosofica sullo scorrere ineluttabile del tempo.\nSi \u00e8 aggiudicata due volte il Premio Rafael Sari di poesia e prosa: nel 1984 con il componimento poetico El Dia de D\u00e8u (Il giorno di Dio) e poi anche nel 2008 per La Ra\u00f2 (La ragione).\nCome poeta bilingue ha pubblicato le sue poesie simultaneamente in algherese ed in italiano.\nNel 1994 viene pubblicata dall'Editrice Roth, Paraules (Parole) volume che raccoglie le sue poesie sino a quel momento composte.\nGran parte della sua produzione poetica e della raccolta dei primi premi ricevuti nel corso di vent'anni di attivit\u00e0 poetica, \u00e8 stata raccolta e pubblicata nel volume intitolato La mia mar (Il mio mare) edito dall'E.DE.S. (Editrice DEmocratica Sarda) nel 2005 nella collana \u201cLa Biblioteca di Babele\u201d diretta dal critico letterario e filologo italiano Nicola Tanda.\nNel 2020 viene pubblicata \"Poesies Alguerese\" -- un'edizione bilingue pi\u00f9 completa,\ninsieme a una traduzione inglese intitolata \"Collected Poems\".\nHa collaborato, con svariati racconti, alla pubblicazione dei due volumi: Contes i rondalles (Racconti e fiabe), a cura di Guido Sari, Edizioni del Sole 1997-1998 (Alghero) e Sulle orme dei versi (Cam\u00ed de versos) - Antologia di poeti algheresi dal 1720 ai giorni nostri, a cura di Claudio Calisai, Panoramika Editrice 2004 (Alghero).\n\u00c8 scomparsa, quasi novantenne, il 7 febbraio del 2012; nello stesso anno, il 12 dicembre, le \u00e8 stato assegnato il Premio alla Memoria durante la cerimonia di consegna del Premio Alghero Donna svoltasi a Roma. Maria Chessa Lai \u00e8 oggi il nome di una via ad Alghero."}
{"id": "4627546", "revid": "1442080", "url": "https://it.wikipedia.org/wiki?curid=4627546", "title": "United Airlines Tournament of Champions 1974 - Singolare", "text": "Il singolare del torneo di tennis United Airlines Tournament of Champions 1974, facente parte del Virginia Slims Circuit 1974, ha avuto come vincitrice Martina Navr\u00e1tilov\u00e1 che ha battuto in finale Julie Heldman 7-6, 6-4."}
{"id": "4627547", "revid": "275234", "url": "https://it.wikipedia.org/wiki?curid=4627547", "title": "Jaime Alomar", "text": ""}
{"id": "4627548", "revid": "1442080", "url": "https://it.wikipedia.org/wiki?curid=4627548", "title": "Virginia Slims of Denver 1974 - Singolare", "text": "Il singolare del torneo di tennis Virginia Slims of Denver 1974, facente parte del Virginia Slims Circuit 1974, ha avuto come vincitrice Evonne Goolagong che ha battuto in finale Chris Evert 7-5, 3-6, 6-4."}
{"id": "4627549", "revid": "290023", "url": "https://it.wikipedia.org/wiki?curid=4627549", "title": "Beatrice Wood", "text": "Biografia.\nNata in una facoltosa famiglia di San Francisco nel 1893, visse gran parte della sua vita a Parigi, dove giunse per trascorrervi un anno in convento, come di consueto prima del debutto in societ\u00e0.\nQuando per\u00f2, nel 1912, tutti i preparativi erano giunti al termine, la donna annunci\u00f2 ai suoi che la festa del debutto non si sarebbe svolta, poich\u00e9 era sua intenzione diventare un'artista.\nCon lo scopo di impartire un'adeguata istruzione alla figlia, la madre decise di inviare nuovamente Beatrice a Parigi, affiancata da un'accompagnatrice; nella capitale francese, l'artista frequent\u00f2 l'Accademia Julian, dalla quale si allontaner\u00e0 giudicandola noiosamente accademica.\nAttratta, come numerosi aspiranti artisti dell'epoca, dalla citt\u00e0 natale di Monet, si rec\u00f2 a Giverny, dove, in seguito ad una lite con la sua accompagnatrice, diede sfogo alla sua creativit\u00e0 dipingendo i muri di un attico; raggiunta dalla madre, \u00e8 costretta a tornare a Parigi.\nQui, nuovamente incoraggiata dalla madre, decise di rivolgere la sua attenzione al teatro, prendendo lezioni dai membri della Com\u00e9die-Fran\u00e7aise e recitando al fianco dei pi\u00f9 grandi artisti dell'epoca, nelle manifestazioni pi\u00f9 prestigiose.\nCon lo scoppio del primo conflitto mondiale, Beatrice torn\u00f2 a New York dove, nonostante il dissenso dei genitori, prosegu\u00ec la sua carriera teatrale con il nome di \"Mademoiselle Patricia\".\nAttraverso la mediazione di un amico, un compositore francese, conobbe Marcel Duchamp che la spinse a coltivare le sue doti artistiche e la introdusse nel mondo dada della metropoli; Duchamp, inoltre, le present\u00f2 Roch\u00e9, scrittore e collezionista d'arte, che, di l\u00ec a poco, sarebbe diventato il suo compagno.\nNel 1917 Beatrice espose le sue creazioni presso la mostra \"Indipendents\", suscitando scandalo per la modernit\u00e0 delle composizioni.\nL'anno successivo l'artista si rec\u00f2 a Montr\u00e9al, prendendo parte a nuovi spettacoli teatrali; costretta dalla madre, per salvare la famiglia dal disonore che l'avrebbe colpita, Beatrice spos\u00f2 il direttore del teatro presso cui lavorava, con il quale divideva una casa.\nTornata nuovamente a New York, finito il matrimonio, la Wood venne introdotta nella Theosophical Society dal suo nuovo compagno Reginald Pole; nel 1933, dopo aver seguito un corso per la realizzazione di oggetti in ceramica presso la Hollywood High School, l'artista realizz\u00f2 la sua prima opera ceramica, nel tentativo di creare una teiera che ben si adattasse ad un servizio di porcellana che aveva acquistato durante un viaggio in occasione delle conferenze tenute dalla Theosophical Society.\nQualche anno pi\u00f9 tardi, Beatrice prese in affitto un negozio presso Crossroads of the World, dove diede avvio alla vendita dei suoi manufatti. In seguito prese lezioni da Glen Lukens e da Gertrud ed Otto Natzler, presso i quali apprese le basi della chimica, applicata alla realizzazione delle ceramiche e dal cui stile fu notevolmente influenzata.\nA partire dal 1947, le opere dell'artista furono esposte al Los Angeles County Museum of Art e al Metropolitan Museum of Art di New York, e numerose richieste giunsero anche dai maggiori rivenditori della provincia come Neiman Marcus, Gumps e Marshall Fields.\nStabilitasi nella citt\u00e0 di Ojai, divenne insegnante di Ceramiche presso la Happy Valley School (oggi Besant Hill School) e nel 1974 fu invitata a spostare la propria residenza presso la Happy Valley Foundation, dove visse fino alla morte.\nNel 1961, fu allestita un'esposizione delle sue ceramiche in Giappone, dove lo stile dell'artista si presentava antitetico rispetto al tradizionale approccio nipponico, soprattutto dal punto di vista coloristico; nello stesso anno ricevette un invito dall'American State Department a recarsi in India per un viaggio di circa 40 giorni, durante il quale l'artista fu colpita dai colori e dalla vita svolta in quei luoghi, a tal punto da tornare nella penisola l'anno successivo.\nSuperata la soglia degli 80 anni, Beatrice cominci\u00f2 a dedicarsi alla scrittura, pubblicando una serie di libri (il primo dei quali fu \"The Angel Who Wore Black Tights\"), talvolta utilizzando lo pseudonimo di Countess Lola Screwvinsky."}
{"id": "4627554", "revid": "125740665", "url": "https://it.wikipedia.org/wiki?curid=4627554", "title": "Espen Sandberg", "text": "Lavora spesso in coppia con il suo amico d'infanzia e regista Joachim R\u00f8nning; insieme hanno diretto molti progetti come \"Bandidas\" (2006), \"Max Manus: Man of War\" (2008), \"Kon-Tiki\" (2012) e \"Pirati dei Caraibi - La vendetta di Salazar\" (2017). I due hanno ricevuto una nomination all'85th Academy Awards per il miglior film in lingua straniera, grazie a \"Kon-Tiki\"\nBiografia.\nEspen Sandberg \u00e8 nato a Sandefjord, in Norvegia, il 17 giugno del 1971. Ha frequentato dal 1992 al 1994, insieme a R\u00f8nning, una scuola di cinema a Stoccolma e nel 1993 hanno fondato la loro compagnia, chiamata Roenberg. Il duo ha diretto anche lo spot di Budweiser per il Super Bowl del 2000. Nel 2006, insieme al suo socio, ha diretto la commedia western francese \"Bandidas\", in Messico interpretata da Salma Hayek e Pen\u00e9lope Cruz. In Norvegia R\u00f8nning e Sandberg si sono fatti conoscere ulteriormente girando, nel 2008, \"Max Manus: Man of War\" con Aksel Hennie nel ruolo di protagonista.\nNel 2012, Espen e Joachim si interessarono ad una nuova grande pellicola: \"Kon-Tiki\". Lo sviluppo di questo nuovo film fu mostrato ad una esposizione al Kon-Tiki Museum ad Oslo. Il film \u00e8 stato pubblicato nel 2012 riscontrando delle buone recensioni \u00e8 fu nominato come miglior film straniero all'85th Academy Awards. Nel 2013 Sandberg e R\u00f8nning sono stati scelti per dirigere il quinto capitolo della saga dei \"Pirati dei Caraibi\", le cui riprese sono iniziate nei primi mesi del 2015. La pellicola \u00e8 uscita il 24 maggio 2017. Nel 2017 il duo si scioglie ed Espen Sandberg torna a lavorare in Norvegia dove lavora allo spettacolo teatrale \"Amundsen\" che ha esordito nel 2018. Nel 2019 ha diretto il film \"Amundsen\", uscito nelle sale il 15 febbraio, che narra la vita dell'esploratore norvegese."}
{"id": "4627557", "revid": "203463", "url": "https://it.wikipedia.org/wiki?curid=4627557", "title": "Gorch Fock II", "text": ""}
{"id": "4627558", "revid": "1442080", "url": "https://it.wikipedia.org/wiki?curid=4627558", "title": "Virginia Slims of Houston 1974 - Singolare", "text": "Il singolare del torneo di tennis Virginia Slims of Houston 1974, facente parte del Virginia Slims Circuit 1974, ha avuto come vincitrice Chris Evert che ha battuto in finale Virginia Wade 6-3, 5-7, 6-1."}
{"id": "4627559", "revid": "92723", "url": "https://it.wikipedia.org/wiki?curid=4627559", "title": "Inami (serie animata)", "text": "Inami \u00e8 una produzione del 2007, creata da Fran\u00e7oise Charpiat da un'idea di Alain Royer. \u00c8 stata trasmessa per la prima volta il 27 agosto 2008 in Francia, mentre in Italia \u00e8 stata trasmessa dall'11 gennaio 2010 su Rai 2, e dal luglio 2013 nelle ore notturne su Rai YoYo.\nGli episodi sono 26 e durano tutti circa 22 minuti.\nTrama.\n\u00c8 la storia di Inami, un ragazzino di 11 anni, che vive in un recondito angolo della foresta amazzonica insieme alla sua famiglia, al suo amico Shimiwe e al suo animale totem, l'armadillo Tatoune. Essi partecipano attivamente alla vita della loro tribu, i Bellacaibos, affrontando sempre nuove avventure nel lungo cammino per diventare adulti.\nLa sua trib\u00f9 si scontra spesso con la trib\u00f9 dei Patamis per il possesso del totem del Grande Armadillo, l'armadillo sacro ad entrambe le trib\u00f9, custodito da Carras, sciamano dei Bellacaibos, perch\u00e9 il suo sciamano Morikas, rivale di Carras, vuole cacciare quest'ultimo e diventare l'unico sciamano di entrambe le trib\u00f9.\nOvviamente Morikas non riuscir\u00e0 ad attuare i suoi piani, che verranno puntualmente sventati da Inami, Shimiwe e Tatoune, nonch\u00e9 dalla dolce Hyaema, una ragazza Patamis coetanea di Inami, di cui si \u00e8 innamorata e che condivide con lui e con Shimiwe il desiderio di riunire in pace le due trib\u00f9.\nTatoune ha sempre un ruolo importante nella storia, in quanto aiuta sempre Inami ad tirarsi fuori dai guai in cui si caccia spesso, essendo profondamente legato al ragazzo fin dal loro primo incontro ed eseguendo puntualmente tutti i suoi ordini."}
{"id": "4627562", "revid": "339392", "url": "https://it.wikipedia.org/wiki?curid=4627562", "title": "Great Muta", "text": ""}
{"id": "4627564", "revid": "767487", "url": "https://it.wikipedia.org/wiki?curid=4627564", "title": "Vernon Howe Bailey's Sketchbook of St. Louis", "text": "Vernon Howe Bailey's Sketchbook \u00e8 un cortometraggio muto di animazione del 1915 diretto da Vernon Howe Bailey. Fu uno dei film - il decimo - di una serie di cortometraggi che Howe Bailey (1874-1953), famoso illustratore e pittore statunitense, scrisse, diresse e produsse tra il 1915 e il 1916 per la Essanay Film Manufacturing Company, una casa di produzione di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 19 giugno 1916."}
{"id": "4627565", "revid": "287204", "url": "https://it.wikipedia.org/wiki?curid=4627565", "title": "Run On (singolo)", "text": "Run On \u00e8 il secondo singolo del musicista statunitense di musica elettronica Moby estratto dall'album \"Play\" e pubblicato un anno prima dell'Lp, ovvero nel 1998.\nEsistono due copertine del singolo: la prima ricalca lo stile di quella di \"Play\", un unico soggetto (una trappola per topi messa in orizzontale) su sfondo monocolore (rosso), la seconda invece si differenzia per lo sfondo (giallo) e l'allineamento del soggetto (messo di fatto in orizzontale).\nNegli Stati Uniti, \"Run On\" \u00e8 stato pubblicato come un doppio A-side con \"Honey\".\nComposizione.\n\"Run On\" contiene forse il pi\u00f9 lungo campionamento mai fatto. Esso comprende quasi un'intera canzone, anche se alcuni punti di quest'ultima sono stati omessi dal sample. Il brano in questione \u00e8 \"Run On For A Long Time\" dei Bill Landford &amp; the Landfordies del 1943, cover del pezzo popolare \"God's Gonna Cut You Down\".\nAltro punto interessante \u00e8 l'accompagnamento strumentale, avente forti sonorit\u00e0 blues, folk, pop, rock e che quindi contrasta con il testo cantato, incentrato sulla religione.\nVideo.\nNel video promozionale del singolo, girato da Mike Mills, si vede Moby che si dirige a lavorare in un ufficio dove il personale (composto da personaggi vestiti di bianco) lo acclama con fragorosi applausi e lo accompagna nella sala del direttore dove lo premia con trofei e una foto celebrativa da appendere al muro. Si mostra poi una scena precedente che coinvolge un'istruttrice di ginnastica che, mentre fa lezione, sviene. A questo punto si vede Richard Hall irrompere nel salone e salvarla con un inalatore per l'asma. Poi si vedono altre scene pi\u00f9 anteriori che si susseguono e che alla fine compongono tutta la storia: si scopre infatti che il musicista lavora in un centro di auto-aiuto chiamato \"Heaven\", che l'istruttrice \u00e8 in forte stato di depressione e che tocca a lui aiutarla. Alla fine per\u00f2, si rivela che tutta l'avventura non \u00e8 stata altro che un sogno utopico del protagonista, che ha fatto mentre era sdraiato incosciente in un parcheggio."}
{"id": "4627566", "revid": "1442080", "url": "https://it.wikipedia.org/wiki?curid=4627566", "title": "Thunderbird Classic 1974 - Singolare", "text": "Il singolare del torneo di tennis Thunderbird Classic 1974, facente parte del Virginia Slims Circuit 1974, ha avuto come vincitrice Virginia Wade che ha battuto in finale Helen Gourlay 6-1, 6-2."}
{"id": "4627584", "revid": "287204", "url": "https://it.wikipedia.org/wiki?curid=4627584", "title": "Dario Betti", "text": "Biografia.\n\u00c8 nato a Perugia il 13 giugno 1991. Ha iniziato la sua carriera sportiva nel pattinaggio artistico a rotelle vestendo prima i colori del Pattinaggio Artistico San Mariano sotto la guida di Elleborini Brunella ottenendo in categoria Cadetti sia il titolo di Campione Italiano e Campione Europeo, poi giunto in Jeunesse nel Frascati Skating Club sotto la guida di Gabriele Quirini, ha continuato a vincere vari titoli italiani ed europei, arrivando ai massimi livelli di questa specialit\u00e0.\nDa junior ha vinto per tre volte consecutive i campionati mondiali di categoria, dal 2008 al 2010. Da senior ha conquistato la doppietta titolo europeo/titolo mondiale nel 2011 e nel 2012.\nInsieme al compagno di team Luca D'Alisera \u00e8 stato l'unico atleta al mondo ad eseguire il triplo Axel in gara.\nIl 28 maggio 2013, durante una conferenza stampa al Palazzo del ghiaccio Agor\u00e0 di Milano, ha ufficializzato il passaggio al pattinaggio artistico su ghiaccio singolo scegliendo di vestire i colori dell'Agor\u00e0 Skating Team.\nAi Campionati italiani di pattinaggio di figura del 2014 si \u00e8 piazzato al settimo e ultimo posto; nel 2015 si \u00e8 piazzato al sesto e ultimo posto.\nNel Gennaio del 2015 si \u00e8 spostato dal palazzo del ghiaccio Agor\u00e0 al Mediolanum Forum di Assago sotto la guida del tecnico Fabio Mascarello e del coreografo Simone Vaturi.\nNel corso della stessa stagione ha conquistato il sesto posto al Triglav Trophy, Jesenice, Slovenia.\nDurante la stagione 2016 ha conquistato il 5\u00ba posto alla gara di Challenger Series Lombardia Trophy e il 4\u00ba posto alla Santa Claus di Budapest.\nNella stagione 2017 si \u00e8 piazzato 3\u00ba alla Denkova Staviski Cup, 5\u00ba alla Golden Bear di Zagabria e 3\u00ba al Triglav Trophy, Jesenice, Slovenia totalizzando complessivamente 406 punti e piazzandosi 62\u00ba nel world ranking stagionale. "}
{"id": "4627586", "revid": "729019", "url": "https://it.wikipedia.org/wiki?curid=4627586", "title": "Isola di De-Livron", "text": "L'isola di De-Livron () \u00e8 un'isola russa che fa parte dell'arcipelago Rimskij-Korsakov; si trova nella parte occidentale del golfo di Pietro il Grande, nel mare del Giappone, nell'Estremo Oriente russo. Appartiene amministrativamente al Chasanskij rajon, del Territorio del Litorale ed \u00e8 inclusa nella Riserva della biosfera marina dell'Estremo Oriente (\u0414\u0430\u043b\u044c\u043d\u0435\u0432\u043e\u0441\u0442\u043e\u0447\u043d\u044b\u0439 \u043c\u043e\u0440\u0441\u043a\u043e\u0439 \u0431\u0438\u043e\u0441\u0444\u0435\u0440\u043d\u044b\u0439 \u0437\u0430\u043f\u043e\u0432\u0435\u0434\u043d\u0438\u043a). Si trova 63\u00a0km a sud-ovest di Vladivostok.\nGeografia.\nL'isola \u00e8 lunga circa 1,16\u00a0km e larga 0,45\u00a0km, e ha una superficie di circa 0,39\u00a0km\u00b2. L'altezza massima \u00e8 di 58,5\u00a0m s.l.m. La superficie dell'isola \u00e8 prevalentemente pianeggiante, ricoperta d'erba, arbusti e boschi di latifoglie. Le coste orientali e meridionali dell'isola sono alte, rocciose, ripide e formano delle falesie di colore rossastro. La costa occidentale digrada in una spiaggia di sassi. \nStoria.\nL'isola \u00e8 stata scoperta nel 1851 da baleniere francesi e l'anno successivo \u00e8 stata descritta dal brigantino \"Caprice\" della Marina francese. \u00c8 stata esaminata e descritta nel 1854 dagli equipaggi russi della fregata \"Pallada\" e dello \"schooner\" \"Vostok\". Nel 1863, \u00e8 stata studiata in dettaglio dalla spedizione guidata dall'ufficiale di marina Vasilij Matveevi\u010d Babkin a bordo della corvetta \"Kalevala\". Ha preso il nome dell'ufficiale di corvetta Andrej Karlovich De-Livron (o Delivron)."}
{"id": "4627587", "revid": "767487", "url": "https://it.wikipedia.org/wiki?curid=4627587", "title": "Vernon Howe Bailey's Sketchbook of Chicago", "text": "Vernon Howe Bailey's Sketchbook of Chicago \u00e8 un cortometraggio muto di animazione del 1916 diretto da Vernon Howe Bailey. Fu il secondo di una serie di cortometraggi che Howe Bailey (1874-1953), famoso illustratore e pittore statunitense, scrisse, diresse e produsse tra il 1915 e il 1916 per la Essanay Film Manufacturing Company, una casa di produzione di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 29 gennaio 1916."}
{"id": "4627589", "revid": "371529", "url": "https://it.wikipedia.org/wiki?curid=4627589", "title": "Golden Turkey Award", "text": ""}
{"id": "4627595", "revid": "767487", "url": "https://it.wikipedia.org/wiki?curid=4627595", "title": "Vernon Howe Bailey's Sketchbook of London", "text": "Vernon Howe Bailey's Sketchbook of London \u00e8 un cortometraggio muto di animazione del 1916 diretto da Vernon Howe Bailey. Fu il terzo di una serie di cortometraggi che Howe Bailey (1874-1953), famoso illustratore e pittore statunitense, scrisse, diresse e produsse tra il 1915 e il 1916 per la Essanay Film Manufacturing Company, una casa di produzione di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 1\u00ba marzo 1916."}
{"id": "4627608", "revid": "767487", "url": "https://it.wikipedia.org/wiki?curid=4627608", "title": "Vernon Howe Bailey's Sketchbook of Philadelphia", "text": "Vernon Howe Bailey's Sketchbook of Philadelphia \u00e8 un cortometraggio muto di animazione del 1916 diretto da Vernon Howe Bailey. Fu il quarto di una serie di cortometraggi che Howe Bailey (1874-1953), famoso illustratore e pittore statunitense, scrisse, diresse e produsse tra il 1915 e il 1916 per la Essanay Film Manufacturing Company, una casa di produzione di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 14 marzo 1916."}
{"id": "4627612", "revid": "486946", "url": "https://it.wikipedia.org/wiki?curid=4627612", "title": "Tabor Sezana", "text": ""}
{"id": "4627617", "revid": "1833487", "url": "https://it.wikipedia.org/wiki?curid=4627617", "title": "Pirogeno", "text": " \nPer pirogeno si intende una qualsiasi sostanza in grado di provocare l'innalzamento della temperatura corporea. Tale azione pu\u00f2 essere prodotta sia da sostanze presenti nell'organismo (\"pirogeni endogeni\"), sia da sostanze introdotte dall'esterno (\"pirogeni esogeni\").\nI pirogeni endogeni sono sostanze presenti nei granulociti, che vengono liberate in risposta alla presenza di infezioni o, come ad esempio nel caso del TNF, in risposta alla presenza di tumori. I pirogeni esogeni possono essere invece tossine di origine batterica, proteine eterogenee o anche soluzioni colloidali di metalli. Queste ultime possono essere presenti anche in soluzioni destinate a essere iniettate nell'organismo, pertanto nella preparazione dei farmaci viene usata la massima precauzione al fine di evitare inquinamenti in grado di causare pericolose reazioni febbrili. \nTutti i pirogeni esplicano il loro effetto agendo sui centri ipotalamici responsabili della termoregolazione, determinando il rialzo della temperatura corporea. Nelle cellule endoteliali dell'ipotalamo sono presenti infatti dei recettori su cui i pirogeni intervengono \"resettando\" la temperatura del corpo a un valore pi\u00f9 elevato, provocando febbre. In queste condizioni l'organismo \u00e8 in grado di rallentare la replicazione batterica o virale e di rendere pi\u00f9 efficiente la risposta immunitaria.\nUna recente ricerca ha approvato la somministrazione di vaccini del ceppo FL.U.J. anti-pirogeni."}
{"id": "4627618", "revid": "691381", "url": "https://it.wikipedia.org/wiki?curid=4627618", "title": "Svenska Aero AB", "text": ""}
{"id": "4627619", "revid": "767487", "url": "https://it.wikipedia.org/wiki?curid=4627619", "title": "Vernon Howe Bailey's Sketchbook of Paris", "text": "Vernon Howe Bailey's Sketchbook of Paris \u00e8 un cortometraggio muto di animazione del 1916 diretto da Vernon Howe Bailey. Fu il quinto di una serie di cortometraggi che Howe Bailey (1874-1953), famoso illustratore e pittore statunitense, scrisse, diresse e produsse tra il 1915 e il 1916 per la Essanay Film Manufacturing Company, una casa di produzione di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 27 marzo 1916."}
{"id": "4627626", "revid": "729019", "url": "https://it.wikipedia.org/wiki?curid=4627626", "title": "Servizio aereo della Polizia di Stato", "text": "Il Reparto aereo o Servizio aereo della Polizia di Stato \u00e8 un reparto delle Forze dell'Ordine creato nel 1971 presso la base di Pratica di Mare, vicino a Roma e dotato di aeroplani ed elicotteri.\nFra i compiti assegnati vi \u00e8 il controllo delle arterie stradali, le attivit\u00e0 di soccorso aereo e di recupero in mare o in montagna e il controllo del territorio nazionale per garantire l'ordine e la sicurezza pubblica.\nStoria.\nLe prime attivit\u00e0 di volo svolte da personale del Corpo delle Guardie di Pubblica Sicurezza risalgono al 1956 quando, in occasione di un'eccezionale ondata di maltempo, alcuni Ufficiali PS svolsero delle attivit\u00e0 di pianificazione e coordinamento a bordo di elicotteri. Nel 1959 vennero svolte le prime prove di collaborazione tra le pattuglie stradali della Polizia e una componente aerea, i risultati confermarono l'efficacia dei velivoli come supporto alle pattuglie a terra. La mancanza di personale non permise di sviluppare ulteriori collaborazioni sino al 1963, quando vennero eseguiti ulteriori test a Milano e Roma utilizzando elicotteri forniti dall'Aeronautica Militare, i quali confermarono ancora una volta la validit\u00e0 del mezzo aereo come punto di osservazione privilegiato. Da quel momento inizi\u00f2 la formazione dei membri della PS per svolgere questo tipo di compito.\nIl Reparto aereo venne ufficialmente creato il 1\u00ba gennaio del 1971, con un apposito decreto ministeriale. Il primo reparto volo venne ufficialmente costituito presso l'aeroporto militare di Pratica di Mare ed era equipaggiato con alcuni esemplari di Agusta Bell AB 47 J.\nOggi il servizio aereo \u00e8 composto da diversi reparti sparsi per tutto il territorio nazionale e conta una flotta di 83 aeromobili, tra aerei ed elicotteri.\nPrestano servizio nel settore aereo della Polizia di Stato 526 agenti, di cui 174 piloti e 352 specialisti.\nCiascun Reparto Volo ha un proprio stemma personalizzato, ispirato alla dislocazione geografica ed alla storia del Reparto stesso.\nRuolo.\nNel momento della sua fondazione il reparto aveva pochi incarichi, come il controllo delle arterie stradali. Oggi gli aeromobili della Polizia di Stato vengono impiegati in svariate operazioni come le attivit\u00e0 di soccorso e di recupero in mare o in montagna. Ma soprattutto l'attivit\u00e0 principale \u00e8 il controllo del territorio nazionale per garantire l'ordine pubblico, infatti questi apparecchi vengono anche impiegati durante le manifestazioni di vario genere come partite di calcio, per il monitoraggio del traffico automobilistico su strade e autostrade nei week-end e durante i periodi delle vacanze, oppure vengono utilizzati per contrastare i fenomeni di criminalit\u00e0 come, ad esempio, il contrabbando di sostanze illecite. Vengono, altres\u00ec, impiegati a supporto di attivit\u00e0 ad alto rischio per il trasporto delle unit\u00e0 NOCS.\nFlotta.\nOggi la Polizia di Stato pu\u00f2 contare sull'appoggio di svariati velivoli, sia ad ala fissa che mobile, i quali, a seconda delle loro specifiche, vengono usati con diversi compiti e in diversi ruoli.\nDislocazione dei Reparti volo.\nLa Polizia di Stato ha al proprio interno 11 Reparti volo, distribuiti su tutto il territorio nazionale.\nDal 16-12-2013 il VII Reparto Volo si \u00e8 trasferito da Abbasanta all'aeroporto di Oristano-Fenosu."}
{"id": "4627629", "revid": "1305772", "url": "https://it.wikipedia.org/wiki?curid=4627629", "title": "Cantone di Santa Cruz", "text": "Con Cantone di Santa Cruz ci si pu\u00f2 riferire a:"}
{"id": "4627630", "revid": "767487", "url": "https://it.wikipedia.org/wiki?curid=4627630", "title": "Vernon Howe Bailey's Sketchbook of Boston", "text": "Jingles the mad\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 14 aprile 1916."}
{"id": "4627633", "revid": "131962", "url": "https://it.wikipedia.org/wiki?curid=4627633", "title": "Svenska Aero J 4", "text": ""}
{"id": "4627634", "revid": "729019", "url": "https://it.wikipedia.org/wiki?curid=4627634", "title": "Sonny Tufts", "text": "Biografia.\nDopo essersi diplomato al college nel 1935, Tufts fece un'audizione per il Metropolitan Opera di New York ma fin\u00ec a recitare come comparsa a Broadway, trasferendosi nel 1942 a Hollywood. Acquis\u00ec notoriet\u00e0 durante la seconda guerra mondiale, principalmente perch\u00e9, a causa di un vecchio infortunio sportivo rimediato giocando a football al college, fu uno dei pochi attori a non servire sotto le armi.\nNel 1944 Tufts venne votato \"Star of Tomorrow\" (\"la star del domani\") dagli addetti ai lavori, tuttavia non raggiunse mai la fama a livello internazionale presso il grande pubblico, rimanendo un comprimario pur partecipando ad alcune grandi produzioni come \"Quando la moglie \u00e8 in vacanza\" (1955) di Billy Wilder, con Marilyn Monroe.\nTufts \u00e8 il soggetto di una curiosa leggenda metropolitana. Tale leggenda narra che egli fu chiamato all'ultimo minuto come conduttore di un popolare show radiofonico, in sostituzione di un altro attore pi\u00f9 celebre, che era stato invitato al suo posto, ma che non poteva presenziare alla trasmissione. Nella puntata della settimana prima della conduzione di Tufts, il conduttore precedente lo present\u00f2 con un misto di imbarazzo e sorpresa, scioccato dal fatto di venire sostituito da un attore relativamente sconosciuto come Tufts alla conduzione del programma. Non ci sono prove certe, comunque, che tale episodio sia realmente accaduto.\nTufts mor\u00ec di polmonite all'et\u00e0 di 58 anni a Santa Monica, in California, il 4 giugno 1970.\nIl \"Golden Turkey Awards\", libro del 1980 che annovera i peggiori film, registi, ed attori della storia del Cinema, ha addirittura dedicato a Tufts una intera categoria: la \"Worst Performance by Sonny Tufts\" (\"Peggior interpretazione da parte di Sonny Tufts\") (che per la cronaca ha visto trionfare il film \"Se non ci fossimo noi donne\" del 1943)."}
{"id": "4627636", "revid": "691381", "url": "https://it.wikipedia.org/wiki?curid=4627636", "title": "Heinkel HD 19 W", "text": ""}
{"id": "4627645", "revid": "767487", "url": "https://it.wikipedia.org/wiki?curid=4627645", "title": "Vernon Howe Bailey's Sketchbook of Rome", "text": "Vernon Howe Bailey's Sketchbook of Rome \u00e8 un cortometraggio muto di animazione del 1916 diretto da Vernon Howe Bailey. Fu il settimo di una serie di cortometraggi che Howe Bailey (1874-1953), famoso illustratore e pittore statunitense, scrisse, diresse e produsse tra il 1915 e il 1916 per la Essanay Film Manufacturing Company, una casa di produzione di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 26 aprile 1916."}
{"id": "4627646", "revid": "486946", "url": "https://it.wikipedia.org/wiki?curid=4627646", "title": "Alfabeto tifinagh", "text": ""}
{"id": "4627657", "revid": "832642", "url": "https://it.wikipedia.org/wiki?curid=4627657", "title": "Vincent John Martin", "text": ""}
{"id": "4627658", "revid": "726373", "url": "https://it.wikipedia.org/wiki?curid=4627658", "title": "Haunted Collector - Il collezionista dell'occulto", "text": "Haunted Collector - Il collezionista dell'occulto \u00e8 un reality show televisivo statunitense trasmesso dal canale Syfy. La prima stagione ha esordito il 1\u00ba giugno 2011 e si \u00e8 conclusa il 6 luglio 2011. La serie \u00e8 caratterizzata da un team di investigatori del paranormale guidati dal demonologo John Zaffis, che indaga su presunti luoghi infestati nella speranza di individuare ed eliminare eventuali artefatti in loco o oggetti che possono essere la fonte della attivit\u00e0 paranormale poltergeist.\nLa seconda stagione \u00e8 stata prodotta nel dicembre 2011 e trasmessa dal 6 giugno 2012.\nIl 17 settembre 2012, la Syfy ha annunciato la realizzazione di una terza stagione composta da 12 episodi, poi trasmessa dal 6 marzo 2013.\nL'8 novembre 2013 la Syfy ha annunciato la cancellazione del programma.\nTrama.\nIl demonologo John Zaffis, e la sua famiglia, indagano i siti di presunti fenomeni paranormali. La famiglia Zaffis e la loro squadra viaggiano in tutto il mondo per studiare oggetti che Zaffis identifica come oggetti che hanno qualcosa a che fare con gli spiriti o energie. Zaffis rimuove gli oggetti dalla loro locazione e li porta nel suo museo di cimeli infestati situato in un fienile nella sua propriet\u00e0 a Stratford, Connecticut."}
{"id": "4627660", "revid": "76963", "url": "https://it.wikipedia.org/wiki?curid=4627660", "title": "Michiko Kichise", "text": "Biografia.\nHa iniziato la carriera nel mondo dello spettacolo come modella per la pubblicit\u00e0, per poi, alla met\u00e0 degli anni '90 iniziare a lavorare nel cinema ed alla televisione, partecipando a vari film e dorama di successo. Conosciuta soprattutto per le sue interpretazioni di rilievo prima nella serie dedicate a Liar Game con Sh\u014dta Matsuda ed in seguito in Bloody Monday (serie televisiva) (versione live action tratta dalla serie manga omonima Bloody Monday) a fianco di Haruma Miura. Nel 2004 si \u00e8 sposata."}
{"id": "4627662", "revid": "1442080", "url": "https://it.wikipedia.org/wiki?curid=4627662", "title": "Virginia Slims Championships 1974 - Singolare", "text": "Il singolare del torneo di tennis Virginia Slims Championships 1974, facente parte del Virginia Slims Circuit 1974, ha avuto come vincitrice Evonne Goolagong che ha battuto in finale Chris Evert 6-3, 6-4."}
{"id": "4627675", "revid": "767487", "url": "https://it.wikipedia.org/wiki?curid=4627675", "title": "Nino Louarsabi\u0161vili", "text": "Carriera.\nRaggiunse il suo best ranking in singolare il 24 aprile 1995 con la 135\u00aa posizione; nel doppio divenne, il 21 luglio 1997, la 111\u00aa del ranking WTA.\nDa junior, ottenne risultati molto prestigiosi, quali la vittoria dell'International Championships of Venezuela e del Trofeo Bonfiglio, due tornei di grado A, nel 1993 e la semifinale raggiunta nel 1994 all'Open di Francia; in quell'occasione fu sconfitta dalla svizzera Martina Hingis, futura vincitrice del torneo.\nPassata fra i professionisti, non riusc\u00ec a ripetere quanto fatto in precedenza; vinse in carriera soltanto sei tornei del circuito ITF in singolare e sette in doppio; fra questi il pi\u00f9 importante fu il Goldwater Women's Tennis Classic, torneo con un montepremi di 50\u00a0000 dollari vinto nel 1997, in coppia con la francese Lea Ghirardi.\nFece parte della squadra georgiana di Fed Cup dal 1994 al 1999, con un bilancio complessivo di diciassette vittorie e ventitr\u00e9 sconfitte fra singolare e doppio."}
{"id": "4627678", "revid": "522912", "url": "https://it.wikipedia.org/wiki?curid=4627678", "title": "Nino Louarsabishvili", "text": ""}
{"id": "4627683", "revid": "648716", "url": "https://it.wikipedia.org/wiki?curid=4627683", "title": "Umberto Grazzi", "text": "Biografia.\nFormazione culturale.\nDopo aver partecipato alla Prima guerra mondiale come ufficiale di complemento ed essersi guadagnato una croce al merito di guerra, Umberto Grazzi, nel 1920, si laurea in giurisprudenza all'Universit\u00e0 di Pisa. Nel 1923, entra nel corpo diplomatico-consolare, superando il concorso pubblico.\nPrime destinazioni.\nNel 1924 \u00e8 addetto consolare a Parigi; dal 1925 al 1928 \u00e8, prima viceconsole e poi console a San Gallo; dal giugno 1928, alla fine del 1929 \u00e8 a Siviglia, quando \u00e8 assegnato al ministero degli Esteri, come segretario dell'Ufficio di politica economica. In tale veste assiste a tutte le maggiori conferenze economiche che si tengono agli inizi degli anni trenta, quali la conferenza di Stresa per l'Europa centrale e orientale (1932) e la conferenza economica e monetaria di Londra (1933).\nNel 1933 \u00e8 primo segretario di legazione a Vienna ed assiste al tentativo di colpo di Stato nazista che ha come conseguenza l'assassinio del cancelliere Engelbert Dollfuss (1934).\nConvinzioni liberiste finalizzate alla cooperazione economica.\nNel settembre del 1936, Umberto Grazzi \u00e8 promosso capo ufficio nella direzione degli Affari generali del ministero. Nel 1939 \u00e8 all'ambasciata d'Italia di Rio de Janeiro; nel 1942, di nuovo a Roma, come vicedirettore degli Affari commerciali. Nel 1945 \u00e8 promosso inviato straordinario e ministro plenipotenziario.\nNel 1947 Grazzi \u00e8 direttore generale degli Affari economici e propugna il superamento delle politiche protezioniste e l'inserimento dell'Italia in un sistema di progressiva liberalizzazione degli scambi e di cooperazione economica. A partire dal 1950, sostiene le politiche di integrazione europea che porteranno alla realizzazione del piano Schuman e alla costituzione della Comunit\u00e0 europea del carbone e dell'acciaio. Appoggia il piano Pleven per la costituzione di un esercito europeo.\nGrazzi ambasciatore d'Italia e Segretario generale del Ministero degli Esteri.\nNel 1950 Grazzi \u00e8 promosso ambasciatore e, nel 1952, \u00e8 destinato a Bruxelles quale Ambasciatore d'Italia presso il Re del Belgio. Nel 1955 \u00e8 trasferito a Bonn, quale Ambasciatore nella Germania Ovest. Favorisce la partecipazione tedesca alla Conferenza di Messina (1955) e alla conclusione dei Trattati di Roma per la costituzione della Comunit\u00e0 Economica Europea e l'Euratom (1957).\nNel 1958, Grazzi \u00e8 a Parigi come Rappresentante italiano presso il Consiglio Atlantico. Negozia l'installazione dei missili statunitensi a medio raggio sul territorio italiano, gi\u00e0 decisa nel dicembre 1957, e conclude l'accordo bilaterale tra Italia e Stati Uniti per la concessione delle basi missilistiche. Infine, nel maggio del 1959, \u00e8 nominato segretario generale del ministero, carica che mantenne fino a pochi mesi prima del suo collocamento a riposo (1\u00ba settembre 1961)."}
{"id": "4627686", "revid": "1543377", "url": "https://it.wikipedia.org/wiki?curid=4627686", "title": "Upsalite", "text": "L'upsalite \u00e8 un minerale, un carbonato di magnesio. Scoperto nel luglio 2013 da un team di ricercatori dell'universit\u00e0 di Uppsala (prende il nome proprio dalla citt\u00e0 sede dell'universit\u00e0).\nPresenta interessanti propriet\u00e0 di porosit\u00e0 (800 metri quadrati per grammo di area superficiale).\nOrigine e giacitura.\nSintetizzato per la prima volta e caratterizzato nel luglio 2013 presso l'universit\u00e0 di Uppsala in Svezia.\nForma in cui si presenta in natura.\nSintetizzato in laboratorio, mai trovato in natura."}
{"id": "4627687", "revid": "1442080", "url": "https://it.wikipedia.org/wiki?curid=4627687", "title": "BMC Invitation 1973 - Singolare", "text": "Il singolare del torneo di tennis BMC Invitation 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Kerry Melville 6-3, 6-3."}
{"id": "4627689", "revid": "767487", "url": "https://it.wikipedia.org/wiki?curid=4627689", "title": "Mario P\u00e9rez Z\u00fa\u00f1iga", "text": "Carriera.\nNazionale.\nEsordisce con il nel 2003."}
{"id": "4627690", "revid": "767487", "url": "https://it.wikipedia.org/wiki?curid=4627690", "title": "H\u014dk\u014d", "text": " \u00e8 uno spirito canino della mitologia giapponese, derivato da quella cinese in cui \u00e8 uno spirito degli alberi conosciuto come P\u00e9ngho\u00fa (\u5f6d\u4faf). \u00c8 descritto nell'antico libro .\nStoria.\n\"Il Penghou nell'albero di canfora\"\nAi tempi del regno wu, Lu Jingshu era il comandante dell'esercito di Jian'an. Un giorno\n, egli invi\u00f2 un uomo per tagliare un grande albero di canfora. Dopo qualche colpo di ascia, del sangue usc\u00ec improvvisamente dal tronco. Quando infine l'albero cadde, una creatura col volto umano ed il corpo di cane ne fuoriusc\u00ec.\nJingshu spig\u00f2: \"\u00c8 ci\u00f2 che si chiama \"Penghou\"\". \u00c8 stato cotto al vapore e mangiato. Aveva lo stesso sapore della carne di cane.\nSecondo il \"Baize tu\" (\u767d\u8cac\u5716), raccolta d'illustrazioni commentate di creature fantastiche, \"Lo spirito degli alberi \u00e8 chiamato \"Penghou\". Egli appare come un cane nero senza coda e pu\u00f2 essere cotto a vapore e mangiato.\"\nIl \"P\u00e9ngho\u00fa\" (letto in giapponese come \"H\u014dk\u014d\") \u00e8 stato incluso nel \"Konjaku Hyakki Sh\u016bi\", un libro della collezione di Toriyama Sekien sulle illustrazioni di mostri. L\u00ec vi \u00e8 la stessa descrizione di quella contenuta nel Soushenji, tranne che per la frase che dice che vive solo negli alberi vecchi mille anni."}
{"id": "4627692", "revid": "599013", "url": "https://it.wikipedia.org/wiki?curid=4627692", "title": "Mario Perez Zuniga", "text": ""}
{"id": "4627693", "revid": "1442080", "url": "https://it.wikipedia.org/wiki?curid=4627693", "title": "BMC Tournament 1973 - Singolare", "text": "Il singolare del torneo di tennis BMC Tournament 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Nancy Gunter 7-5, 6-7, 7-5."}
{"id": "4627697", "revid": "648716", "url": "https://it.wikipedia.org/wiki?curid=4627697", "title": "Festa di sant'Anna (Castelbuono)", "text": "La festa di sant'Anna si svolge a Castelbuono (Palermo) dal 17 al 27 luglio di ogni anno.\nLa cittadina siciliana conserva il teschio della santa all' interno della Cappella Palatina del castello dei Ventimiglia il quale \u00e8 stato portato il 4 maggio 1454 dal marchese Giovanni I Ventimiglia dal castello di Geraci Siculo.\nNel 1605 la reliquia venne trafugata e ritrovata nei pressi di Palermo nel 1615. Al rientro del teschio in paese Sant'Anna venne proclamata, per acclamazione popolare, patrona di Castelbuono.\nLa novena.\nLa festa si apre con la novena che dura dal 17 al 24 luglio in cui una statua della santa viene portata in processione da quattro persone appartenenti alle confraternite religiose locali per le vie della cittadina madonita.\nI percorsi effettuati sono in seguenti:\n25 26 e 27 luglio.\nGli ultimi tre giorni di festa sono i principali.\nIl 25 luglio si svolge lo storico corteo delle chiavi in cui il sindaco consegna all'arciprete le chiavi con cui aprire l'urna in cui \u00e8 custodito il teschio di sant'Anna, ed insieme si recano alla cappella palatina per aprire la predetta urna ed esporre il busto in argento, in cui \u00e8 custodito il teschio, ai fedeli.\nIl 26 luglio si svolge un importante manifestazione sportiva di rilievo mondiale il Giro podistico internazionale di Castelbuono la corsa su strada pi\u00f9 antica d'Europa che si corre dal 1912.\nIl 27 luglio si svolge la solenne processione di sant'Anna in cui vengono portati in processione il busto in argento della santa che contiene al suo interno il teschio, le reliquie del beato Guglielmo Gnoffi compatrono di Castelbuono ed il complesso monumentario della Madonna del Rosario.\nLa partenza \u00e8 da piazza Castello per proseguire per via S. Anna - piazza Margherita- via Roma- via Mario Levante- piazza San Francesco- via Sant\u2019Agostino- via Maurolico- piazza Min\u00e0 Palumbo- via Vittorio Emanuele \u2013 corso Umberto I - piazza Margherita - via S. Anna e si ritorna di nuovo in piazza Castello.\nAlla processione partecipano oltre alle autorit\u00e0 civili e miliari le 18 Congregazioni religiose maschili nell'ordine riportato nella tabella sottostante.\nQueste ultime sfilano in ordine di nascita dalle pi\u00f9 giovani sino alle pi\u00f9 antiche ad eccezione della Congregazione di Sant'Anna che apre la processione in prima posizione.\nIl percorso della processione si snoda per le vie principali del paese con inizio e rientro al castello. Al rientro dell'urna con il teschio quest'ultima viene esposta dal balcone del castello per la solenne benedizione alla popolazione.\nLa festa si conclude nella notte con i giochi pirotecnici."}
{"id": "4627698", "revid": "1935652", "url": "https://it.wikipedia.org/wiki?curid=4627698", "title": "Leonardo Sapienza", "text": "Biografia.\nNasce a Cassano delle Murge, allora in provincia ed arcidiocesi di Bari, il 18 novembre 1952.\nMinistero sacerdotale.\nEntrato il 5 agosto 1962 nella congregazione dei Rogazionisti del Cuore di Ges\u00f9, inizia il noviziato il 28 settembre 1968. Dopo aver emesso la prima professione dei voti il 29 settembre 1969 e quella solenne il 29 settembre 1975, \u00e8 ordinato presbitero, a Grottaferrata, il 1\u00ba luglio 1978.\nDopo aver lavorato per circa trent'anni come ufficiale addetto al protocollo della Prefettura della casa pontificia, il 4 agosto 2012 ne \u00e8 nominato reggente; succede al vescovo Paolo De Nicol\u00f2, dimessosi per raggiunti limiti di et\u00e0.\nIl 9 febbraio 2013 papa Benedetto XVI lo nomina protonotario apostolico di numero."}
{"id": "4627708", "revid": "287204", "url": "https://it.wikipedia.org/wiki?curid=4627708", "title": "Hoko", "text": ""}
{"id": "4627710", "revid": "891990", "url": "https://it.wikipedia.org/wiki?curid=4627710", "title": "Penghou", "text": ""}
{"id": "4627711", "revid": "1442080", "url": "https://it.wikipedia.org/wiki?curid=4627711", "title": "Virginia Slims of Washington 1973 - Singolare", "text": "Il singolare del torneo di tennis Virginia Slims of Washington 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Kerry Melville 6-1, 6-2."}
{"id": "4627713", "revid": "123329142", "url": "https://it.wikipedia.org/wiki?curid=4627713", "title": "Episodi di Paura di amare (prima stagione)", "text": "La prima stagione della serie televisiva italiana Paura di amare viene trasmessa su Rai 1 dal 28 novembre 2010, per sei serate.\nLa scrittrice del soggetto della serie \u00e8 Maria Venturi.\nPrima puntata.\nTrama.\nTorino. Emma Loi muore in un incidente stradale. Lascia il marito, Stefano, e i figli Carlotta e Tommy. Di ritorno da un viaggio di rfielssione, Stefano ritrova il cugino Carlo, la sorella Mirella e suo marito, il cognato Paride. Ma il rapporto con i suoi figli va sgretolandosi, quindi Carlotta scappa di casa. Incontra una barbona, che comincia a darle fastidio. In suo aiuto interviene una ragazza. Si chiama Asia Rossi, \u00e8 orfana e ha sempre vissuto con sua nonna. Vorrebbe laurearsi in Medicina, ma non ha i soldi per pagarsi l'universit\u00e0. Comunque, Asia accompagna Carlotta al commissariato della zona. Stefano viene chiamato dalla polizia, e subito tra lui e la Rossi c'\u00e8 una scontro, nonostante ormai Carlotta abbia instaurato un buon legame con Asia.\nConvinta dalla sua migliore amica Simona, con la quale vive, Asia va ad una festa. Qui reincontra Stefano, che la avvicina per scusarsi per lo scontro avvenuto la prima volta che si sono visti. Stefano \u00e8 attratto dalla giovane. Giorni dopo, la baby-sitter di Carlotta e Tommy cade da una scala, rompendosi una gamba. Carlotta convince quindi il padre ad assumere Asia, che subito viene contattata, e si trasferisce in villa Loi. Asia non va d'accordo col resto della servit\u00f9 della casa, abituata a modi borghesi e ipocriti, ma lei si affeziona a Carlotta e Tommy. Un giorno sorprende Stefano suonare. L'uomo si era chiuso in una stanza e aveva ripreso in mano la sua chitarra elettrica. Questo suo lato giovanile avvicina Asia a lui. Stefano nel frattempo scopre gli illeciti che il padre defunto aveva commesso nella gestione del loro impero farmaceutico, la Loipharma. Lo scopre a causa di una ricatto, architettato da Elide, vedova di Tommaso Loi, fratello maggiore di Mirella e Stefano, ucciso anni prima. Con lei c'\u00e8 Paride, il crudele marito di Mirella, la quale ha scoperto ormai da anni di non poter avere figli. Questo causa molti litigi all'interno della coppia, perch\u00e9 lei vorrebbe adottare un bimbo, idea che non piace a Paride. Intanto una donna straniera \u00e8 in carcere. Il suo nome \u00e8 Cecilia Colombo, \u00e8 stata accusata dell'omicidio di Tommaso Loi, anche se lei si \u00e8 sempre detta innocente. Giuliana, amica e corteggiatrice giornalista di Stefano, gli rivela della prossima scarcerazione della Colombo. Loi si arrabbia tantissimo, e confida, alla fine, ad Asia il suo odio verso l'assassina del fratello.\nSeconda puntata.\nTrama.\nStefano e Asia discutono. La discussione si tramuta, per\u00f2, in litigio, e Asia, arrabbiata, si licenzia. Sembra non voler tornare assolutamente sui suoi passi, la ragazza, ma Stefano la convince a rimanere con loro almeno per il week-end, perch\u00e9 lui avr\u00e0 un incontro con un magnate russo, Kocheff, su uno yacht, per tentare un accordo tra le rispettive aziende. Elide e Paride, che vogliono impossessarsi della Loipharma, per\u00f2, tramano un piano per far saltare l'accordo con Kocheff, il quale, alla fine, decide comunque di chiudere l'affare. Nella notte dei festeggiamenti per questo trionfo, Asia e Stefano si concedono ore di passione. Entrambi felice del loro amore, Stefano deve partire per Mosca, prima di ufficializzare il loro fidanzamento. Alla vigilia della sua scarcerazione, la Colombo rilascia un'intervista a Giuliana, in cui accenna involontariamente ad una figlia tenuta segreta. Giuliana decide di ampliare l'articolo concentrandosi su la figlia che Cecilia potrebbe aver avuto, scatenando in lei ira. Mirella conosce una ragazza incinta, che muore di parto. Addolorata, vorrebbe adottare il bambino. Ma suo marito Paride rifiuta la proposta. Tramite una registrazione molto vecchia, finita casualmente nelle sue mani, Asia vede che tra Emma, defunta moglie di Stefano, e suo cugino Carlo, c'\u00e8 stata una relazione extraconiugale. Carlo prega la baby-sitter di non svelare al cugino la verit\u00e0, e Asia acconsente. Ma il Loi, tornato dalla Russia, trova nel suo armadio una lettera, scritta da chissachi (non da Asia), che gli dice sua moglie Emma lo aveva tradito pi\u00f9 volte, con un amante fisso. non Dice per\u00f2 il nome di questo. Stefano cade in una profonda crisi con se stesso.\nTerza puntata.\nTrama.\nOramai scoperto il tradimento della defunta Emma, Stefano si confida con Carlo, suo cugino, non sapevo, per\u00f2, che era proprio lui l'amante di sua moglie. Arrabbiato, Stefano dice ad Asia di archiviare la notte d'amore passata assieme. Per questo lei si licenzia. Asia capisce di essere innamorata di Loi, e parla con Mirella. Intanto torna Roberto, ex fidanzato di Asia, decisa a riconquistarla. I due si baciano sotto gli occhi di Stefano. Ma anche lo stesso Loi \u00e8 corteggiatissimo. Giuliana, giornalista, lo vuole far innamorare di s\u00e9. Paride, in accordo con la spietata Elide, per prendere possesso del pacchetto azionario della moglie Mirella, decide di acconsentire a realizzare il suo pi\u00f9 grande desiderio: adottare un bambino. Purtroppo per Paride, per\u00f2, durante una festicciola, Asia lo spia, sentendo qualcosa riguardo ad un complotto per prendere la Loipharma. Ne parla subito con Stefano, il quale non \u00e8 disposto a crederle. Lo rivela, quindi, molto amareggiata, a Carlo. L'uomo, preoccupato per il destino dell'azienda di famiglia, decide di indagare, partendo per il Darfour. Nel frattempo Elide vuole un qualche scheletro nell'armadio di Stefano, ordina quindi a Paride di conoscere e conquistare Simona, la migliore amica di Asia. I due finiscono presto a letto, e lei, ormai cotta di Paride, gli rivela la storia tra la Rossi e il Loi. Elide, contenta del riscontro ottenuto dalla messa in scena del complice, svela a Giuliana la storia d'amore fra Stefano e la baby-sitter dei suoi figli. La giornalista, infuriata, scrive un articolo su i due, per screditarli. Quando Cecilia Colombo viene rilasciata dal carcere, la famiglia Loi si riempie di rabbia. Dopo l'ennesimo litigio, per\u00f2, Asia e Stefano fanno l'amore, per la seconda volta. Simona, convinta della sua relazione con Paride, viene sentita da lui stesso. La ragazza, delusa, lo minaccia di rivelare del tradimento alla moglie Mirella. Paride picchia Simona e fugge. Simona, ferita, si rifugia dall'amica Asia, chiedendole aiuto. Elide, nel frattempo, \u00e8 la pi\u00f9 arrabbiata per il rilascio della Colombo. Il suo misterioso passato c'entra di certo con l'omicidio del marito Tommaso. La cosa pi\u00f9 strana, per\u00f2, \u00e8 che Elide \u00e8 anche conosciuta, da alcune persone, con la falsa identit\u00e0 di Sofia Calone."}
{"id": "4627714", "revid": "36426", "url": "https://it.wikipedia.org/wiki?curid=4627714", "title": "Teatro le Laudi", "text": ""}
{"id": "4627715", "revid": "339392", "url": "https://it.wikipedia.org/wiki?curid=4627715", "title": "Firenze FBC", "text": ""}
{"id": "4627716", "revid": "767487", "url": "https://it.wikipedia.org/wiki?curid=4627716", "title": "Population Override", "text": "Population Override \u00e8 il dodicesimo album in studio del chitarrista statunitense Buckethead, pubblicato il 30 aprile 2004 dalla Ion Records.\nDescrizione.\nPubblicato un mese prima del successivo \"The Cuckoo Clocks of Hell\", il disco rappresenta la prima vera collaborazione con il tastierista Travis Dickerson e fu concepito come un tributo ai \"grandi dischi su vinile degli anni sessanta e settanta, con elementi progressive, brani generalmente lunghi, e numerose sezioni strutturate come jam session. Al riguardo, Dickerson comment\u00f2: Questo album diede l'avvio a una serie di altri basati sullo stesso schema, come \"Gorgone\", \"Chicken Noodles\" o \"Left Hanging\".\nLa copertina mostra diversi edifici di Toronto, incluso il Royal York Hotel e la Canada Trust Tower, immersi in una foresta.\nNel 2015 l'album \u00e8 stato ripubblicato nel formato doppio LP in tiratura limitata a mille copie e con l'aggiunta di sei bonus track, di cui tre originariamente pubblicate in \"Funnel Weaver\" (2002)."}
{"id": "4627717", "revid": "110157", "url": "https://it.wikipedia.org/wiki?curid=4627717", "title": "Fu\u00dfball-Bundesliga 2013-2014 (Austria)", "text": "La \"'Fu\u00dfball-Bundesliga 2013-2014\" (chiamata ufficialmente \"tipp-3 Bundesliga powered by T-Mobile\" per motivi di sponsorizzazione) \u00e8 stata la 102\u00aa edizione del campionato di calcio austriaco.\nLa stagione \u00e8 iniziata il 20 luglio 2013 ed \u00e8 terminata il 12 maggio 2014 (con una pausa invernale dal 18 dicembre 2013 all'8 febbraio 2014). Il Salzburg ha vinto il titolo per l'ottava volta nella sua storia.\nStagione.\nNovit\u00e0.\nPrima stagione in assoluto per il Gr\u00f6dig in massima divisione. La formazione del Salisburghese ha vinto il torneo di Erste Liga e ha disputato le partite casalinghe presso l'Untersberg Arena, malgrado l'iniziale opposizione della lega, che riteneva l'impianto troppo piccolo per la Bundesliga. L'alternativa, quella di giocare al Wals-Siezenheim, non sarebbe stata percorribile a causa della promozione del Liefering in Erste Liga.\nRetrocesso per la prima volta (stagione 2002-2003) dall'approdo in Bundesliga il Mattersburg.\nFormula.\nIl campionato prevede un girone all'italiana con doppie partite d'andata e ritorno, per un totale di 36 giornate. Le 10 squadre partecipanti incontrano le avversarie 4 volte, 2 in casa e 2 in trasferta.\nAl termine della stagione, la squadra 1\u00aa classificata ottiene la qualificazione all'edizione successiva della Champions League, mentre la 2\u00aa, la 3\u00aa e la 4\u00aa classificata si qualificano per l'Europa League. La 10\u00aa ed ultima classificata retrocede in Erste Liga.\nAvvenimenti.\nIl campionato ha preso il via il 20 luglio 2013 con le partite della 1\u00aa giornata. L'Austria Vienna, campione in carica, ha ospitato l'Admira Wacker M\u00f6dling del neo allenatore Toni Polster vincendo per 2-0. Il Salisburgo, vincendo 5-1 a Wiener Neustadt, ha conquistato la vetta della classifica.\nFiniscono in parit\u00e0 le altre tre partite: il Rapid Vienna si fa raggiungere sul 2-2 a Wolfsberg dai padroni di casa, che non hanno mai perso in 5 confronti di Bundesliga contro i bianco-verdi; finisce 2-2 anche il posticipo di domenica 21 luglio tra Sturm Graz e Wacker Innsbruck. Il neopromosso Gr\u00f6dig, all'esordio assoluto in Bundesliga, impatta 0-0 contro il Ried all'Untersberg Arena.\nNella seconda giornata, il Salisburgo affronta l'Austria Vienna e vince per 5-1 la sfida fra le prime due classificate della stagione precedente; la squadra della Red Bull resta a punteggio pieno ed \u00e8 l'unica della Bundesliga, dopo appena 180 minuti. Il Rapid supera a domicilio il Wiener Neustadt per 4-0, grazie alle doppiette di Burgstaller e Boyd mentre il Ried ha la meglio sul Wolfsberger (1-0). Il Wacker Innsbruck espugna Maria Enzersdorf battendo l'Admira 2-1. Il posticipo domenicale \u00e8 fra lo Sturm Graz, eliminato in settimana dall'Europa League ed il Gr\u00f6dig neopromosso, all'esordio in trasferta nella massima divisione. Gli ospiti salisburghesi si impongono per 2-0 con doppietta di Philipp Zulechner. Nell'anticipo delle 16:30 della 3\u00aa giornata, il Wiener Neustadt conquista la prima vittoria della stagione, superando in rimonta il Wolfsberger per 2-1. Nelle partite delle 19, primo stop per il Salisburgo, fermato sull'1-1 a Innsbruck contro il Wacker e pareggio anche per l'Austria Vienna, che passa dal 3-1 al 3-3 contro il Ried. Netta affermazione del Gr\u00f6dig in casa contro l'Admira Wacker M\u00f6dling, che pur essendo passata in vantaggio finisce sconfitta per 7-1, in una partita caratterizzata da tre espulsioni nelle file rosso-nere e 4 rigori, tre dei quali accordati ai padroni di casa. Il Rapid Vienna, vincendo il posticipo domenicale a Graz (4-2), raggiunge Salisburgo e Gr\u00f6dig in vetta alla classifica.\nLa 4\u00aa giornata si apre sabato 10 agosto. Tre partite si chiudono sul punteggio di 1-1: Wolfsberger-Wacker Innsbruck, Admira-Sturm e Ried-Wiener Neustadt. Si tratta del primo punto stagionale per l'Admira, passata proprio in quel giorno dall'esonerato Polster a Oliver Lederer. Il Salisburgo, pur essendo passato in svantaggio, rimonta e vince 4-1 il \"derby\" con il Gr\u00f6dig, disputato per la prima volta dal 1972, lasciandosi alle spalle i rivali e riconquistando la testa solitaria della classifica. Nel posticipo di domenica 11 agosto, il primo derby viennese della stagione si conclude sullo 0-0 ed \u00e8 funestato da alcuni episodi poco gradevoli ai danni del giocatore \"violette\" Marko Stankovi\u0107.\nIl 14 ottobre 2013 la Bundesliga infligge all'Admira Wacker M\u00f6dling una penalizzazione di 8 punti, per violazione di alcuni paragrafi del regolamento per richiedere la licenza professionistica relativa alla stagione 2013-2014 stessa. La formazione della Bassa Austria si ritrova cos\u00ec a quota zero punti dopo 11 giornate. La penalizzazione viene ridotta a 5 punti con sentenza del 22 gennaio 2014, permettendo all'Admira di scavalcare il Wacker Innsbruck al 9\u00ba posto in classifica.\nAllenatori.\nQuattro squadre di Bundesliga operano un cambio in panchina. L'Austria Vienna, campione in carica, dopo aver lasciato partire St\u00f6ger per il Colonia ingaggia Bjelica, proveniente dal Wolfsberger con cui ha conquistato, in due stagioni, la promozione in Bundesliga ed un 5\u00ba posto. Lo Sturm Graz mette sotto contratto lo sloveno Milani\u010d, proveniente dal Maribor, dove aveva vinto 4 campionati e 3 coppe nazionali. Per sostituire Bjelica, il Wolfsberger punta sul connazionale Grubor. Infine, l'Admira Wacker M\u00f6dling annuncia Polster, reduce da un'esperienza di due anni al Wiener Viktoria, come nuovo allenatore.\nL'altra squadra della capitale, il Rapid, conferma alla guida tecnica Bari\u0161i\u0107, che aveva sostituito Sch\u00f6ttel nel finale della stagione 2012-2013. Anche il Ried conferma il subentrato Angerschmid, cos\u00ec come fa il Wacker Innsbruck con Kirchler. Il neopromosso Gr\u00f6dig e H\u00fctter continuano il loro rapporto e anche Pfeifenberger rimane alla guida del Wiener Neustadt. Il Salisburgo continua ad affidarsi al tedesco Schmidt.\nL'Admira Wacker M\u00f6dling \u00e8 la prima squadra a cambiare allenatore a campionato in corso. Polster viene esonerato dopo tre sconfitte nelle prime tre partite e, al suo posto, l'incarico viene assunto \"ad interim\" da Oliver Lederer, che conquista il primo punto contro lo Sturm Graz. Il 2 settembre 2013 anche il Wolfsberger, dopo una serie negativa, solleva dall'incarico Grubor, assumendo al suo posto Dietmar K\u00fchbauer.\nClassifica.\nLegenda:\nNote:\nStatistiche.\nArbitri.\nDi seguito \u00e8 indicata, in ordine alfabetico, la lista degli arbitri che prendono parte alla Bundesliga 2013-2014. Tra parentesi \u00e8 riportato il numero di incontri diretti."}
{"id": "4627718", "revid": "599013", "url": "https://it.wikipedia.org/wiki?curid=4627718", "title": "Israel L\u00f3pez (calciatore)", "text": "Carriera.\nNazionale.\nEsordisce con il il 4 giugno 2000 contro l'.\nDisputa con la selezione olimpica le olimpiadi di ."}
{"id": "4627726", "revid": "1442080", "url": "https://it.wikipedia.org/wiki?curid=4627726", "title": "Virginia Slims of Indianapolis 1973 - Singolare", "text": "Il singolare del torneo di tennis Virginia Slims of Indianapolis 1973, facente parte del Virginia Slims Circuit 1973, ha avuto come vincitrice Billie Jean King che ha battuto in finale Rosie Casals 5-7, 6-2, 6-4."}
{"id": "4627728", "revid": "164044", "url": "https://it.wikipedia.org/wiki?curid=4627728", "title": "Flekker\u00f8y Idrettslag", "text": "Flekker\u00f8y Idrettslag, detta anche Fl\u00f8y \u00e8 una squadra di calcio norvegese di Kristiansand, che prende nome dall'isola di Flekker\u00f8y. Milita nella 2. divisjon, la terza serie del campionato norvegese di calcio.\nStoria.\nNel 1999 il club ha ottenuto la promozione in Terza Divisione e nel 2004 in Seconda Divisione. Da allora ha militato in questa categoria, ottenendo un secondo posto nell'edizione del 2010 e in quella del 2012."}
{"id": "4627730", "revid": "830939", "url": "https://it.wikipedia.org/wiki?curid=4627730", "title": "Trierarca", "text": ""}
{"id": "4627737", "revid": "1442080", "url": "https://it.wikipedia.org/wiki?curid=4627737", "title": "Virginia Slims of Detroit 1973 - Singolare", "text": "Il singolare del torneo di tennis Virginia Slims of Detroit 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Kerry Melville 7-6, 6-3."}
{"id": "4627744", "revid": "1442080", "url": "https://it.wikipedia.org/wiki?curid=4627744", "title": "Virginia Slims of Chicago 1973 - Singolare", "text": "Il singolare del torneo di tennis Virginia Slims of Chicago 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Billie Jean King 6-2, 4-6, 6-4."}
{"id": "4627748", "revid": "1543377", "url": "https://it.wikipedia.org/wiki?curid=4627748", "title": "Carissima", "text": "I Carissima sono un'antica famiglia nobile siciliana originaria di Bologna che ottenne, a Trapani, importanti cariche pubbliche amministrative tra il XV ed il XVII secolo.\nLe origini.\nLa nobile ed antichissima famiglia dei Carissima vanta come capostipite un Gesualdo, ricordato da Filadelfo Mugnos come bravo cavaliere che si rec\u00f2 a combattere in Terra santa nel 1222 durante la fase finale della Quinta crociata recando una croce d'oro in campo rosso sul petto e, sotto di essa, il motto carissima: da l\u00ec derivano quindi il cognome e l'arme. \nStoria.\nFu portata in Sicilia da un Pascotto Carissima cavaliere dell'imperatore Federico II di Svevia nel 1248.\nLa linea continu\u00f2 in Trapani, dove un Carissima, nel 1272 fece edificare la chiesa di Santa Caterina stabilendovi alcuni legati. Notiamo poi un Rizzone i cui figli furono molto legati alla corte di Martino I di Sicilia e seguirono il re nelle sue guerre dando mostra di tanto valore che uno di loro, Aloisio, ricevette l'incarico di vice-secreto di Trapani e Mazara nel 1398, le baronie delle isole di Favignana, Levanzo e Marettimo nel 1405 con le tonnare di San Nicol\u00f2 e San Leonardo (che il \"dominus\" Riccardo Abate aveva ricevuto il privilegio di calare in detta isola nel novembre 1341) e ottenne inoltre l'ufficio di maestro razionale del Regno e di maestro portulano del Regno nel 1401. Vanno citati poi un Antonio, figlio di Pirrone, che ebbe concesso e confermato da Martino I di Sicilia il feudo di Sant' Ippolito, feudo poi ereditato dal figlio Tommaso, che terr\u00e0 nel 1403 la carica di capitano di giustizia di Alcamo e nel 1414-1415 quella di senatore di Trapani; notiamo poi sempre a Trapani un Gaspare, senatore nel 1407-1408, un Melchiorre con l'ufficio di capitano di giustizia nel 1428-1429, un Giuseppe Antonio, anch'egli senatore prima nel 1604-1605, e poi nel 1612-1613 ed infine un Francesco, nobile dei baroni di Favignana che leg\u00f2 i de Carissima alla nobile famiglia dei Sieri Pepoli sposando la figlia di Giovanni VI barone di Fontanasalsa e Misilchaveri.\nArma: troncato; nel 1\u00b0 di rosso, alla croce potenziata d'oro; nel 2\u00b0 di rosso, a tre bande d'oro."}
{"id": "4627750", "revid": "1862310", "url": "https://it.wikipedia.org/wiki?curid=4627750", "title": "Comunit\u00e0 montana del Verbano", "text": "La Comunit\u00e0 Montana del Verbano era una comunit\u00e0 montana della regione Piemonte.\nStoria.\nLa comunit\u00e0 montana \u00e8 nata nel 2009, dell'accorpamento della \"comunit\u00e0 montana Valgrande\", della \"comunit\u00e0 montana Alto Verbano\" e della \"comunit\u00e0 montana Valle Cannobina\".\nLa sede legale era sita nel comune di Cambiasca mentre esistevano sedi distaccate a Ghiffa e Cavaglio-Spoccia.\nL'ente \u00e8 stato soppresso, insieme alle altre comunit\u00e0 montane del Piemonte, con la Legge regionale 28 settembre 2012, n. 11, e ad essa sono subentrate le seguenti unioni di comuni: \"Lago Maggiore\", \"Valgrande e del lago di Mergozzo\" e \"Arizzano, Premeno e Vignone\".\nI comuni.\nL'ente era composto da 20 comuni che si trovano nell'area nord occidentale dell'alto Lago Maggiore, sino al confine con la Svizzera, tutti compresi nella provincia del Verbano-Cusio-Ossola."}
{"id": "4627753", "revid": "729019", "url": "https://it.wikipedia.org/wiki?curid=4627753", "title": "Fighting Network Rings", "text": "Fighting Network Rings, registrata anche come RINGS, \u00e8 un'organizzazione giapponese di sport da combattimento con base a Tokyo.\nLa promozione ha vissuto differenti fasi intervallate da fallimenti, rinascite e cambi di prodotto: dalla sua nascita, avvenuta nel 1991, al 1995 \u00e8 stata una federazione di puroresu, mentre dal 1995 al 2002 era una delle maggiori promozioni di arti marziali miste al mondo; fallita nel 2002, venne rigenerata nel 2008 con il nome Rings: The Outsider, ma negli anni precedenti alla rinascita prosegu\u00ec nell'organizzare eventi fuori dal Giappone.\nStoria.\nRINGS venne fondata l'11 maggio 1991 dal wrestler giapponese Akira Maeda in seguito al crollo della Newborn UWF di puroresu: infatti RINGS nacque come federazione di wrestling professionistico in parallelo alla UWF International, tutte e due sorte dalle ceneri della precedente UWF.\nRINGS si ispirava in parte alla NWA con l'elemento nazionalistico fortemente presente, in quanto spesso i lottatori stranieri venivano introdotti come tali e combattevano contro i beniamini giapponesi, e nel torneo \"Mega Battle Tournament 1998\" a partecipare furono squadre di lottatori rappresentanti le varie nazioni.\nIl roster dell'organizzazione stessa era inizialmente formato in gran parte da pro-wrestler giapponesi, artisti marziali e kickboxer olandesi, praticanti di sambo russi ed ex olimpionici di lotta libera e judo georgiani.\nBench\u00e9 i vertici dell'organizzazione dichiararono sempre che i risultati dei match non erano pilotati la promozione vide riconoscere i propri incontri come effettivi combattimenti di arti marziali miste solamente dal 1995, anno che quindi rappresent\u00f2 l'inizio di carriera nelle MMA per molte delle stelle nate e cresciute nella RINGS e al tempo molto popolari in Giappone come Akira Maeda, Volk Han e Dick Vrij; per i precedenti incontri dal 1991 al 1995 si prefer\u00ec descriverli come match di shootfighting o di puroresu.\nNel 1998 la star della promozione e fondatore Akira Maeda si ritir\u00f2 dall'attivit\u00e0 agonistica e sempre in quel periodo la UWF International cess\u00f2 la propria attivit\u00e0 e si assistette alla nascita e crescita della forte organizzazione di arti marziali miste Pride: fu l'inizio del declino per la RINGS che cess\u00f2 la propria attivit\u00e0 il 15 febbraio 2002.\nDopo il fallimento una parte dei lottatori del roster torn\u00f2 a praticare puroresu, mentre coloro che preferirono proseguire con le MMA trovarono spazio nella Pride o nella ZST, sorta nel novembre di quell'anno; il brand RINGS venne comunque utilizzato negli anni a seguire per organizzare eventi prevalentemente nei Paesi Bassi ed in Lituania.\nTuttavia Akira Maeda rimase nel mondo degli sport da combattimento come dipendente della FEG, e a seguito del fallimento della Hero's avvenuto nel 2008 prese la decisione di ravvivare il marchio RINGS con il nuovo banner \"Rings: The Outsider\", che nel 2012 ottenne la collaborazione da parte di ZST.\n\"Rings: The Outsider\" dal 2014 prevede anche divisioni femminili.\nPaesi ospitanti.\nSul modello dell'altra promozione nipponica Shooto anche la RINGS organizzava di frequente eventi in altre nazioni, dando la possibilit\u00e0 ai talenti locali di esibirsi, e nel momento di stallo tra il 2002 ed il 2008 organizz\u00f2 solamente eventi lontani dal paese del sol levante.\nI paesi che finora hanno ospitato eventi RINGS sono:\nRegole.\nIl regolamento che RINGS prevedeva dagli anni novanta era molto simile a quello dell'altra promozione nipponica Pancrase.\nAlcuni punti cruciali di tale regolamento erano:\nLa promozione utilizza il classico ring da pugilato."}
{"id": "4627756", "revid": "1442080", "url": "https://it.wikipedia.org/wiki?curid=4627756", "title": "Virginia Slims of Richmond 1973 - Singolare", "text": "Il singolare del torneo di tennis Virginia Slims of Richmond 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Janet Newberry 6-2, 6-1."}
{"id": "4627788", "revid": "767487", "url": "https://it.wikipedia.org/wiki?curid=4627788", "title": "Perdutamente amore (singolo)", "text": "Perdutamente amore \u00e8 un brano del gruppo musicale italiano Ricchi e Poveri del 2012.\n\u00c8 il brano che anticipa l'uscita di un nuovo album dei Ricchi e Poveri, dal titolo omonimo, pubblicato nel 2012 dalla Azzurra Music, contenente quattro inediti e alcuni successi che hanno fatto la storia del gruppo. Gli autori sono Andrea Vialardi, compositore genovese che si \u00e8 occupato della parte musicale, e Angelo Sotgiu, il biondo del trio, autore delle parole.\nPer la canzone \u00e8 stato realizzato un videoclip in Russia, a San Pietroburgo, che vede i Ricchi e Poveri protagonisti di una divertente storia raccontata da alcune nuvolette tipiche del fumetto. Il video \u00e8 stato girato da Alexander Igudin.\nL'album, indirizzato al mercato italiano e a quello dei Paesi dell'Est-europeo, \u00e8 stato pubblicato il 6 settembre e presentato alla \"Feltrinelli\" di Verona il 9 settembre. La sera stessa, i Ricchi e Poveri hanno interpretato il nuovo pezzo, per la prima volta, alla finale del \"Festival show 2012\".\n\"Perdutamente amore\" \u00e8 l'ultimo singolo pubblicato dal gruppo nella formazione a tre elementi, che in seguito diverr\u00e0 un duo a causa del ritiro a vita privata di Franco Gatti."}
{"id": "4627789", "revid": "1442080", "url": "https://it.wikipedia.org/wiki?curid=4627789", "title": "Virginia Slims of Tucson 1973 - Singolare", "text": "Il singolare del torneo di tennis Virginia Slims of Tucson 1973, facente parte del Virginia Slims Circuit 1973, ha avuto come vincitrice Kerry Melville che ha battuto in finale Nancy Gunter 6-3, 6-3."}
{"id": "4627796", "revid": "1442080", "url": "https://it.wikipedia.org/wiki?curid=4627796", "title": "Virginia Slims of Philadelphia 1973 - Singolare", "text": "Il singolare del torneo di tennis Virginia Slims of Philadelphia 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Kerry Harris 6-1, 6-0."}
{"id": "4627800", "revid": "416175", "url": "https://it.wikipedia.org/wiki?curid=4627800", "title": "Palazzo Banchieri Rospigliosi", "text": "Palazzo Banchieri Rospigliosi \u00e8 un palazzo storico che si trova a Pistoia in via Amati.\nStoria.\nL'antico Palazzo Banchieri Rospigliosi \u00e8 delimitato da via Amati, via Del Gelso e via Della Rosa: anticamente fu punto di riferimento per il quartiere gravitante la Chiesa di San Paolo, come dimostrano diversi toponimi del XVIII secolo.\nOriginari del Montemagno, dove dovevano avere vasti possessi fondiari nella zona del Santo Novo (oggi Santonuovo - Quarrata), localit\u00e0 in cui avranno anche una villa tuttora esistente, la Fattoria Santonuovo, i Banchieri si trasferirono nella citt\u00e0 intorno al XIV secolo. Si stabilirono nella cappella della Chiesa di San Paolo, nell'area compresa fra le attuali via Amati e del Gelso, che anticamente erano dette per l'appunto \"de' Banchieri\". Proprio sulla via Amati ebbero il loro palazzo.\nVia Amati, denominata \"via nuova\" nel 1490-1500, nel 1760 assunse infatti il toponimo di via de' Banchieri e solo cento anni dopo (1866) \u00e8 possibile rintracciare il nome attualmente assunto. Anche la stessa via del Gelso nel 1777 la troviamo menzionata come \"vicolo detto de' Banchieri\" oppure \"vicolo di dietro a' Banchieri\" a testimonianza della rilevanza di tale famiglia nella vita sociale dei Pistoiesi dell'epoca. Dal 1940 inizi\u00f2 il passaggio di propriet\u00e0 alla famiglia Rospigliosi, che ancora, fino al 1998, ha conservato l'intera propriet\u00e0 dell'immobile. Purtroppo, nonostante le numerose ricerche, non \u00e8 reso possibile conoscere di pi\u00f9 sulle vicende del Palazzo. Anche tutti gli studi sulla famiglia Banchieri, o sulla storia di Pistoia, riportano brevi accenni, senza mai entrare nel merito della costruzione.\nIl fabbricato, situato all'interno della seconda cerchia di mura del centro storico, \u00e8 delimitato, come detto, dalla via del Gelso, ad ovest, da via Amati a sud, da via della rosa ad Est, ed \u00e8 censito al N.C.E.U. nel foglio di mappa 222 mappali 245, 315, 318, 480, 481, 482 e, ad oggi, non risulta esistere alcun provvedimento di tutela ai sensi della Legge 01.06.1939 n. 1089 (Attestazione del Ministero Beni Culturali e Ambientali\u00a0\u2013 Soprintendenza per i Beni Ambientali e Architettonici - Prot. N. 09551 A/1 del 23 maggio 1998).\nEffettivamente l'immobile, seppur consistente, non presenta particolari elementi architettonici di rilevanza, se non il periodo di costruzione, che si presume far risalire al XVIII secolo."}
{"id": "4627806", "revid": "115706184", "url": "https://it.wikipedia.org/wiki?curid=4627806", "title": "Trent (nome)", "text": "Origine e diffusione.\nRiprende il cognome inglese \"Trent\"; inizialmente, esso denotava una persona abitante lungo le rive del fiume Trent; il nome del fiume ha origini celtiche, col possibile significato di \"gran viaggiatore\", riferito al suo scorrere.\nVa notato che \"Trent\" \u00e8 anche il nome inglese della citt\u00e0 italiana di Trento, che etimologicamente per\u00f2 non \u00e8 correlato.\nOnomastico.\nIl nome \u00e8 adespota, cio\u00e8 non \u00e8 portato da alcun santo. L'onomastico quindi si festeggia il giorno di Ognissanti, che \u00e8 il 1\u00ba novembre."}
{"id": "4627808", "revid": "801854", "url": "https://it.wikipedia.org/wiki?curid=4627808", "title": "Psephisma di Lumbarda", "text": ""}
{"id": "4627810", "revid": "767487", "url": "https://it.wikipedia.org/wiki?curid=4627810", "title": "Virginia Slims of Boston 1973", "text": "Il Virginia Slims of Boston 1973 \u00e8 stato un torneo di tennis facente parte del Virginia Slims Circuit 1973. Il torneo si \u00e8 giocato a Boston negli Stati Uniti dal 9 al 15 aprile 1973 su campi in cemento indoor.\nVincitori.\nSingolare.\n Margaret Court ha battuto in finale Billie Jean King 6\u20132, 6\u20134\nDoppio.\n Rosie Casals / Billie Jean King hanno battuto in finale Fran\u00e7oise D\u00fcrr / Betty St\u00f6ve 6\u20134, 6\u20132"}
{"id": "4627828", "revid": "1782831", "url": "https://it.wikipedia.org/wiki?curid=4627828", "title": "Coppa Italia 2013-2014 (turni preliminari)", "text": "Questa voce raccoglie un approfondimento sulle gare dei turni preliminari dell'edizione 2013-2014 della Coppa Italia di calcio."}
{"id": "4627829", "revid": "729019", "url": "https://it.wikipedia.org/wiki?curid=4627829", "title": "Flekker\u00f8y", "text": "Flekker\u00f8y \u00e8 un'isola norvegese del comune di Kristiansand.\nStoria.\nDal XV secolo Flekker\u00f8y divenne un'importante base portuale nello Skagerrak. Nel giugno 1635 Cristiano IV di Danimarca fece edificare una fortezza a protezione del porto.\nFlekkeroy Tunnel.\nDal 1989 un tunnel sottomarino lungo 2320 metri collega l'isola alla citt\u00e0 di Kristiansand. Il tunnel raggiunge un profondit\u00e0 di 101 metri sotto il livello del mare e una pendenza massima del 10%. I lavori di costruzione, iniziati il 1\u00ba agosto 1988 sono durati un anno e il collegamento \u00e8 stato inaugurato il 15 agosto 1989. La sezione del tunnel \u00e8 poco meno di 50 metri e consente su entrambi i lati il passaggio di pedoni e ciclisti. Dal 1989 il pedaggio \u00e8 stato abolito e l'utilizzo del tunnel \u00e8 diventato gratuito.\nSport.\nLa locale squadra di calcio \u00e8 il Flekker\u00f8y Idrettslag."}
{"id": "4627831", "revid": "287204", "url": "https://it.wikipedia.org/wiki?curid=4627831", "title": "Flekkeroy", "text": ""}
{"id": "4627832", "revid": "1442080", "url": "https://it.wikipedia.org/wiki?curid=4627832", "title": "Virginia Slims of Boston 1973 - Singolare", "text": "Il singolare del torneo di tennis Virginia Slims of Boston 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Billie Jean King 6-2, 6-4."}
{"id": "4627833", "revid": "97701", "url": "https://it.wikipedia.org/wiki?curid=4627833", "title": "Fl\u00f8y", "text": ""}
{"id": "4627834", "revid": "1442080", "url": "https://it.wikipedia.org/wiki?curid=4627834", "title": "Cr\u00e9dit Agricole Suisse Open Gstaad 2013 - Singolare", "text": "Il singolare del Cr\u00e9dit Agricole Suisse Open Gstaad 2013 \u00e8 stato un torneo di tennis facente parte dell'ATP World Tour 2013.\nThomaz Bellucci era il detentore del titolo ma ha perso al primo turno contro Federico Delbonis.\nIn finale Michail Ju\u017enyj ha sconfitto Robin Haase per 6-3, 6-4.\nTeste di serie.\nLe prime quattro teste di serie hanno ricevuto un bye per il secondo turno:"}
{"id": "4627836", "revid": "404449", "url": "https://it.wikipedia.org/wiki?curid=4627836", "title": "Ciclovie della Toscana", "text": "Le ciclovie della Toscana rientrano nel novero di analoghe infrastrutture turistiche e ricreative presenti in varie regioni d'Italia.\nLa tradizionale vocazione della Toscana per il turismo internazionale, attratto dalle citt\u00e0 d'arte, dai paesaggi, dalle coste e dalle risorse naturali, ha in negli ultimi decenni convogliato anche flussi ciclo-turistici verso la regione. Questi flussi hanno avuto caratteri pionieristici, nei numeri lontani da quelli della domanda/offerta cicloturistica di altre regioni d'Italia e d'Europa, ma hanno stimolato gli enti locali a sviluppare le prime infrastrutture dedicate.\nLe ciclovie toscane si ispirano ai notissimi percorsi cicloturistici europei, come quelli del Danubio, della Drava o altri in Trentino-Alto Adige ed altre zone del Norditalia, dove, tramite la realizzazione di infrastrutture dedicate e relativi servizi, ricettivit\u00e0 ecc. si \u00e8 stati in grado di attirare flussi cicloturistici con forti ricadute economiche per le zone circostanti.\nManca ad oggi una rete regionale complessiva, di cui rudimenti e frammenti possono essere individuati in alcuni itinerari gi\u00e0 presenti e in progetti di completamento.\nGli itinerari maggiori, in parte gi\u00e0 percorribili ed in grado di prefigurare una rete regionale, sono quelli elencati di seguito.\nSentiero della bonifica - Val di Chiana.\nFa parte del Sistema integrato Ciclopista dell'Arno - Sentiero della Bonifica, inserito nel Piano Regionale Integrato Infrastrutture e Mobilit\u00e0 (PRIIM) della Regione Toscana.\nSi tratta di una delle piste ciclabili con percorso continuativo pi\u00f9 lungo della Toscana, nota come Sentiero della Bonifica, con fondo in terra battuta, per una lunghezza di 62\u00a0km fra Arezzo e Chiusi.\nIl percorso \u00e8 ciclo-pedonale, privo di dislivelli e chiuso al traffico motorizzato, ma incrocia strade asfaltate provinciali, con la relativa segnalazione; non \u00e8 percorribile di notte e in caso di piena.\nSi dipana lungo il Canale Maestro della Chiana, opera di bonifica del XVI secolo, non attraversa centri abitati, scorrendo nel cuore dei territori etruschi e di paesaggi rinascimentali, laghi, costruzioni storiche ecc. Una possibile deviazione (circa 12\u00a0km, parte in salita) permette di raggiungere Cortona. Altre localit\u00e0 di interesse toccate o raggiungibili dall'itinerario ciclabile sono Foiano della Chiana, Marciano della Chiana, Montepulciano e Castiglion Fiorentino.\nSono disponibili anche alcuni servizi dedicati come noleggio bici, trasporto bagagli, punti assistenza e strutture turistico-ricettive specializzate lungo il percorso.\nVia Francigena.\nLa Via Francigena, intesa come percorso moderno, ricalca uno dei percorsi medioevali di pellegrinaggio verso Roma chiamati appunto Via Francigena. Proveniente da Canterbury entra in Toscana vicino a Carrara per poi toccare Massa, Pietrasanta, Lucca, San Miniato, San Gimignano, Siena e Buonconvento per poi entrare in Lazio dirigendosi verso Bolsena.\n\u00c8 completamente percorribile in mountain bike o a piedi. Punti di assistenza e strutture turistico-ricettive specializzate si trovano lungo tutto il percorso. L'intero tracciato in territorio italiano \u00e8 scaricabile come traccia GPS\nIl Senese.\nI percorsi cicloturistici in provincia di Siena sono in gran parte disegnati su strade della viabilit\u00e0 ordinaria, sia asfaltate sia \"bianche\", spesso con segnalazione specifica dedicata ai cicloviaggiatori. Vengono sfruttati e valorizzati i circa 400 chilometri di strade con scarso o nullo traffico motorizzato. In pochi casi sono presenti vere e proprie piste ciclabili, cio\u00e8 infrastrutture chiuse al traffico motorizzato e dedicate al solo transito di biciclette ed in molti casi pedoni.\nDal punto di vista delle infrastrutture e dell'attrattivit\u00e0 la quasi totale mancanza di percorsi ciclabili separati dai mezzi motorizzati, e la scarsa chiarezza sull'entit\u00e0 di traffico con cui i cicloturisti si trovano a confrontarsi sui percorsi stradali, limita fortemente la qualit\u00e0 dell'offerta e probabilmente l'entit\u00e0 dei flussi.\nLe aree di questo tipo, su cui viene svolta anche una promozione, sono:\nSan Gimignano.\nUn giro di circa 40\u00a0km su strade asfaltate, in parte a basso traffico, fra Colle Val d\u2019Elsa e San Gimignano con le note attrattive storico-architettoniche e quelle panoramiche e naturalistiche.\nVal di Merse.\nVari itinerari stradali, sia asfaltati che sterrati, di 25\u201340\u00a0km che fanno fulcro sulle localit\u00e0 di Chiusdino e Sovicille e la famosa abbazia di San Galgano, con le loro attrattive storico-artistiche, ed altre di tipo naturale e paesaggistico come le Crete e i boschi ed acque della Val di Merse.\nVal d\u2019Elsa.\nVari itinerari stradali sia asfaltati che sterrati, fra 12 e 110\u00a0km, con alcune pendenze impegnative, si snodano toccando Monteriggioni, Colle Val d'Elsa, San Gimignano, Casole d'Elsa, Radicondoli, Poggibonsi. Oltre a storia ed architettura paesaggi collinari, montani e fluviali.\nVal d\u2019Orcia.\nFra i 25 e gli 80\u00a0km, una variet\u00e0 di itinerari stradali, sia asfaltati che sterrati, alcuni impegnativi, con localit\u00e0 di gran nome come Pienza, Montepulciano, Bagno Vignoni, Castiglione d\u2019Orcia. La storia \u00e8 accessibile a tutti, i panorami richiedono un certo impegno.\nDa non perdere d'occhio il Parco Artistico Naturale e Culturale (riconosciuto dall'Unesco).\nAmiata.\nPiuttosto impegnativi per i dislivelli altimetrici gli itinerari stradali asfaltati e sterrati centrati sulle localit\u00e0 di Radicofani, Abbadia San Salvatore, tipicamente di montagna e di boschi. Percorrenze fra 15 e 60 kim circa.\nVal di Chiana.\nZona di confine fra la provincia di Siena e la provincia di Arezzo, dove si trova la ciclabile attrezzata del Sentiero della Bonifica (vedi in questa voce). Le localit\u00e0 poco note come Torrita di Siena o Sarteano, e altre dai nomi famosi come Montepulciano, Chiusi e San Casciano dei Bagni, sono collegate da itinerari stradali sterrati o asfaltati di varia difficolt\u00e0 e impegno.\nL'itinerario dell'Eroica.\nNato con la nota manifestazione \"L'Eroica\", dedicata al ciclismo \u201cstorico\u201d, \u00e8 oggi un percorso permanente e segnalato, percorribile anche al di fuori dell'evento, che si snoda nel Chianti e in Val d'Orcia e tocca le Crete.\nChianti.\nPresenta numerosi itinerari fra i 25 e 100\u00a0km, con dislivelli che variano fra i 400 e 1200 metri, che ruotano intorno alle localit\u00e0 di Castelnuovo Berardenga, Gaiole, Radda e Castellina in Chianti. I percorsi sono tutti stradali, sia asfaltati che su strade \"bianche\", con la presenza di una vera e propria pista ciclabile nel territorio di Castellina.\nCiclovia dell'Arno.\nLa ciclovia dell'Arno \u00e8 un percorso per una lunghezza totale di circa 270\u00a0km dalle sorgenti del fiume alla foce, si snoda nelle province di Arezzo, Firenze e Pisa, e si interseca con vari percorsi nazionali ed internazionali, fra cui il pi\u00f9 rilevante \u00e8 la ciclopista del Sole, coincidente con EuroVelo EV7\nEssa \u00e8 gi\u00e0 percorribile per vari tratti realizzati in riva destra e in riva sinistra, mentre un progetto complessivo per l'intero percorso, che ricongiunga l'esistente e dia continuit\u00e0 e completezza, \u00e8 stato oggetto di vari studi e consulenze a stadi preliminari, di fattibilit\u00e0 o rilevazione e ricognizione, finanziati dalla Regione Toscana.\nFra i tratti gi\u00e0 realizzati pi\u00f9 noti e frequentati troviamo per es. quello dei Renai e quello di Rovezzano, l'uno a valle l'altro a monte di Firenze. Inoltre sono ciclabili con vario grado di separazione e protezione dal traffico buona parte dei lungarni nelle aree urbane di Firenze (su ambedue le rive), quelli di Pisa e di altri in centri di medie e piccole dimensioni dislocati sul fiume.\nLa ciclovia dell'Arno al suo stato attuale (largamente incompleto) risulta essere un misto di tratti prettamente paesaggistici e turistici ed altri invece in ambito urbano, destinati a spostamenti quotidiani, su grandi direttrici di traffico, di solito poco attraenti sotto l'aspetto ricreativo.\nIl primo segmento di percorso, Casentino e Valdarno si caratterizza per grandi attrattive naturali e paesaggistiche. Firenze e Pisa portano invece i cicloviaggiatori direttamente nel cuore delle citt\u00e0 d'arte fra le pi\u00f9 famose del mondo.\nCasentino.\nNel Casentino, la valle che ospita le sorgenti dell'Arno, sono stati gi\u00e0 realizzati circa 40\u00a0km di pista ciclabile:\nMaremma.\nLa Maremma con il suo capoluogo Grosseto e vari centri soprattutto costieri sono dotati di numerose piste ciclabili o ciclopedonali vere e proprie (cio\u00e8 non utilizzano viabilit\u00e0 ordinaria, aperta ai mezzi motorizzati), prevalentemente su lunghezze che al massimo superano di poco i 10\u00a0km, fra localit\u00e0 di villeggiatura e verso spiagge o pinete. Ad esse vanno ad aggiungersi alcuni percorsi pi\u00f9 prettamente cicloturistici.\nAlberese-Marina di Alberese-Bocca d'Ombrone.\nLa pista ciclabile Alberese-Marina di Alberese-Bocca d'Ombrone \u00e8 una pista ciclabile asfaltata che si sviluppa nel comune di Grosseto, all'interno del parco naturale della Maremma. Il suo completamento \u00e8 stato ultimato tra il 2007 e il 2008.\nIl tracciato, interamente pianeggiante, ha inizio dalla frazione di Alberese, presso il nuovo centro visite del parco, da dove si dirige inizialmente verso nord-ovest, parallelamente all'antico tracciato della Via Aurelia. Prima di raggiungere la localit\u00e0 di Spergolaia di Alberese, la ciclopista diverge dal vecchio tracciato dell'antica via consolare curvando prima verso ovest e poi verso sud-ovest, trovandosi in seguito parallela al tratto di strada che da Spergolaia di Alberese si dirige verso il mare.\nDa questo punto, il tracciato della ciclopista segue quasi l'andamento della strada, che attraversa due volte a raso in appositi passaggi segnalati prima di iniziare a percorrere il lungo tratto della pineta Granducale. Dopo alcuni chilometri percorsi all'ombra del sottobosco, la pista si biforca ad alcune centinaia di metri dal mare: il tracciato principale termina in prossimit\u00e0 della spiaggia, mentre la biforcazione piega verso ovest, attraversando subito a raso la strada, per raggiungere la localit\u00e0 di Bocca d'Ombrone. Mentre il tratto che raggiunge il mare \u00e8 di fruizione e passaggio libero, la biforcazione che si dirige verso la foce del fiume Ombrone coincide con un tratto dell'itinerario A7 del parco naturale della Maremma, e pu\u00f2 essere percorso soltanto dopo aver acquistato il biglietto per il suddetto itinerario.\nLa lunghezza del tratto tra Alberese e il mare \u00e8 di 10 chilometri, mentre la biforcazione per Bocca d'Ombrone misura un chilometro e mezzo circa.\nGrosseto-Ponte Tura.\nLa pista ciclabile Grosseto-Ponte Tura \u00e8 una pista ciclabile su ghiaia che si sviluppa per circa 5 chilometri lungo un tratto del fiume Ombrone, in prossimit\u00e0 della citt\u00e0 di Grosseto.\nIl percorso \u00e8 di tipo promiscuo ciclopedonale ed ha inizio sull'argine settentrionale destro del fiume Ombrone, raggiungibile da via dei Barberi. Da questo punto il tracciato si articola lungo il suddetto argine fluviale dirigendosi a monte verso est/nord-est, nel cuore del parco fluviale cittadino del fiume Ombrone.\nLa pista ciclopedonale termina presso il Ponte Tura, ove si trova la \"Diga della Steccaia\", costruita agli inizi del Novecento per migliorare ulteriormente le opere di bonifica della piana.\nDiversi punti del percorso si caratterizzano per la presenza della tipica vegetazione fluviale che sembra contrastare con la vegetazione prevalentemente diffusa nella Maremma grossetana.\nMarina di Grosseto-Castiglione della Pescaia.\nLa pista ciclabile Marina di Grosseto-Castiglione della Pescaia \u00e8 una pista ciclabile extraurbana asfaltata che collega Marina di Grosseto a Castiglione della Pescaia, attraversando parte del territorio comunale di Grosseto oltre a quello castiglionese.\nIl percorso, interamente pianeggiante e di tipo promiscuo ciclopedonale, ha inizio dall'estremit\u00e0 settentrionale di Marina di Grosseto, in localit\u00e0 Fiumara, da dove \u00e8 raggiungibile attraverso la viabilit\u00e0 urbana della frazione. La pista ciclopedonale si dirige quindi verso nord-ovest attraversando l'intero tratto settentrionale della pineta del Tombolo, con andamento parallelo rispetto al corrispondente tratto dell'ex strada statale 322 delle Collacchie (attuale strada provinciale n.\u00a0158).\nIl tracciato, ben ombreggiato anche nelle ore centrali della giornata durante il periodo estivo, costeggia parte dell'oasi di San Felice presso Le Marze, raggiungendo infine, dopo quasi 10 chilometri totali, la parte meridionale dell'abitato di Castiglione della Pescaia, a sud dell'ultimo tratto del fiume Bruna, da dove si raccorda nella viabilit\u00e0 urbana castiglionese.\nPiste ciclabili della Costa d'Argento.\nNumerosi sono i percorsi ciclopedonali nei comuni della Costa D'Argento, adatti a bici stradali e mountain bike. Molte sono le ciclopiste previste o in fase di completamento, i tratti realizzati sono: \nOrbetello Scalo-Terrarossa, di 5,1\u00a0km, tratto pianeggiante che costeggia la laguna di Ponente raggiungendo la localit\u00e0 di Terrarossa dopo aver percorso la diga Leopoldina fino al confine del comune di Monte Argentario. \nTerrarossa-Feniglia-Porto Ercole, di 4\u00a0km, da Terrarossa, in continuit\u00e0 con la tratta da Orbetello Scalo a Terrarossa, il percorso costeggia la laguna di Levante fino all\u2019incrocio con la Feniglia, per poi salire verso Poggio Pertuso e scendere a Porto Ercole.\nTerrarossa-Santa Liberata, di 4\u00a0km, da Terrarossa, in continuit\u00e0 con il percorso Orbetello Scalo Terrarossa, si dirama in direzione Porto Santo Stefano, raggiungendo il canale di Santa Liberata dove inizia il tombolo della Giannella.\nCiclopedonale forestale della Feniglia, di 6,2\u00a0km, \u00e8 uno sterrato compatto quasi interamente pianeggiante che attraversa la Riserva naturale Duna Feniglia fino ad Ansedonia.. \nAnsedonia-Orbetello Scalo, di 7,2\u00a0km, completa il giro della laguna di Levante fino a Orbetello Scalo, alcuni brevi tratti sono aperti al traffico. \nAlbinia-Giannella, di 2\u00a0km, tratto parziale della futura ciclovia della Giannella. Da Albinia inizia la pista ciclabile di 10,2\u00a0km, che raggiunge la zona camping fino alla localit\u00e0 Osa.\nPorto Santo Stefano-Pozzarello, di 3,2\u00a0km, tratta parziale realizzata sul vecchio tracciato, in parte in galleria, della \"ferrovia dell'Argentario\", che raggiunger\u00e0 Santa Liberata e far\u00e0 parte della Ciclovia Tirrenica costituendo uno dei due punti estremi della ciclovia trasversale Tirreno-Adriatico.\nGrosseto-Marina di Grosseto.\nLa pista ciclabile Grosseto-Marina di Grosseto \u00e8 una pista ciclabile suburbana asfaltata che consente il collegamento tra il capoluogo maremmano e la frazione costiera, dopo un percorso di circa 10 chilometri.\nIl percorso, interamente pianeggiante e promiscuo per pedoni e velocipedi, ha inizio presso il parco cittadino di via Giotto, da dove giunge quasi in prossimit\u00e0 dell'ex strada statale 322 delle Collacchie (attuale strada provinciale n.\u00a0158) all'estremit\u00e0 sud-occidentale della citt\u00e0 e del quartiere di Gorarella. Da questo punto in poi, la pista ciclabile si sviluppa parallelamente alla strada statale, dalla quale viene poi separata dal canale di San Rocco, canale di bonifica che ha origine da una delle ultime anse del fiume Ombrone e sfocia a Marina di Grosseto.\nIn prossimit\u00e0 della frazione di Principina Terra, il tracciato della ciclopista si discosta da quello della strada per aggirare le case dell'abitato, inoltrandosi verso nord. Proprio presso questa frazione, vi \u00e8 un incrocio a raso della pista ciclabile con la strada del Poggiale: in questo punto chi percorre la ciclopista deve fermarsi (segnale di stop) per dare la precedenza a chi percorre la suddetta strada. Superato l'incrocio a raso, la pista ciclabile torna parallela alla strada statale, con il tracciato che per alcuni chilometri coincide con l'argine destro del canale, dal quale diverger\u00e0 soltanto a poche centinaia di metri dalla pineta del Tombolo. Lungo questo tratto, ai bordi della pista vi sono alcune aree di sosta, oltre ad alberi disposti in doppia fila che consentono l'ombreggiatura.\nAll'inizio della pineta, la pista attraversa a raso la strada statale in prossimit\u00e0 di una rotonda, presso il quale la strada statale volta a destra per Castiglione della Pescaia, venendo affiancata in seguito dalla pista ciclabile Marina di Grosseto-Castiglione della Pescaia lungo l'intero tratto settentrionale della Pineta del Tombolo. La pista ciclabile Grosseto-Marina di Grosseto supera invece il quadrivio proseguendo dritta dopo l'attraversamento a raso. Dopo alcune centinaia di metri viene raggiunto l'abitato di Marina di Grosseto dove termina immettendosi nella viabilit\u00e0 della frazione. Da segnalare che l'ultimo chilometro della ciclopista, dopo l'attraversamento a raso della strada statale che precede il quadrivio, vede il proprio percorso fiancheggiare la sede stradale.\nCastiglione della Pescaia-Bivio di Rocchette.\nLa pista ciclabile Castiglione della Pescaia-Bivio di Rocchette \u00e8 una pista ciclabile che si sviluppa lungo un tratto litoraneo del comune di Castiglione della Pescaia.\nIl percorso, lungo quasi 5\u00a0km, \u00e8 riservato unicamente a velocipedi ed ha inizio nella parte nord-occidentale dell'abitato di Castiglione della Pescaia, in prossimit\u00e0 del piccolo promontorio di Punta Capezzolo.\nLa pista ciclabile si sviluppa seguendo parallelamente il tratto della ex strada statale 322 delle Collacchie fino ad arrivare a poche centinaia di metri dal bivio per le Rocchette. Il percorso presenta alcuni incroci a raso con strade che conducono ad abitazioni private e a strutture turistiche ricettive; in alcuni punti la ciclopista risulta separata dalla carreggiata stradale da una siepe, mentre in altri vi \u00e8 inclusa lateralmente, seppur indicata dalla segnaletica orizzontale che la delimita dalla restante sede stradale.\nBuona parte del percorso \u00e8 ombreggiata dagli alberi secolari che costituiscono l'estremit\u00e0 orientale della pineta di Roccamare.\nMarina di Grosseto-Principina a Mare.\nLa pista ciclabile Marina di Grosseto-Principina a Mare \u00e8 una pista ciclabile asfaltata che collega Marina di Grosseto e Principina a Mare, frazioni del comune di Grosseto.\nIl tracciato, interamente pianeggiante e di tipo promiscuo ciclopedonale, ha inizio nella parte meridionale dell'abitato di Marina di Grosseto. Attraverso il tratto meridionale della Pineta del Tombolo si dirige verso sud-est, completamente ombreggiato dagli alti pini secolari.\nDopo circa 2 chilometri di percorso, la pista ciclopedonale raggiunge la frazione di Principina a Mare, dove si immette in viale Tirreno, lungo il quale si raccorda ad altre due piste ciclabili di tipo urbano, che affiancano la sede stradale riservata al transito di autoveicoli, motocicli e ciclomotori.\nLa viabilit\u00e0 urbana di Marina di Grosseto consente invece il raccordo tra questa pista ciclabile ed altre due ciclopiste: quella per Castiglione della Pescaia e quella per Grosseto.\nPista ciclabile Portiglioni-Cala Civette.\nIl percorso non asfaltato (ghiaia e sterrato) in saliscendi, sia ciclabile che pedonale, attraversa le Bandite di Scarlino con caratteri panoramici e naturalistici e conduce alle frequentate spiagge di Cala Martina, Cala Violina e Cala Civette.\nGrosseto est.\nLa pista ciclabile Grosseto est \u00e8 una pista ciclabile urbana ciclopedonale della citt\u00e0 di Grosseto, che collega il quartiere sud con quello nord passando dalle zone a est. La pista \u00e8 lunga circa 4\u00a0km e parte dal quartiere Gorarella fino a raggiungere l'area urbana a nord-est della citt\u00e0.\nLa prima tratta della pista \u00e8 stata realizzata tra il 2009 e il 2010, mentre la seconda, inizialmente prevista per il 2011, \u00e8 stata completata nel corso del 2012, poich\u00e9 il cantiere ha subito alcuni ritardi dovuti alle lamentele di alcuni cittadini e alla conseguente modifica del tracciato.\nIl primo tratto della ciclabile inizia nella zona di San Giovanni, stessa zona da cui parte anche la pista ciclabile Grosseto-Marina di Grosseto, e percorrendo il viale Einaudi attraversa tutta Gorarella fino a giungere in via Fanfani, portandosi al ponte della ferrovia. Il tracciato continua sotto il ponte fino in piazza Risorgimento, percorre il viale delle Brigate Partigiane, collegando cos\u00ec anche la Cittadella dello Studente, zona centrale che comprende il polo liceale cittadino, numerose scuole e istituti superiori. Infine, il tracciato costeggia viale Mascagni fino a confluire in via Leoncavallo dove si trova un parco pubblico cittadino. Questo tratto \u00e8 stato realizzato tra il 2009 e il 2010, ed inaugurato il 9 ottobre 2010.\nIl secondo tratto della ciclabile continua una volta superato il PEEP Fosso dei Molini attraversando via Grieg e costeggiando piazza Barsanti. Dopo aver oltrepassato la chiesa di San Giuseppe Benedetto Cottolengo, la pista prosegue lungo via Liri, svolta in via Adda, e risalendo via Lago di Varano in direzione nord, raggiunge la piscina comunale e il Villaggio Curiel. Questo tratto \u00e8 stato completato nel giugno 2012, ed inaugurato ufficialmente il 14 dicembre 2012.\nIl tracciato si ferma per un breve tratto nel Villaggio Curiel in via Lago di Garda, ma \u00e8 riprende su via Senese grazie ad una vecchia pista ciclabile gi\u00e0 presente, che permette di raggiungere il quartiere Sugherella, dove \u00e8 situato l'ospedale cittadino, e termina presso la tenuta del Poggione. Il progetto originario prevedeva anche il rifacimento di questa vecchia pista ciclabile ed il raggiungimento della frazione di Roselle a nord-est della citt\u00e0: tuttavia, anche se la realizzazione di questa tratta era inizialmente prevista per il 2014, i lavori non sono mai stati effettuati.\nLa pista ciclabile Grosseto est \u00e8 importante perch\u00e9 con un unico percorso collega tra di loro diverse zone cittadine situate a sud, est e nord dell'area urbana:\nAltre.\nSono presenti percorsi ciclabili o ciclopedonali a carattere escursionistico, di varia lunghezza, all'interno del territorio di numerosi comuni toscani.\nSono presenti anche progetti a vari stadi, dallo studio di fattibilit\u00e0, alle definizione dei percorsi, fino alla cantierizzazione. In alcuni casi \u00e8 anche prevista la riqualificazione come pista ciclabile di ferrovie dismesse, fra cui la Pontremolese.\nCritiche e problematiche.\nL'intero complesso delle ciclovie toscane presenta varie criticit\u00e0.\nFrammentariet\u00e0.\nNella regione, pur attraversata da due percorsi europei EuroVelo, definiti da molti anni, la dotazione di ciclovie \u00e8 frammentaria e sostanzialmente non in rete. La criticit\u00e0 \u00e8 presente anche a livello provinciale o di grandi aree sub-regionali. Il riferimento alle reti e ai percorsi europei o di altre regioni/province italiane sembra perci\u00f2 poco concreto.\nInfrastrutture dedicate.\nGli standard europei del cicloturismo si basano largamente su infrastrutture dedicate, generalmente piste ciclabili, del tutto o largamente separate dalla viabilit\u00e0 ordinaria e quindi dal traffico motorizzato. \nIn molti casi invece si indicano percorsi ed itinerari a traffico promiscuo, tramite l'utilizzo di strade bianche o secondarie (a basso traffico) e al tempo stesso a strade provinciali o nazionali decisamente caratterizzate da intenso traffico, anche di autocarri."}
{"id": "4627845", "revid": "155634", "url": "https://it.wikipedia.org/wiki?curid=4627845", "title": "Virginia Slims of Jacksonville 1973 - Singolare", "text": "Il singolare del torneo di tennis Virginia Slims of Jacksonville 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Rosie Casals 5-7, 6-3, 6-1."}
{"id": "4627848", "revid": "107831", "url": "https://it.wikipedia.org/wiki?curid=4627848", "title": "Family Circle Cup 1973 - Singolare", "text": "Il singolare del torneo di tennis Family Circle Cup 1973, facente parte del Virginia Slims Circuit 1973, ha avuto come vincitrice Rosie Casals che ha battuto in finale Nancy Gunter 3-6, 6-1, 7-5."}
{"id": "4627849", "revid": "547034", "url": "https://it.wikipedia.org/wiki?curid=4627849", "title": "Archivi del Nord", "text": "Archivi del Nord (\"Archives du Nord\") \u00e8 il secondo capitolo della trilogia \"Il labirinto del mondo\" (\"Le labyrinthe du monde\") di Marguerite Yourcenar del 1977, edito nella versione originale francese da Gallimard.\nIl libro \u00e8 stato tradotto in almeno quattordici lingue; in italiano \u00e8 apparso nel 1982, pubblicato da Einaudi.\nTrama.\nIncipit.\nCon questa epigrafe iniziale, l'autrice, accingendosi a redigere un libro basato sulla storia genealogica della sua famiglia, vuole sottolineare come la casualit\u00e0 sia alla base del rapporto tra il discendente (in questo caso il padre) e i suoi innumerevoli antenati.\nParte prima.\nLa notte dei tempi - Il libro ha inizio con una lunga riflessione sul passato della regione delle Fiandre francesi. Per secoli e secoli il mare si \u00e8 abbattuto sulle coste sommergendole, oppure si \u00e8 ritirato, consentendo un facile passaggio all'allora pi\u00f9 vicina Britannia. Chi fossero i Celti, i Galli, i druidi, nonch\u00e9 una lunga serie di popolazioni germaniche e sarmatiche che si avvicendarono in quelle terre non \u00e8 dato sapere. Ancor meno \u00e8 facile mettere in relazione gli abitanti dell'et\u00e0 imperiale o tardo imperiale romana con i loro successori cristiani e successivamente crociati. Stabilire le sicure ascendenze di tante vite umane incrociatesi in una porzione di territorio scelto allo scopo \u00e8 impresa inutile, quando il luogo in questione sia aperto; perci\u00f2 l'autrice ha ricordato la similitudine omerica tra le stirpi umane e le foglie, che ora nascono, ora cadono al suolo.\nLa rete - Risalita nella genealogia della sua famiglia fino al secolo XVI, l'autrice descrive la rete di persone che, in linea femminile come in linea maschile, furono i suoi antenati. La ricorrenza dei cognomi, inizialmente di carattere fiammingo e solo pi\u00f9 tardi ampliati con parti in francese, ha costituito la base onomastica con cui Yourcenar ha popolato il suo romanzo \"L'opera al nero\".\n\u00c8 cura particolare dell'autrice specificare quali tra questi uomini e donne non furono suoi antenati diretti, anche se il prestigio o una simpatia avrebbero fornito la tentazione per un'indebita annessione. Il caso pi\u00f9 clamoroso \u00e8 quello delle due mogli di Pieter Paul Rubens, sorelle dei coniugi Daniel Fourment (la seconda, Helene) e Claire Brant (la prima, Isabelle), coniugi che appartengono all'ascendenza diretta di Marguerite.\nIl secolo XVII \u00e8 costellato di cariche, il successivo di titoli. Cleenewerck, nome trasmesso in linea patrilineare all'autrice, si affianca a de Crayencourt all'inizio del XVIII secolo. La cospicua fortuna economica e sociale dei Cleenewerck e di altre famiglie ha dato origine a numerosi matrimoni all'insegna di parentele, spesso duplici. Ma nel 1793, in una lettera, il nobile Michel-Donatien \nLa Rivoluzione francese pass\u00f2 e i Cleenewerck, ormai solidamente de Crayencourt, ripresero i loro possessi, nel dipartimento del Nord della Francia.\nParte seconda.\nIl giovane Michel-Charles - Studente di giurisprudenza, l'erede della famiglia Cleenerweck, che si \u00e8 potuta riappropriare anche del titolo \"de Crayencourt\", vive a Parigi nel 1842, frequentando soprattutto cugini e altri compaesani studenti. La sua vita \u00e8 sobria e il mensile passatogli dal padre non va gettato in futilit\u00e0. Ma un giorno di maggio, avendo preso il treno per una gita, al ritorno un incidente imprigiona il ragazzo tra le lamiere. Con uno sforzo enorme e istintivo, Michel-Charles riesce a sgusciare tra i rottami e cadere sulla scarpata. \u00c8 l'unico superstite di quanti viaggiavano nello stesso scompartimento. Soccorso e trasportato con precauzione, passa la convalescenza a casa, a Bailleul. Poco dopo conclude gli studi e il padre vuole mandarlo in viaggio per superare lo shock. Ne deriva un magnifico itinerario italiano, culminante con una salita sull'Etna, con arrivo allo storico e pionieristico rifugio detto \"Casa dell'Inglese\". A un epistolario con la famiglia e a un quaderno di memorie, fortunatamente raccolti dalla nipote Marguerite, sono affidati ricordi, impressioni ed emozioni.\nRue Marais - Michel-Charles potrebbe trovare una posizione migliore, ma accetta di trasferirsi a Lilla, alla Prefettura. Qui compir\u00e0 l'intera sua carriera di funzionario, con alcune fasi di oscuramento, dovute ai cambiamenti politici che si sono susseguiti in Francia dopo il 1848. A differenza della citt\u00e0 natale, Bailleul, intrisa di fiammingo, Lilla \u00e8 una citt\u00e0 culturalmente francese, per quanto di estrema provincia. Qui egli contrae matrimonio con No\u00e9mi Dufresne, unica erede di una famiglia ricchissima, ma non proprio raffinata e assai chiacchierata per aver fatto i soldi in modo non ortodosso. Dal matrimonio nascono due figli: Gabrielle e Michel, quest'ultimo poco tollerato dalla madre, donna anaffettiva. Il padre invece si comporta con premura verso i figli, anche verso il risentito e ribelle maschio, che passa da una scuola all'altra per espulsioni a catena. Il ragazzo diventa molto violento dopo che la quattordicenne Gabrielle, sbalzata da un asino, muore tra non piccole sofferenze. L'incidente mortale \u00e8 avvenuto a Bailleul, dove Michel-Charles porta i figli in vacanza con escursioni a cavallo sulla collina chiamata \"Mont Noir\". La reazione di No\u00e9mi \u00e8 di dolore sfrenato per la figlia e di astio contro l'incolpevole Michel. N\u00e9 la nascita di Marie, quindici mesi dopo, attenua il clima di soffocamento. Nella vecchiaia, Michel-Charles passer\u00e0 i suoi giorni a riordinare le carte e a scrivere al e per il figlio. Della piccola Gabrielle rimane un ordinato quaderno di storia.\nParte terza.\nAnanke - Il diciannovenne figlio di Michel-Charles, conseguita la licenza liceale, non sapendo quale strada prendere, va ad arruolarsi nell'esercito come soldato semplice. La notizia getta nella costernazione il padre che arriva a rivolgersi a Mac-Mahon, presidente della Terza Repubblica francese per migliorare la condizione del ragazzo. L'intervento \u00e8 inutile, ma, essendo un cavallerizzo molto capace, ben presto Michel il giovane si guadagna i gradi. Nell'esercito egli conosce altri giovani di ottima famiglia e potrebbe ragionevolmente aspirare a un futuro tranquillo. Invece un debito di gioco e l'impossibilit\u00e0 di pagarlo senza coinvolgere la troppo severa madre, inducono Michel a disertare e fuggire in Inghilterra. Qui si immerge in un rapporto con una giovane sposa, costellato di idilli e litigi, finch\u00e9 decide di tornare e, presentatosi al suo reparto, gli vengono tolti i gradi.\nL'avventura inglese non \u00e8 tuttavia finita, ma durer\u00e0 circa sette anni: una nuova e pi\u00f9 grave diserzione allontana Michel, questa volta con il divieto di ritornare in Francia per venticinque anni. Impiegandosi nelle scuole private e convivendo con l'amata, trascorre il tempo finch\u00e9 non arriva il padre, con la scusa di prendersi una vacanza. Michel-Charles riesce a far capire al figlio che ormai ha trent'anni e si deve degnamente accasare; i preparativi per un suo matrimonio sono in atto e lo aspetta una bella e nobile ragazza di famiglia impoverita. Per aggirare il bando dal suolo francese, si pu\u00f2 sistemare la coppia in Belgio, a ridosso del confine, e qualche visita sar\u00e0 possibile. La faccenda si realizza senza drammi, l'amante inglese di Michel torna dal marito che non aveva mai perso la speranza di ricongiungersi a lei e l'aveva forse sostenuta con denaro e altro. Giunto su suolo belga, Michel conosce la futura sposa Berthe e il matrimonio si celebra con sollievo generale. Dopo un anno nasce l'unico figlio maschio: Michel-Joseph.\nMichel-Charles \u00e8 molto malato e sta per morire, cos\u00ec \u00e8 felice di avere ricondotto il figlio vicino a s\u00e9 e di essere diventato nonno. Assistito dalla figlia minore Marie, si congeda serenamente. Ma l'assenza del padre rende insopportabile la permanenza di Michel nei luoghi dove deve vivere e con la giovane moglie si mette a viaggiare per l'Europa, lasciando il piccino alle due nonne. Solo tre anni e un'amnistia gli decurta il bando dalla Francia, quindi \u00e8 libero di passare il tempo nel Midi, con predilezione per la Costa Azzurra e Nizza. Alla coppia si unisce la sorella minore di Berthe, Gabrielle, reduce da un divorzio. Per pi\u00f9 di dieci anni i tre non si separano mai. Le due sorelle spesso gareggiano come cavallerizze e vincono premi. Il menage non \u00e8 per\u00f2 mai tranquillo: Michel non ha un'occupazione e le rendite che gli derivano dall'eredit\u00e0 paterna sono sorvegliate da un consiglio di famiglia, controllato dalla terribile madre No\u00e9mie Dufresne. Avviene cos\u00ec che il trio si trovi spesso in cattive acque e che molto di quanto loro accade sia tenuto segreto. A volte il piccolo Michel-Joseph \u00e8 con loro, ma il padre non stabilisce un rapporto proficuo con il ragazzo, che cresce selvatico e diffidente.\nLa vita di espedienti del trio potrebbe durare all'infinito. A porvi fine \u00e8 una tragedia fulminea e mai spiegata: a Ostenda, dove i tre hanno preso domicilio, nell'ottobre 1899, Berthe e Gabrielle muoiono nello spazio di quattro giorni, ignare l'una della malattia dell'altra. In quel periodo c'\u00e8 anche Michel-Joseph, il quale non riveler\u00e0 mai chiaramente cosa sia successo. Molti anni dopo, Michel e la figlia Marguerite, ormai ventitreenne, incontreranno la donna che assistette le due povere sorelle, ma l'uomo, che pure la copre di insulti, non dice perch\u00e9 quelle due vite siano state stroncate, rispettivamente a trentotto e trentatre anni. Poco dopo, un'amica sensibile, fa conoscere a Michel la sua futura seconda moglie, Fernande de Cartier de Marchienne, di ottima nobilt\u00e0 belga. Da questa unione, conclusasi tragicamente con la morte di parto della madre, nasce Marguerite, ultimo sostegno nella vita di Michel."}
{"id": "4627850", "revid": "105988922", "url": "https://it.wikipedia.org/wiki?curid=4627850", "title": "Aspetti economici", "text": "Gli aspetti economici sono sei e sono dei procedimenti di stima che vengono scelti dai periti in base alle caratteristiche di un determinato bene. Questi aspetti sono:\nI primi due sono detti fondamentali perch\u00e9 derivano da fondamentali teorie economiche, gli altri (tranne l'ultimo) sono detti accessori o derivati in quanto derivano dal valore di mercato e di costo. Il pi\u00f9 probabile valore di capitalizzazione o di rendimento invece non deriva da altri criteri e non ha derivati ed \u00e8 pertanto il terzo aspetto economico fondamentale.\nValore di mercato.\nIl valore di mercato \u00e8 il pi\u00f9 probabile valore che a giudizio del perito un bene spunterebbe in quel momento e in quel mercato. \u00c8 l'aspetto economico pi\u00f9 utilizzato in quanto vengono presi a paragone beni simili a quello oggetto di stima.\nSe per alcuni motivi non possono essere presi a paragone beni simili (o perch\u00e9 il bene non ha mercato o non esistono beni simili) si potr\u00e0 ricorrere allora agli altri aspetti economici.\nValore di trasformazione.\nQuesto aspetto economico viene utilizzato per conoscere il valore potenziale di un bene, cio\u00e8 il valore che quel bene assume dopo essere stato lavorato. Questo valore potr\u00e0 essere ricavato per differenza tra il valore del bene trasformato e il costo di trasformazione.\nValore di surrogazione.\nTale aspetto economico viene utilizzato quando non esistono beni simili al bene oggetto di stima, in questo caso viene stimato un bene, che per sua natura, sia capace di surrogare, cio\u00e8 di sostituire, il bene iniziale.\nValore di costruzione e ricostruzione.\nIl valore di costruzione \u00e8 il pi\u00f9 probabile valore che un imprenditore dovrebbe spendere per realizzare un oggetto nuovo. Il valore di ricostruzione, invece, \u00e8 il pi\u00f9 probabile valore che un imprenditore dovrebbe spendere per realizzare un bene gi\u00e0 esistente nelle condizioni attuali. Il valore di ricostruzione corrisponde al valore di costruzione moltiplicato per un coefficiente di vetust\u00e0 che dipende dal grado di degradazione dell'immobile. Il secondo aspetto \u00e8 molto utilizzato per le case rurali di cui non esiste un mercato. Un'altra differenza tra questi due aspetti \u00e8 che il primo valore tiene in considerazione anche l'area di sedime dell'immobile, cio\u00e8 il terreno su cui poggia l'edificio, mentre il secondo no.\nValore complementare.\nQuesto valore viene molto utilizzato negli espropri quando occorre determinare il valore di una porzione di bene oggetto d'esproprio. Questo valore pu\u00f2 essere ricavato per differenza tra il valore del bene nella sua interezza meno il valore del bene senza quella porzione. Tale procedimento tiene conto anche della svalutazione di quel bene sul mercato.\nValore per capitalizzazione dei redditi.\nTale procedimento viene utilizzato per determinare il valore di un bene che \u00e8 in grado di produrre redditi futuri. Per essere applicato sono necessarie due condizioni: il bene deve produrre redditi futuri e tali redditi devono essere determinabili."}
{"id": "4627851", "revid": "767487", "url": "https://it.wikipedia.org/wiki?curid=4627851", "title": "Dallas Buyers Club", "text": "Dallas Buyers Club \u00e8 un film drammatico biografico americano del 2013 scritto da Craig Borten e Melisa Wallack e diretto da Jean-Marc Vall\u00e9e con protagonisti Matthew McConaughey e Jared Leto.\nIl film racconta la storia di Ron Woodroof,un malato di AIDS diagnosticato a met\u00e0 degli anni '80 quando i trattamenti per l'HIV/AIDS erano poco studiati, mentre la malattia non era compresa e altamente stigmatizzata. Come parte del movimento sperimentale per il trattamento dell'AIDS, contrabbandava farmaci non approvati in Texas per curare i suoi sintomi e li distribuiva a persone con AIDS istituendo il \"Dallas Buyers Club\" mentre affrontava l'opposizione della Food and Drug Administration (FDA).\nLa pellicola ricevette sei candidature ai premi Oscar 2014, tra cui miglior film e migliore sceneggiatura originale. Vinse in tre categorie, incluse miglior attore protagonista e miglior attore non protagonista, assegnati rispettivamente a Matthew McConaughey e Jared Leto.\nTrama.\nIl film si svolge fra il 1985 e il 1988 in Texas ed \u00e8 ispirato a una storia vera.\nIl rude texano Ron Woodroof, operaio elettricista in un'industria di estrazione petrolifera e appassionato di rodeo, conduce una vita estremamente sregolata a base di alcool, droga e sesso; proprio a causa di un rapporto non protetto con una donna sieropositiva contrae l'HIV e, ormai in una fase conclamata dell'AIDS, gli vengono dati trenta giorni di vita.\nInizialmente l'uomo non accetta la diagnosi, poich\u00e9 \u00e8 omofobo e pensa che la malattia sia collegabile solo all'ambiente gay; quando per\u00f2 i sintomi iniziano a diventare sempre pi\u00f9 insistenti, inizia a informarsi sulla malattia e scopre la terribile verit\u00e0. Una volta che la notizia della sua sieropositivit\u00e0 si diffonde, Ron perde presto il lavoro e tutti i suoi amici.\nAll'ospedale viene preso in cura dalla dottoressa Eve Saks, che lo mette al corrente della sperimentazione in corso presso quel nosocomio: met\u00e0 dei pazienti sieropositivi \u00e8 curata con AZT, un potente antivirale approvato dalla FDA, mentre all'altra met\u00e0 viene somministrato del placebo, in modo da determinare se la medicina funzioni veramente.\nA Ron viene negata la sperimentazione, cos\u00ec corrompe un inserviente che gli procura l'AZT di nascosto; l'assunzione incontrollata del farmaco, tuttavia, causa un peggioramento delle sue condizioni, esacerbato anche dal continuo abuso di droga e alcool. Quando le scorte di AZT vengono messe sotto chiave, l'uomo ha un collasso, in seguito al quale viene ricoverato nuovamente in ospedale. In questa occasione conosce Rayon, una donna transgender tossicodipendente e sieropositiva.\nAllo scopo di procurarsi altro AZT, Woodroof viaggia fino in Messico, dove incontra il dottor Vass, radiato dall'albo dei medici a causa delle sue posizioni alternative nei confronti della medicina. Questi gli rivela che l'AZT \u00e8 estremamente dannoso per l'organismo umano, poich\u00e9 distrugge non solo il virus ma anche le cellule sane, e gli prescrive una cura a base di peptide T, una proteina non dannosa ma non approvata dalle case farmaceutiche.\nTre mesi dopo l'inizio della cura le condizioni di Ron sono molto migliorate e decide di importare in Texas le proteine per poi rivenderle ad altri sieropositivi, in quanto non illegali ma solo non approvate. La dottoressa Saks, intanto, si rende conto degli effetti dannosi dell'AZT ma il suo superiore, il dottor Sevard, le nega la sospensione della sperimentazione in quanto ci\u00f2 toglierebbe all'ospedale le sovvenzioni dell'FDA.\nRon reincontra Rayon e con riluttanza accetta di formare con lei una societ\u00e0 poich\u00e9 gli pu\u00f2 fornire una vasta clientela. La coppia fonda cos\u00ec il Dallas Buyers Club, un'associazione i cui iscritti pagano una retta di 400 dollari mensili per avere tutte le medicine di cui hanno bisogno. Ben presto il club diventa molto famoso e gradualmente l'opinione di Ron nei confronti di Rayon migliora decisamente.\nL'uomo inizia quindi a compiere viaggi in Giappone, Israele, Cina e Paesi Bassi per procurarsi illegalmente altre medicine; quando ne sperimenta una su se stesso, tuttavia, ha un infarto: il dottor Sevard viene cos\u00ec a conoscenza del Dallas Buyers Club e informa l'FDA, che comincia a indagare su Ron. La dottoressa Saks, invece, comprende quali siano i risvolti positivi del club, ma non pu\u00f2 cambiare nulla. Intanto lei e Ron iniziano a frequentarsi.\nL'FDA ottiene presto un inasprimento delle norme, cos\u00ec che le medicine non approvate diventano anche illegali: il club rimane quindi senza fondi, ma Rayon riesce a ottenere soldi da suo padre, un ricco uomo d'affari; Ron pu\u00f2 quindi tornare in Messico per recuperare scorte di peptide T.\nIntanto le condizioni di Rayon si aggravano, tanto che presto ha un collasso e dev'essere condotta in ospedale. Forse per la fase terminale della malattia, aggravata dalla sua tossicodipendenza, forse per la forte dose di AZT che gli viene somministrata, Rayon muore. \nRon ne rimane sconvolto e anche la dottoressa Saks comprende la dannosit\u00e0 del farmaco: decide cos\u00ec di diminuire drasticamente la somministrazione di AZT e indirizza tutti i suoi pazienti verso il Dallas Buyers Club. L'amministrazione dell'ospedale, venuta a sapere di questo, le chiede le dimissioni ma lei rifiuta categoricamente, dicendo che l'unico modo che hanno per cacciarla \u00e8 licenziarla.\nIl peptide T diventa sempre pi\u00f9 difficile da recuperare, cos\u00ec Ron intenta una causa contro l'FDA sulla base del fatto che la medicina \u00e8 stata dichiarata non tossica ma ancora non \u00e8 stata approvata; il giudice si dimostra d'accordo con lui ma non \u00e8 in grado di cambiare la legge, redarguendo comunque l'FDA per i suoi metodi vessatori nei confronti di Ron e dei membri del suo club. Gli sforzi di Ron costituiranno comunque un precedente importantissimo e ben presto ogni paziente sar\u00e0 in grado di curarsi come desidera. L'uomo, come recita la tagline finale del film, morir\u00e0 il 12 settembre 1992, ben sette anni dopo una diagnosi terminale fissata a circa un mese di vita.\nDistribuzione.\nIl film \u00e8 stato presentato in anteprima al Toronto International Film Festival nel settembre 2013. La pellicola \u00e8 stata distribuita a partire dal 1\u00ba novembre 2013 negli Stati Uniti dalla Focus Features.\nIn Italia il film \u00e8 stato presentato in concorso al Festival Internazionale del Film di Roma 2013 ed \u00e8 stato distribuito nelle sale italiane a partire dal 30 gennaio 2014 da Good Films. Il primo trailer del film \u00e8 stato diffuso a partire dal 27 agosto 2013.\nDivieto.\nNegli Stati Uniti, \"Dallas Buyers Club\" \u00e8 stato vietato ai minori di 17 anni non accompagnati da un adulto per linguaggio pervasivo, alcuni contenuti volgari, nudit\u00e0 e uso di droghe.\nAccoglienza.\nAl momento della sua prima al Toronto International Film Festival del 2013, \"Dallas Buyers Club\" ha ricevuto il plauso universale da parte del pubblico e critica, che ha fortemente elogiato il film per la recitazione (in particolare per McConaughey e Leto), la sceneggiatura e la regia. Il sito Rotten Tomatoes riporta che il 93% dei critici ha dato al film una recensione positiva, sulla base di 176 recensioni con un punteggio medio di 7,7 su 10. Su Metacritic, che assegna un rating medio ponderato di 100 recensioni dei critici cinematografici, il film ha un punteggio di 84 basato su 45 recensioni, indicando plauso universale.\nGli attori protagonisti del film hanno intrapreso una trasformazione fisica che li ha portati ad assumere un aspetto quasi scheletrico. McConaughey ha perso infatti venti chili, mentre Leto oltre tredici.\nErrori.\nNell'ufficio di Ron Woodroof, alla sede del Dallas Buyers Club, appare dietro alle spalle di Ron il poster di una Lamborghini Aventador, questa \u00e8 chiaramente un'incogruenza poich\u00e9 il film \u00e8 ambientato tra il 1985 ed il 1988 e la Lamborghini Aventador \u00e8 stata presentata nel marzo 2011. Durante il film appaiono inoltre, diverse apparecchiature elettroniche decisamente moderne, non compatibili in un'ambientazione da met\u00e0 anni Ottanta, nella fattispecie, i computer nella reception dell'ospedale e alcuni televisori."}
{"id": "4627852", "revid": "1442080", "url": "https://it.wikipedia.org/wiki?curid=4627852", "title": "Cr\u00e9dit Agricole Suisse Open Gstaad 2013 - Doppio", "text": "Il doppio del Cr\u00e9dit Agricole Suisse Open Gstaad 2013 \u00e8 stato un torneo di tennis facente parte dell'ATP World Tour 2013.\nMarcel Granollers e Marc L\u00f3pez erano i detentori del titolo ma hanno deciso di non partecipare.\nIn finale Jamie Murray e John Peers hanno sconfitto Pablo And\u00fajar e Guillermo Garc\u00eda L\u00f3pez per 6-3, 6-4."}
{"id": "4627865", "revid": "1442080", "url": "https://it.wikipedia.org/wiki?curid=4627865", "title": "Virginia Slims of Denver 1973 - Singolare", "text": "Il singolare del torneo di tennis Virginia Slims of Denver 1973, facente parte del Virginia Slims Circuit 1973, ha avuto come vincitrice Billie Jean King che ha battuto in finale Betty St\u00f6ve 6-4, 6-2."}
{"id": "4627868", "revid": "97701", "url": "https://it.wikipedia.org/wiki?curid=4627868", "title": "Geylang United Football Club", "text": ""}
{"id": "4627870", "revid": "97701", "url": "https://it.wikipedia.org/wiki?curid=4627870", "title": "Geylang United", "text": ""}
{"id": "4627873", "revid": "287204", "url": "https://it.wikipedia.org/wiki?curid=4627873", "title": "Cr 463", "text": "Cr 463 \u00e8 un esteso ammasso aperto visibile nella costellazione di Cassiopea.\nOsservazione.\nSi individua nella parte settentrionale della costellazione, in una regione povera di campi stellari sul bordo della Via Lattea; la sua posizione si pu\u00f2 reperire con approssimazione prolungando di circa tre volte la distanza fra le stelle (\"Schedar\") e (\"Cih\"), fino a giungere a un quadrilatero di stelle di magnitudine 4 e 5 che incorniciano l'ammasso. Le sue componenti pi\u00f9 luminose sono osservabili anche con un binocolo e appaiono sparse e poco concentrate; gli strumenti migliori sono piccoli telescopi da 100-120mm di apertura, adatti a risolvere stelle fino alla magnitudine 12 e allo stesso tempo mantenendo la possibilit\u00e0 di disporre di un grande campo visivo.\nLa declinazione fortemente settentrionale di quest'ammasso favorisce notevolmente gli osservatori dell'emisfero nord, da cui si presenta circumpolare fino alle latitudini medio-basse; dall'emisfero australe d'altra parte resta piuttosto basso e non \u00e8 osservabile dalle aree lontane dalla zona tropicale. Il periodo migliore per la sua osservazione nel cielo serale \u00e8 quello compreso fra agosto e gennaio.\nStoria delle osservazioni.\nCr 463 venne osservato da Per Collinder attorno al 1930 e inserito nel suo catalogo di ammassi aperti. A causa della sua bassa densit\u00e0, era infatti sfuggito agli astronomi dell'Ottocento.\nCaratteristiche.\nCr 463 \u00e8 un ammasso aperto di grandi dimensioni sia apparenti che reali, cui corrisponde un'effettiva scarsa concentrazione delle sue componenti; la sua distanza \u00e8 stimata attorno ai 650\u00a0parsec (2120 anni luce), o al massimo sui 700\u00a0parsec, e giace in una zona interna al Braccio di Orione a breve distanza dalla regione di Cepheus OB4. Le sue stelle pi\u00f9 luminose sono di magnitudine 8,5, mentre le dimensioni reali dell'ammasso si aggirano sui 6\u00a0parsec.\nSi tratta di un ammasso poco studiato; la presenza di alcune componenti massicce in uno stadio evoluto del loro ciclo vitale hanno permesso di determinare un'et\u00e0 attorno ai 150 milioni di anni. La sua posizione \u00e8 piuttosto insolita per un ammasso aperto, trovandosi a circa 110\u00a0parsec dal piano galattico, dunque ad una latitudine galattica abbastanza elevata."}
{"id": "4627874", "revid": "33751", "url": "https://it.wikipedia.org/wiki?curid=4627874", "title": "Geylang International", "text": "Geylang International (gi\u00e0 Geylang United dal 1996 al 2012) \u00e8 una squadra di calcio singaporiana che milita nella Premier League, la massima divisione calcistica nazionale. \nStoria.\nFondato nel 1974 come \"International Contract Specialists\", il club cambi\u00f2 nome in \"Geylang International\" l'anno successivo e in \"Geylang United\" all'esordio della S.League nel 1996, per poi tornare \"Geylang International\" nel 2012."}
{"id": "4627877", "revid": "729019", "url": "https://it.wikipedia.org/wiki?curid=4627877", "title": "Ponte di Brenta", "text": "Ponte di Brenta \u00e8 un sobborgo del comune italiano di Padova.\nGeografia fisica.\nOccupa l'estremit\u00e0 nordorientale della periferia di Padova, delimitata (in senso orario partendo da est) dalla riva destra del Brenta, dall'autostrada A4 e dalla ferrovia Venezia-Milano.\nStoria.\nIn origine Ponte di Brenta era una localit\u00e0 compresa nel territorio di Noventa Padovana e la sua storia si intreccia con quest'ultima. La zona, probabilmente abitata gi\u00e0 in epoca romana, durante l'alto medioevo venne abbandonata e vi crebbe la cosiddetta \"Selva del Brenta\" di cui divenne proprietario il vescovo di Padova.\nNel 1191 vi fu costruito un ponte sul Brenta (da cui il toponimo) per favorire i collegamenti tra Venezia e Padova. L'opera favor\u00ec la formazione dell'odierno insediamento, in origine un piccolo borgo di contadini affiancato da una cappella. Nello stesso periodo inizi\u00f2 il disboscamento della selva, concluso probabilmente verso la fine del Duecento.\nAll'inizio del Quattrocento Ponte di Brenta divenne parrocchia autonoma, staccandosi definitivamente da Noventa. Nella met\u00e0 dello stesso secolo la crescita demografica port\u00f2 a una prima riedificazione della chiesa.\nMonumenti e luoghi d'interesse.\nChiesa di San Marco.\n\u00c8 la pi\u00f9 antica delle due parrocchiali del quartiere: le sue origini dovrebbero risalire all'epoca della formazione del borgo, nel basso medioevo. La prima citazione compare in una decima papale del 1297, nella quale \u00e8 ricordata come \"Ecclesia S. Marchi Ponte Noente\". Fu a lungo dipendente dalla chiesa di Noventa, a sua volta sottoposta alla pieve di Torre.\nSub\u00ec una prima ricostruzione nel Quattrocento, probabilmente in concomitanza con la sua elevazione a parrocchiale. L'edificio attuale \u00e8 per\u00f2 il risultato di un ulteriore rifacimento, realizzato tra il 1747 e il 1749 su progetto dell'architetto Domenico Brunello e per iniziativa del parroco don Domenico Leonati; buona parte dei finanziamenti provennero dal patrizio veneziano Giovanni Bollani che villeggiava a Ponte di Brenta.\nL'edificio si presenta come un interessante esempio di architettura barocca, ricco di preziose opere d'arte.\nGli affreschi del soffitto, raffiguranti episodi della vita di san Marco, sono lavori di Giambattista Crosato. L'altare maggiore fu realizzato da Giuseppe Caribolo in marmo di Carrara (ma il bassorilievo che orna il paliotto \u00e8 di Bortolo Budolo), mentre il tabernacolo \u00e8 di Agostino Fasolato. Ai lati di quest'ultimo si trovano due statue di Giovanni Bonazza raffiguranti il patrono e san Daniele. La pala dell'altare maggiore (1565 ca.) \u00e8 di Parrasio Micheli.\nLe pareti laterali del coro recano due pale di Jacopo Marieschi (\"Ultima cena\" e \"Caduta della manna\"), doni del Bollani. Pure gli altari laterali sono ornati di pregevoli opere pittoriche, rispettivamente di Pietro Damini, Lorenzo Gramiccia e Giovanni Battista Cromer. Di particolare valore l'altare del Sacro Cuore, realizzato in marmo di Carrara da Antonio Bonazza (anche la spesa di quest'opera fu sostenuta dal Bollani).\nDi un certo pregio anche il fonte battesimale in pietra di Custoza, scolpito da Francesco Androsi.\nIl pulpito e la balaustra della cantoria, in legno, sono opere di Giovanni Gloria, mentre l'organo \u00e8 di Gaetano Callido e sostitu\u00ec un precedente strumento di Giacinto Pescetti.\nUna della parti pi\u00f9 antiche del complesso \u00e8 il campanile in stile romanico-gotico, ultimato quasi certamente nel 1437. Risulta dotato di orologio sin dal 1605, cosa piuttosto insolita per l'epoca.\nChiesa di Santa Caterina.\n\u00c8 un edificio recente, costruito su un terreno donato dal comm. Ivone Grassetto (lo stesso che negli anni '60 aveva recuperato l'ippodromo) alla parrocchia di San Marco. La parrocchia di cui \u00e8 sede fu istituita il 6 gennaio 1977.\nIppodromo Breda.\nSituato nell'estremit\u00e0 nordoccidentale della frazione, \u00e8 il principale impianto del genere di Padova. Fu costruito nel 1901 dal senatore Vincenzo Stefano Breda sui terreni annessi alla sua villa di cui si \u00e8 parlato poco sopra. Dopo il radicale restauro del secondo dopoguerra \u00e8 noto anche come \"Le Padovanelle\" in riferimento alla padovanella, un antenato del moderno sulky.\nDalla fine del 2011 l'ippodromo \u00e8 sostanzialmente inattivo a causa della crisi del settore ippico e di uno scandalo che ha coinvolto la fondazione Breda che lo gestiva.\nInfrastrutture e trasporti.\nPonte di Brenta riveste ancora un ruolo strategico nei collegamenti per Padova per chi proviene da est.\nLa strada principale del quartiere, via San Marco, rappresenta un tratto della strada regionale Padana Superiore. Un tempo importante via di comunicazione del Norditalia, oggi buona parte del suo traffico \u00e8 assorbito dalle opere connesse alla tangenziale Est di Padova che transita proprio a ovest del centro.\nA sud della localit\u00e0 si trova inoltre lo snodo tra l'autostrada A4 proveniente da Venezia e l'autostrada A13 diretta a Bologna. A sudovest sorge, sempre sull'A4, il casello Padova Est.\nFino al 12 dicembre 2015 Ponte di Brenta era dotata di una propria fermata lungo la ferrovia Milano-Venezia, servita da treni regionali svolti da Trenitalia nell'ambito del contratto di servizio stipulato con la Regione del Veneto.\nFra il 1885 e il 1954 nella cittadina fu presente inoltre una stazione della tranvia Padova-Malcontenta-Fusina, gestita dalla Societ\u00e0 delle Guidovie Centrali Venete (gruppo Societ\u00e0 Veneta) che assieme al Brenta stesso dava origine ad un sistema di trasporti integrato."}
{"id": "4627878", "revid": "1442080", "url": "https://it.wikipedia.org/wiki?curid=4627878", "title": "Virginia Slims of Nashville 1973 - Singolare", "text": "Il singolare del torneo di tennis Virginia Slims of Nashville 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Billie Jean King 6-3, 4-6, 6-2."}
{"id": "4627893", "revid": "1442080", "url": "https://it.wikipedia.org/wiki?curid=4627893", "title": "WTA New Jersey 1973 - Singolare", "text": "Il singolare del torneo di tennis WTA New Jersey 1973, facente parte del Virginia Slims Circuit 1973, ha avuto come vincitrice Margaret Court che ha battuto in finale Lesley Hunt 4-6, 6-2, 6-3."}
{"id": "4627899", "revid": "372624", "url": "https://it.wikipedia.org/wiki?curid=4627899", "title": "Francesco Lombardi", "text": "Figlio dell'attore comico Federico Lombardi e di Giovanna Zacchea. \nLa famiglia Lombardi calcava le scene da fine Seicento.\nL'attore Rodrigo Lombardi (Bologna ca.1705 - Parma 1749) spos\u00f2 il 9 gennaio 1739 Adriana Sacco (Vienna 1707 - Venezia 1776) figlia dell'attore Gaetano Sacchi e sorella di Antonio Sacchi. Adriana, rimasta vedova, si rispos\u00f2 con il celebre Brighella, Atanasio Zannoni (Ferrara 1720 - Venezia 22 febbraio 1792) dal quale ebbe altri due figli, (Idelfonso e Teresa) apprezzati attori.\nRodrigo e Adriana ebbero vari figli che seguirono le loro orme nel mondo teatrale: Benedetto Lombardi (+ Torino 1795) e Rosa Lombardi (Venezia 1741-1765) che spos\u00f2 Francesco Arena, figliastro dell'attore Cesare Darbes.\nBenedetto Lombardi, nonno di Francesco, ebbe tre figli attori: Giovanni (+ San Giovanni in Persiceto 1836), Rosa che recit\u00f2 a Lisbona e in Italia, Federico (ca.1770 - Bologna 1850).\nAmoroso nella compagnia di Antonio Goldoni, fu in seguito capocomico con Gustavo Modena; nel 1825 si ritir\u00f2 dalle scene e divenne l'amante della nobildonna bolognese Maria Malvezzi Hercolani (1780-1865), figlia di Piriteo, marchese di Castelguelfo, e di Anna Maria Malvezzi Angelelli, dama d'onore della vice-regina del Regno napoleonico d'Italia, che spos\u00f2 segretamente dopo la morte del di lei marito Astorre Hercolani (1779-1828), il 2 settembre 1829. Dalla Malvezzi aveva avuto una figlia illegittima, Maria Leucadia (Roma 21 luglio 1821 - Bologna 27 maggio 1849) che Francesco riconobbe solo nel 1835.\nIl Lombardi viene descritto dalle cronache come un uomo dal temperamento collerico e dedito all'abuso di alcolici. Enrico Bottrigari, nella sua Cronaca di Bologna (Bologna, Zanichelli, 1960) cos\u00ec descrive la sua fine: \u201c23 maggio 1846: sono le ore pomeridiane quando si sparge per la citt\u00e0 la notizia di un assassinio commesso contro Francesco Lombardi. D'animo turbolento e fiero, \u00e8 caduto vittima d'un domestico che l'ha mortalmente ferito in pi\u00f9 parti mediante coltello da cucina. Annoiato all'oziosa vita, non pot\u00e9 che compiacersi soltanto dell'ebrezza del vino, la qual cosa contribuiva ad accrescere l'irascibilit\u00e0 del di lui carattere. Le prime famiglie della citt\u00e0 partecipano al duolo della Nobile Dama che per sua mala sorte aveva voluto sceglierlo bench\u00e9 segretamente a marito\".\nIl fratello Alessandro (Mantova 1796 - Venezia, 18 settembre 1824), celebre come il fratello nel teatro drammatico e forse a lui superiore nel comico, mor\u00ec tragicamente per uno scherzo goliardico: \"alquanto alterato dal vino, fece scommessa di stritolare coi denti un bicchiere di cristallo, e inghiottirlo\"."}
{"id": "4627909", "revid": "767487", "url": "https://it.wikipedia.org/wiki?curid=4627909", "title": "Giacomo Modena", "text": "Dal 1811 al 1812 recit\u00f2 nella \"Compagnia reale\" di Salvatore Fabbrichesi; rimangono celebri le sue interpretazioni di Saul nella tragedia di Vittorio Alfieri.\nRitiratosi nel 1814 e rientrato poi nel 1820, abbandon\u00f2 il mondo del teatro nel 1840. Suo figlio fu il ben pi\u00f9 celebre Gustavo Modena."}
{"id": "4627915", "revid": "1442080", "url": "https://it.wikipedia.org/wiki?curid=4627915", "title": "Virginia Slims of Newport 1973 - Singolare", "text": "Il singolare del torneo di tennis Virginia Slims of Newport 1973, facente parte del Virginia Slims Circuit 1973, ha avuto come vincitriceMargaret Court che ha battuto in finale Julie Heldman 6-3, 6-2."}
{"id": "4627922", "revid": "830939", "url": "https://it.wikipedia.org/wiki?curid=4627922", "title": "Rose Ch\u00e9ri", "text": "Esord\u00ec nel 1842 al Th\u00e9\u00e2tre du Gymnase Marie Bell, di cui spos\u00f2 il direttore Adolphe Lemoine nel 1847. Fu versatile attrice di vaudeville e commedie varie."}
{"id": "4627928", "revid": "60353000", "url": "https://it.wikipedia.org/wiki?curid=4627928", "title": "Ostracoderma", "text": ""}
{"id": "4627938", "revid": "599013", "url": "https://it.wikipedia.org/wiki?curid=4627938", "title": "Virginia Slims of St. Louis 1973 - Singolare", "text": "Il singolare del torneo di tennis Virginia Slims of St. Louis 1973, facente parte del Virginia Slims Circuit 1973, ha avuto come vincitrice Rosie Casals che ha battuto in finale Karen Krantzcke 6-4, 6-7, 6-0."}
{"id": "4627944", "revid": "1543377", "url": "https://it.wikipedia.org/wiki?curid=4627944", "title": "Charley Brock", "text": "Carriera professionistica.\nBalasz fu scelto nel corso del secondo giro (24\u00ba assoluto) del Draft NFL 1939 dai Green Bay Packers. Nella sua stagione da rookie disput\u00f2 10 partite, vincendo il campionato NFL battendo in finale i New York Giants. Disput\u00f2 tutte le otto stagioni della carriera con Green Bay, ritirandosi dopo la stagione 1947."}
{"id": "4627946", "revid": "2110845", "url": "https://it.wikipedia.org/wiki?curid=4627946", "title": "Marie Bell", "text": "Nel 1921 entr\u00f2 nella Com\u00e9die-Fran\u00e7aise, ma la svolta della sua carriera giunse nel 1924, quando debutt\u00f2 sul grande schermo.\nDivenne presto il prototipo della donna elegante che spesso rappresentava al cinema. \nVenne decorata con la Legion d'Onore dal presidente Charles De Gaulle per il suo ruolo avuto nella Resistenza Francese.\n\u00c8 sepolta nel Cimitero di Monaco accanto a Jean Chevrier suo marito, morto nel 1953."}
{"id": "4627953", "revid": "228587", "url": "https://it.wikipedia.org/wiki?curid=4627953", "title": "MoSync", "text": "MoSync \u00e8 un Software Development Kit (SDK) gratuito ed open source per sviluppare applicazioni mobile. Ha una perfetta integrazione con Eclipse IDE, ed \u00e8 fornito con due licenze diverse: una licenza commerciale ed una licenza GPLv2. Con questo Framework si possono sviluppare applicazioni native per diversi sistemi operativi mobile sia in C/C++ che in HTML5 e JS. Grazie a questi due metodi di sviluppo, risulta facile sviluppare applicazioni sia per gli sviluppatori web che vogliono entrare\nMoSync \u00e8 stato sviluppato dalla societ\u00e0 inglese MoSync AB (nome completo: Mobile Sorcery AB). La prima versione \u00e8 stata distribuita nel 2005 con il supporto limitato a Java ME. Successivamente sono state aggiunte altre tecnologie\nLe applicazioni sviluppate in MoSync possono essere sviluppate sia in C e C++ che in HTML5 e JavaScript. Da un codice base, MoSync compila la stessa applicazione per diversi sistemi operativi. MoSync, al momento, supporta Android 2.x-4.x, iOS, Windows Mobile, Windows Phone, Symbian S60, Java Mobile e la piattaforma Moblin.\nIl supporto per iOS, Android e Moblin fu annunciato il 19 febbraio 2010 durante il Mobile World Congress del 2010 a Barcellona.\nInterfaccia grafica nativa.\nLa piattaforma MoSync pu\u00f2 utilizzare parte dell'interfaccia grafica nativa di Android e iOS dalla versione 2.5 e di Windows Phone dalla versione 3.0. Questa funzione consente di creare Gadget e applicazioni che abbiamo le corrette propriet\u00e0 in base ad ogni sistema operativo.\nTecnologia Wormhole.\nNella versione 2.7 di MoSync \u00e8 stata introdotta la tecnologia Wormhole, che permette di utilizzare le API scritte in C tramite il linguaggio JavaScript. Questa funzione \u00e8 al momento disponibile per Android, Windows Phone e iOS. Per le prossime versioni sar\u00e0 necessario aspettare a causa della natura multi-piattaforma di MoSynk SDK."}
{"id": "4627954", "revid": "1442080", "url": "https://it.wikipedia.org/wiki?curid=4627954", "title": "Virginia Slims of Houston 1973 - Singolare", "text": "Il singolare del torneo di tennis Virginia Slims of Houston 1973, facente parte del Virginia Slims Circuit 1973, ha avuto come vincitrice Fran\u00e7oise D\u00fcrr che ha battuto in finale Rosie Casals 6-4, 1-6, 6-4."}
{"id": "4627958", "revid": "767487", "url": "https://it.wikipedia.org/wiki?curid=4627958", "title": "Carlotta Polvaro", "text": "Prima amorosa dal 1816, dal 1822 al 1832 collabor\u00f2 con Giacomo Modena e Gustavo Modena, ma nel 1842 pass\u00f2 nella compagnia di Luigi Domeniconi.\nFu moglie di un altro attore, Luigi Pezzana, non sposato in seconde nozze dopo la morte del primo marito Alessandro Angiolini."}
{"id": "4627959", "revid": "36426", "url": "https://it.wikipedia.org/wiki?curid=4627959", "title": "Cavalieri di Santo Stefano papa e martire", "text": ""}
{"id": "4627964", "revid": "767487", "url": "https://it.wikipedia.org/wiki?curid=4627964", "title": "Luigi Pezzana", "text": "Primo attore dal 1838, spos\u00f2 Carlotta Polvaro, che mor\u00ec nel 1851; dopo la morte della moglie Pezzana divenne capocomico. Caratterista dal 1860 in giro per il mondo, negli ultimi anni gest\u00ec una compagnia teatrale."}
{"id": "4627965", "revid": "201394", "url": "https://it.wikipedia.org/wiki?curid=4627965", "title": "Luca Camilletti", "text": "Biografia.\nLuca Camilletti inizia la sua carriera nel 1988 come attore nello spettacolo \"Da Woyzeck\" con la regia di Barbara Nativi del Teatro della Limonaia. Nel 1990 \u00e8 in \"Tr\u00e4ff\" sempre per la regia di Barbara Nativi. Nel 1992 \u00e8 nello spettacolo \"La societ\u00e0 di Metis\" di Normand Chaurette e con la regia di Alice Ronfard e sempre prodotto dal Teatro della Limonaia.\nIn questi anni collabora poi come attore a spettacoli di Remondi e Caporossi, Massimo Castri, Rodrigo Garc\u00eda.\nNel 1996 debutta al cinema interpretando il ruolo del portinaio dell'Hotel Firenze nel film \"La sindrome di Stendhal\" di Dario Argento.\n1994/2007: Kinkaleri.\nDal 1994 ha svolto una parte importante del suo lavoro di attore e performer nella compagnia/collettivo Kinkaleri della quale \u00e8 cofondatore e con cui condivide l'ideazione e la creazione di tutte le produzioni dal 1995 al 2007 operando sperimentazioni in campo teatrale, ricerche sul movimento, performance, installazioni visive e produzioni audio. Nel 2001, con i Kinkaleri, gli viene assegnato il Premio Lo Straniero \"Scommesse per il futuro\" e nel 2002 il Premio Ubu per \"&lt;OTTO&gt;\", quale miglior spettacolo di teatrodanza dell'anno.\nNel 2007 decide di abbandonare la compagnia per intraprendere un percorso autoriale proprio.\n2008: Laboratorio nove.\nNel 2008 inizia la collaborazione con la compagnia e scuola di teatro Laboratorio nove. Nel 2009 cura il festival \"Dentro!\" e le attivit\u00e0 del \"FAF Florence Art Factory\". Nel 2010 interpreta il ruolo del proprietario dell'Hotel Joule nel film All Inclusive di Zapruder filmmakersgroup (regia: David Zamagni e Nadia Ranocchi)."}
{"id": "4627966", "revid": "1442080", "url": "https://it.wikipedia.org/wiki?curid=4627966", "title": "Virginia Slims of Columbus 1973 - Singolare", "text": "Il singolare del torneo di tennis Virginia Slims of Columbus 1973, facente parte del Virginia Slims Circuit 1973, ha avuto come vincitrice Chris Evert che ha battuto in finale Margaret Court per walkover."}
{"id": "4627976", "revid": "11190", "url": "https://it.wikipedia.org/wiki?curid=4627976", "title": "Bambuterolo cloridrato", "text": ""}
{"id": "4627978", "revid": "1442080", "url": "https://it.wikipedia.org/wiki?curid=4627978", "title": "Thunderbird Classic 1973 - Singolare", "text": "Il singolare del torneo di tennis Thunderbird Classic 1973, facente parte del Virginia Slims Circuit 1973, ha avuto come vincitrice Billie Jean King che ha battuto in finale Nancy Gunter 6-1, 6-3."}
{"id": "4627980", "revid": "599013", "url": "https://it.wikipedia.org/wiki?curid=4627980", "title": "Chiesa di Santa Maria Assunta (Brunico)", "text": "La chiesa parrocchiale di Santa Maria Assunta (in tedesco \"Pfarrkirche Mari\u00e4 Himmelfahrt\") sorge a Brunico in Alto Adige.\nStoria.\nLa parrocchiale sorge dove gi\u00e0 dal XIII secolo esisteva una piccola cappella, della quale alcuni documenti parlano nel 1316. Nel 1381 la piccola cappella fu ingrandita e divenne quindi una chiesa a tutti gli effetti e quindi nuovamente consacrata. Nel 1515 fu riedificata in stile gotico dal maestro Valentin Winkler di Falzes, ma la costruzione non venne mai terminata. Nel 1610 la chiesa divenne la chiesa parrocchiale (\"Pfarrkirche Mari\u00e4 Himmelfahrt\").\nNel 1789 avvenne la consacrazione della chiesa costruita in stile classicheggiante dal costruttore brunicense Jakob Philipp Santer. Infine tra il 1851 e il 1853 l'architetto viennese Hermann von Bergmann ristruttur\u00f2 la chiesa in stile neoromanico. I dipinti all'interno sono opere dei pittori tirolesi Georg Mader e Franz Hellweger. Di pregevole fattura anche il bassorilievo di bronzo, la \"deposizione\", del 1620. La sacrestia ospita begli armadi del XV secolo.\nSul frontale della chiesa campeggia l'iscrizione \"O. A. M. G. D. E. B. V. M.\", acronimo di \"Omnia ad maiorem gloriam Dei et beatae Virginis Mariae\".\nSul retro della chiesa si trova il cimitero comunale di Brunico.\nCampane.\nLe due torri contengono un concerto di 5 campane a slancio tirolese in accordo di salve regina a doppia ottava in Sib2 crescente, fuse dalla fonderia Vescovile Cavadini di Verona nel 1931 + timpano dei quarti.\nLe campane sono cos\u00ec disposte:\nTorre nord \n- Prima: Sib2 crescente. Ha una massa di 3285 kg.\n- Timpano per i quarti\nTorre sud\n- Seconda: Re3 crescente. Ha una massa di 1709 kg.\n- Terza: Fa3 crescente. Ha una massa di 956 kg.\n- Quarta: Sol3 crescente. Ha una massa di 681 kg. \n- Quinta: Sib3 crescente. Ha una massa di 402 kg.\nIl suono di tutte le campane a distesa \u00e8 riservato alle solennit\u00e0."}
{"id": "4627984", "revid": "767487", "url": "https://it.wikipedia.org/wiki?curid=4627984", "title": "Amalia Fumagalli Targhini", "text": "Recit\u00f2 nelle compagnie di Luigi Domeniconi, Luigi Pezzana e Antonio Stacchini; divenuta caratterista, lavor\u00f2 con Luigi Bellotti Bon."}
{"id": "4627988", "revid": "637388", "url": "https://it.wikipedia.org/wiki?curid=4627988", "title": "TV delle ragazze", "text": ""}
{"id": "4627990", "revid": "84184", "url": "https://it.wikipedia.org/wiki?curid=4627990", "title": "Giacinto Battaglia", "text": "Biografia.\nNel 1846 fond\u00f2 \"La Lombardia\", compagnia teatrale che diresse fino al 1854. Nel 1827 fond\u00f2 la rivista \"La vespa\", poi l\"'Indicatore Lombardo\", infine la \"Rivista Europea\".\nInoltre fond\u00f2 e diresse un giornale di teatro, musica e variet\u00e0 chiamato il \"Barbiere di Siviglia\" (1833) e poi \"Il Figaro\" (1834).\nCur\u00f2 anche la \"Gazzetta Musicale\" di Ricordi.\nTra le sue commedie si ricordano: \"Mario o La vendetta di una donna\" (1836), \"Vittorina o La conseguenza di una scommessa\" (1837), \"Giovanna I, regina di Napoli\" (1838), \"Artista e trafficante\" (1839), \"Amalia Devancini\" (1839), \"Filippo Maria Visconti\" (1839), \"Luisa Strozzi\" (1839), \"La famiglia Foscari\" (1844), \"Un nobile lombardo\" (1859)."}
{"id": "4627997", "revid": "84184", "url": "https://it.wikipedia.org/wiki?curid=4627997", "title": "Fanny Sadowski", "text": "Biografia.\nFiglia di Francesco, capitano polacco al servizio dell'Austria, ed Elisa Zacchi. Per l'attivit\u00e0 del padre, cambi\u00f2 dimora in continuazione, anche se riusc\u00ec a perfezionare i suoi studi artistici a Verona. Qui inizia a recitare e cantare al teatro Tarpandi, ma nel 1841 deve lasciare la citt\u00e0 per seguire la famiglia a Padova. Esordiente con Tommaso Salvini tra il 1843 e il 1844, interpret\u00f2 Micol nel \"Saul\" con la compagnia di Gustavo Modena, ma quest'ultimo la escluse dalla formazione appena terminata la tourn\u00e9e. Due anni dopo, inizi\u00f2 ad esibirsi al Teatro Re di Milano ed ebbe accoglienze calorose. Gustavo Modena, ricredutosi sulle sue qualit\u00e0, la richiam\u00f2 come prima attrice della sua compagnia e cos\u00ec inizi\u00f2 la sua gloriosa carriera nella stagione teatrale 1844. Da questo momento, fino all'andata via dalla compagnia di Gustavo Modena, la Sadowski recita nelle pi\u00f9 belle tragedie italiane e francesi. In seguito diventa prima attrice con Giacinto Battaglia nella Compagnia Lombarda diretta da Bellotti-Bon. Acclamatissima dal pubblico e lodata dai suoi contemporanei, \u00e8 stata l'attrice italiana pi\u00f9 famosa e influente dell'Ottocento. In seguito, passa dalla compagnia Battaglia a quella di Coltellini.\nDal 1857, con la sua compagnia formatasi nel 1854, si stabilisce definitivamente a Napoli e, come prima donna e direttrice, si alterna tra il Teatro Fondo e il Teatro de' Fiorentini.\nNel 1860 si ritrova nuovamente con Tommaso Salvini nella Compagnia Reale dei Fiorentini di Napoli.\nCapocomica, dal 1870 lavor\u00f2 come impresaria teatrale. La sua prima stagione teatrale come impresario teatrale, oltre che come protagonista, avvenne al Real Teatro del Fondo di Napoli nel Prospetto d'Appalto per numero trecento di recite dall'11 febbraio 1869 a tutto l'ultimo di Carnevale 1870. La compagnia teatrale fu la seguente: Fanny Sadowski, Elvira Pasquali, Emilia Privato, Graziosa Majeroni, Enrichetta D'Ippolito, Amelia Tollo, Adelaide Falconi, Adelaide Bollini Ascani, Enrichetta Checchi, Amalia Checchi, Anna Sabatini, Cristina Ritonnaro, Achille Majeroni, Guglielmo Privato, Filippo Parducci, Luigi Checchi, Antonio Bollini, Giuseppe Strini, Vincenzo Ritonnaro, Napoleone Majeroni, Enrico Sabatini, Carlo Romagnoli, Luigi Tollo, Antonio Cavallini, Giovanni Sabatini, Pietro Falconi, Antonio Salsilli, Federico Neigre, Achille De Martino, Nunzio Di Luggo, Igino Lapegna, Salvatore Gambardella. Il debutto avvenne con il dramma di G. D'Agnillo \"La duchessa di Bracciano\". La stagione teatrale ebbe molto successo. Furono rappresentate, tra l'altro, i drammi: \"Lo spiritismo, Gioacchino Murat, Il marito in citt\u00e0 e la moglie in campagna, Serafina la devota, La duchessa di Bracciano, Griselda, Un sospetto, Il pessimista, I diseredati, Il comicomane, Miss Multon, Narciso Parrucchiere, Un marito nel cotone, Ginevra di Monreale, Oreste, Il romanzo di un ombrello, La pi\u00f9 semplice donna vale due uomini, Artista, Fra donna e marito non mettere un dito, Le amiche, Il creduto diplomatico, Le lionesse povere, Masnadieri, Per mia madre cieca, Il campanello, I due sordi, Le baruffe chiozzotte, Il marchese Arpagone, Il vicino Bagnolet\".\nSua figlia, Maria Mottola, si un\u00ec in matrimonio con l'autore-compositore Raffaele Segr\u00e8."}
{"id": "4627998", "revid": "1442080", "url": "https://it.wikipedia.org/wiki?curid=4627998", "title": "Virginia Slims Championships 1973 - Singolare", "text": "Il singolare del torneo di tennis Virginia Slims Championships 1973, facente parte del Virginia Slims Circuit 1973, ha avuto come vincitrice Chris Evert che ha battuto in finale Nancy Richey 6-3, 6-3."}
{"id": "4628000", "revid": "152819", "url": "https://it.wikipedia.org/wiki?curid=4628000", "title": "Dividi e scegli", "text": "Il protocollo di dividi e scegli o, dall'inglese, \"divide and choose\" \u00e8 un algoritmo utilizzato per assolvere alcune problematiche di divisione equa di beni o risorse. In italiano \u00e8 spesso riferito col detto \"chi taglia non sceglie\".\nEsempio.\nNella sua versione pi\u00f9 semplice si possono immaginare due persone che devono dividere un bene tra di loro e necessitano di farlo in maniera equa.\nPer un esempio pratico possiamo immaginare Alice e Bob che devono dividere tra loro un panino.\nL'algoritmo \u00e8 costituito da tre semplici passi:\nConsiderazioni.\nAlmeno in via teorica, con questo approccio si risolve il problema della divisione in parti eque.\nRicollegandoci all'esempio, questo avviene perch\u00e9:\nLa concomitanza di queste due situazioni portano Alice a voler suddividere il bene nella maniera pi\u00f9 equa possibile, in modo che per Bob sia indifferente scegliere una parte piuttosto che un'altra e in modo in cui lei possa avere la met\u00e0 che le spetta.\nVarie.\nIn crittografia \u00e8 utilizzata una tecnica derivata e molto simile al \"dividi e scegli\". Teorizzata per la prima volta nel 1978 da Michael O. Rabin \u00e8 chiamata \"taglia e scegli\". L'approccio \"taglia e scegli\" e quindi, indirettamente, anche l'approccio \"dividi e scegli\", sono alla base dei protocolli interattivi e delle dimostrazioni a conoscenza zero."}
{"id": "4628001", "revid": "74801", "url": "https://it.wikipedia.org/wiki?curid=4628001", "title": "James Hay, XV conte di Erroll", "text": "Biografia.\nNato il 26 aprile 1726 a Falkirk con il nome di James Boyd, era il secondo figlio di William Boyd, IV conte di Kilmarnock, e di sua moglie, Lady Anne Livingston, figlia di James Livingston, V conte di Linlithgow. Mentre suo padre era il Conte di Kilmarnock, lui era riconosciuto con il titolo nobiliare di \"Lord Boyd\". \nDurante l'insurrezione giacobita del 1745, suo padre, il conte, support\u00f2 il Giovane Pretendente, nonostante sia James che il fratello William, stessero svolgendo delle commissioni per George II: James nell\u2019esercito, mentre William nella marina. Restando leale agli Hannover, James prest\u00f2 servizio durante la Battaglia di Cullonden nel 1746, combattendo contro suo padre. Con la sconfitta dei Giacobini, il conte fu catturato e portato a capo scoperto nell\u2019accampamento, dove \u00e8 stato riconosciuto dal figlio James, il quale pos\u00f2 il suo stesso elmo sul capo del padre. Questo fu l\u2019ultimo momento in cui si incontrarono, finch\u00e9 il Conte fu portato a Londra dove fu accusato di tradimento e giustiziato l\u2019anno seguente: tutte le sue terre e i i suoi titoli furono confiscati, perci\u00f2 James fu privato della sua eredit\u00e0.\nNel 1751, nonostante l\u2019abolizione del titolo nobiliare, a James fu concesso di ereditare la tenuta di Kilmarnock. Ci\u00f2 includeva anche il Castello Dean, la prima residenza familiare che \u00e8 stato distrutto in seguito a un incendio del 1735. Cercando di saldare i debiti del padre (alcuni dei quali ereditati) James ha venduto le rovine del castello al XIII Conte di Glencaim.\nNel 1758 cambi\u00f2 il suo cognome in Hay quando successe alla sua prozia come \"conte di Erroll\".\nTra il 1770 e il 1774 \u00e8 stato al servizio della Paria rappresentativa nella Camera dei Lord. \nJames mor\u00ec il 3 luglio 1778 a Callendar House, all\u2019et\u00e0 di 52 anni.\nMatrimoni.\nPrimo matrimonio.\nSpos\u00f2, il 15 settembre 1749, Rebecca Lockhart (?-2 maggio 1761), figlia di Alexander Lockhart, Lord Covington. Ebbero una figlia:\nSecondo matrimonio.\nSpos\u00f2, nel 1762, Isabella Carr (1747-3 novembre 1808), figlia di Sir William Carr. Ebbero dodici figli:\nMorte.\nMor\u00ec il 3 luglio 1778, a 52 anni, a Callendar House."}
{"id": "4628002", "revid": "1613185", "url": "https://it.wikipedia.org/wiki?curid=4628002", "title": "Baccio Baldini", "text": "Biografia.\nOrafo e niellista, Baccio Baldini fu il primo a Firenze ad assumere il ruolo di incisore professionista, riproducendo disegni propri o di altri autori, in particolare di Maso Finiguerra, Sandro Botticelli o di artisti tedeschi.\nNel 1477 decor\u00f2 il \"Monte sancto di Dio\" di Antonio Bettini e nel 1481 la \"Commedia\" di Dante Alighieri."}
{"id": "4628003", "revid": "767487", "url": "https://it.wikipedia.org/wiki?curid=4628003", "title": "Virginia Slims of Hawaii 1973 - Singolare", "text": "Il singolare del torneo di tennis Virginia Slims of Hawaii 1973, facente parte del Virginia Slims Circuit 1973, ha avuto come vincitrice Billie Jean King che ha battuto in finale Helen Gourlay 6-1, 6-1."}
{"id": "4628004", "revid": "287204", "url": "https://it.wikipedia.org/wiki?curid=4628004", "title": "Antonio Bettini", "text": " Fu ambasciatore nel Ducato di Milano dal 1466 e presso Federico III d'Asburgo dal 1482.\nBiografia.\nBettini nacque a Siena nel 1396 da una famiglia nobile e intraprese studi di giurisprudenza. Entr\u00f2 a far parte del convento di San Girolamo dei Gesuati a Siena nel 1439. Lavor\u00f2 a stretto contatto con papa Pio II, il quale lo nomin\u00f2 vescovo di Foligno nel 1461. Per conto di Sisto IV Bettini potrebbe aver viaggiato in Francia (1474) e Germania (1481). In tarda et\u00e0, dopo avere rinunciato alla carica di vescovo nel 1484, si ritir\u00f2 nel suo originario convento a Siena nel 1486 e mor\u00ec un anno dopo, a 91 anni. Bettini era venerato dai biografi successivi e talvolta indicato come beato, senza essere riconosciuto ufficialmente da parte della Chiesa.\nBettini era conosciuto come scrittore prolifico di opere devozionali. Il suo \"Monte sancto di Dio\" (1477) descrive come si possa usare la scienza e la virt\u00f9 per avvicinarsi a Dio. Quest'opera, stampata a Firenze da Niccol\u00f2 di Lorenzo, \u00e8 particolarmente degna di nota in quanto \u00e8 forse la prima opera stampata a contenere incisioni su lastre di rame; queste furono eseguite da Baccio Baldini, su disegno di Botticelli.\nGenealogia episcopale.\nLa genealogia episcopale \u00e8:"}
{"id": "4628005", "revid": "767487", "url": "https://it.wikipedia.org/wiki?curid=4628005", "title": "Angelo Lipparini", "text": "Primo attore dal 1828 al 1829, fu capocomico fino al ritiro dalle scene (1852)."}
{"id": "4628008", "revid": "110157", "url": "https://it.wikipedia.org/wiki?curid=4628008", "title": "Finale del campionato NFL 1939", "text": "La finale del campionato NFL \u00e8 stata la settimana del campionato della NFL. La gara si tenne il 10 dicembre 1939 al Wisconsin State Fair Park di West Allis, alla periferia di Milwaukee, Wisconsin. La gara vide affrontarsi i New York Giants e i Green Bay Packers che con la vittoria giunsero al loro quinto titolo, due in pi\u00f9 di qualsiasi altra franchigia.\nLa partita.\nI Packers vincitori della Western Division (9\u20132) affrontarono i vincitori della Eastern Division, i Giants (9\u20131\u20131). Con la vittoria, Green Bay vendic\u00f2 la sconfitta contro New York della finale dell'anno precedente, tenendo per la prima volta nella storia dei plyaoff della franchigia gli avversari a zero punti segnati.\nI Packers spostarono la partita da Green Bay alla pi\u00f9 grande Milwaukee sperando di attirare pi\u00f9 pubblico; 32.279 furono i paganti, per un incasso record di 83.510,35 dollari. Le entrate furono cos\u00ec redistribuite:"}
{"id": "4628009", "revid": "301156", "url": "https://it.wikipedia.org/wiki?curid=4628009", "title": "70\u00aa Mostra internazionale d'arte cinematografica di Venezia", "text": "La 70\u00aa edizione della Mostra internazionale d'arte cinematografica ha avuto luogo a Venezia, Italia, dal 28 agosto al 7 settembre 2013, diretta da Alberto Barbera e organizzata dalla Biennale presieduta da Paolo Baratta.\nLa madrina della rassegna \u00e8 stata l'attrice e modella italiana Eva Riccobono. Il film d'apertura del festival \u00e8 stato \"Gravity\", del regista Alfonso Cuar\u00f3n.\nPer celebrare la 70\u00aa edizione del festival la Biennale di Venezia ha creato il progetto \"Venezia 70\u00a0\u2013 Future Reloaded\". 70 registi, provenienti da tutto il mondo, hanno realizzato un cortometraggio in totale libert\u00e0 creativa.\nIl Leone d'oro \u00e8 stato assegnato a \"Sacro GRA\" di Gianfranco Rosi.\nLe giurie.\nLe giurie internazionali della 70\u00aa Mostra internazionale d'arte cinematografica di Venezia sono state composte da:"}
{"id": "4628010", "revid": "447535", "url": "https://it.wikipedia.org/wiki?curid=4628010", "title": "Anvur", "text": ""}
{"id": "4628011", "revid": "71433", "url": "https://it.wikipedia.org/wiki?curid=4628011", "title": "Festival di Venezia 2013", "text": ""}
{"id": "4628012", "revid": "1442080", "url": "https://it.wikipedia.org/wiki?curid=4628012", "title": "BMC Invitation 1972 - Singolare", "text": "Il singolare del torneo di tennis BMC Invitation 1972, facente parte del Virginia Slims Circuit 1972, ha avuto come vincitrice Billie Jean King che ha battuto in finale Kerry Melville 7-6, 7-6."}
{"id": "4628015", "revid": "1347902", "url": "https://it.wikipedia.org/wiki?curid=4628015", "title": "Vie nuove", "text": "Vie Nuove \u00e8 stata una rivista legata al Partito comunista italiano fondata nel 1946 da Luigi Longo.\nStoria.\nInizialmente sottotitolata \"Settimanale di orientamento e lotta politica\", la rivista \u00abfu costretta fin quasi a dare ampio spazio ad argomenti leggeri e allo sport se voleva far concorrenza alle pubblicazioni commerciali. Nel 1948 era molto pi\u00f9 simile alla \"Domenica del Corriere\"\" che a \"Rinascita\"\u00bb.\nNel 1952 la rivista (che in quell'anno tirava 258.000 copie) pass\u00f2 alla quadricromia e modific\u00f2 il sottotitolo in \"settimanale di politica, attualit\u00e0 e cultura\". L'apertura della rivista alle tematiche \"leggere\" provoc\u00f2 critiche all'interno del PCI, che vennero per\u00f2 pi\u00f9 volte rintuzzate da esponenti non certo tacciabili di \"leggerezza culturale\" come il latinista Concetto Marchesi che, in un intervento all'VIII congresso del PCI cos\u00ec si espresse: \u00abNoi dobbiamo combattere l'idea diffusa che tutto nel nostro mondo comunista sia uggia, pesantezza, musoneria [...] E lo sa bene il compagno Luigi Longo, che su \"Vie nuove\"\u00bb ha aperto le colonne alle belle figliole. Mondanit\u00e0? Sia pure\u00bb .\nSu \"Vie nuove\" Pier Paolo Pasolini, su invito di Maria Antonietta Macciocchi, che diresse la rivista dal 1956 al 1961, tenne tra il 4 giugno 1960 e il 30 settembre 1965 una rubrica di dialoghi con il lettore, una scelta dei quali fu pubblicata col titolo \"Le belle bandiere. Dialoghi 1960-65\" (a cura di Gian Carlo Ferretti, Editori Riuniti, Roma 1977).\nIl settimanale ospitava, fra l'altro, una rubrica fissa di riflessione tenuta dalla scrittrice Lorenza Mazzetti, e una di fotografia curata dal noto fotografo Ando Gilardi. \nNel 1971 la rivista mut\u00f2 nome in Giorni - Vie nuove e, sotto la direzione di Davide Lajolo (che la dirigeva dal 1969), prosegu\u00ec le pubblicazioni fino al 1978. L'archivio fotografico della rivista \u00e8 conservato presso l'Archivio audiovisivo del movimento operaio e democratico."}
{"id": "4628019", "revid": "6923", "url": "https://it.wikipedia.org/wiki?curid=4628019", "title": "Andrea Abodi", "text": "Attualmente \u00e8 il Presidente dell\u2019Istituto per il Credito Sportivo e del Comitato di Gestione Fondi Speciali nonch\u00e9 Consigliere dell\u2019Associazione Bancaria Italiana, Vicepresidente della Fondazione Giovanni Paolo II e membro del Consiglio Direttivo Special Olympics Italia Onlus.\nBiografia.\nSi laurea alla LUISS in Economia e Commercio, si specializza nella gestione industriale dello sport e nello sviluppo di attivit\u00e0 di sport marketing.\nIscritto all\u2019Elenco dei Pubblicisti dell\u2019Ordine dei Giornalisti del Lazio dal 1986.\nCarriera manageriale.\nHa iniziato la carriera manageriale nel 1987, ricoprendo fino al 1994 il ruolo di direttore marketing della filiale italiana IMG - International Management Group, multinazionale americana leader nell\u2019organizzazione e nella gestione degli eventi, dei diritti e dei talenti sportivi.\nDal 1990 al 1994 \u00e8 stato anche responsabile per l\u2019Italia di TWI - Trans World International (oggi IMG Media), societ\u00e0 che opera nella produzione e distribuzione internazionale di contenuti audiovisivi sportivi e culturali.\nNel 1994 \u00e8 stato co-fondatore di Media Partners Group, multinazionale a matrice italiana leader nel settore dello sport Industry, poi acquisita dal gruppo Infront, nella quale ha ricoperto fino al 2002 il ruolo di Vicepresidente Esecutivo.\nTra il 2003 e il 2006 ha ricoperto il ruolo di Presidente dell\u2019Azienda Strade Lazio S.p.A. e dell\u2019Arcea Lazio S.p.A., aziende operanti nel settore delle infrastrutture stradali ed autostradali.\nDal 2002 al 2008 \u00e8 stato, inoltre, Consigliere di amministrazione di CONI Servizi spa. \nNel 2009 ha guidato, in qualit\u00e0 di Vicepresidente Esecutivo e Direttore Generale, il Comitato Organizzatore della fase finale dei Campionati Mondiali di Baseball.\nHa quindi coordinato le attivit\u00e0 del marketing per la candidatura di Roma ai Giochi Olimpici e Paralimpici estivi del 2004, partecipando anche alle attivit\u00e0 del Comitato Promotore di quelli del 2020.\nL'esperienza nel mondo del calcio.\n\u00c8 stato Presidente della Lega Nazionale Professionisti Serie B e Consigliere Federale FIGC dal 20 luglio 2010 al 6 marzo 2017.\nNel 2012 ha vinto lo \"Sport Business Academy Award\", riconoscimento della SDA Bocconi School of Management.\nNel 2013 ha promosso la nascita di B Futura (della quale \u00e8 stato Presidente fino al 2017), societ\u00e0 di scopo della Lega B dedicata allo sviluppo infrastrutturale, che in pochi anni ha dato vita ad otto progetti di nuovi stadi, oltre ad aver sottoscritto con Invimit Sgr S.p.A. (societ\u00e0 il cui capitale \u00e8 interamente detenuto dal MEF) e l\u2019Istituto per il Credito Sportivo un protocollo operativo per la creazione di fondi dedicati allo sviluppo dell\u2019impiantistica sportiva nell\u2019ambito di progetti di riqualificazione e rigenerazione urbana.\nNel 2014 ha promosso la nascita del Trust B Solidale Onlus, una piattaforma di responsabilit\u00e0 sociale attraverso la quale la Lega B e le 22 Societ\u00e0 associate hanno sviluppato centinaia di iniziative volte a riaffermare la centralit\u00e0 dei temi etici e sociali in ambito sportivo.\nLa presidenza dell'Istituto per il Credito Sportivo.\nIl 16 ottobre 2017, con decreto della Presidenza del Consiglio dei Ministri, \u00e8 stato nominato Presidente dell\u2019Istituto per il Credito Sportivo, Banca Sociale per lo sviluppo sostenibile dello Sport e della Cultura e, conseguentemente, Presidente del Comitato di Gestione Fondi Speciali, organismo in gestione separata all\u2019Istituto, che amministra per conto dello Stato il Fondo di Garanzia e il Fondo Contributi Interessi per lo sviluppo delle infrastrutture sportive, nonch\u00e9 il Fondo Cultura, con i Comparti di Garanzia e Contributi in conto interessi, per gli interventi di salvaguardia e valorizzazione del patrimonio culturale.\nIl 10 luglio 2020 \u00e8 stato eletto Consigliere dell\u2019Associazione Bancaria Italiana per il biennio 2020-2022."}
{"id": "4628033", "revid": "121705140", "url": "https://it.wikipedia.org/wiki?curid=4628033", "title": "Nahuel Valentini", "text": "Carriera.\nRosario Central.\nEsordisce nella massima divisione argentina con la maglia del Rosario Central nella stagione 2007-2008, all'et\u00e0 di diciannove anni. Nel corso delle stagioni successive ottiene un crescente spazio tra le file della formazione argentina. A partire dal 2010, dopo la retrocessione del club in seconda divisione, conquista un posto da titolare. Nel 2012-2013 contribuisce alla vittoria del campionato da parte del Rosario che torna in prima divisione. Al termine della stagione non rinnova il contratto e rimane svincolato.\nLivorno.\nIl 24 luglio 2013 viene acquistato dalla societ\u00e0 italiana del Livorno. Esordisce con la maglia amaranto il 17 agosto seguente nella partita di Coppa Italia Livorno- (0-1). Il 25 agosto seguente fa il debutto in Serie A nella partita Livorno- (0-2), giocando da titolare. Chiude la stagione disputando 16 partite e chiudendo con la retrocessione in serie B.\nSpezia.\nNella successiva stagione viene acquistato dallo Spezia. Esordisce il 30 agosto nella partita contro il poi persa dalla sua squadra 2-1. Segna i suoi primi 2 gol con la maglia dello Spezia il 1\u00ba novembre contro il Pescara, gol che risulteranno decisivi per la vittoria della sua squadra 2-1. Con i liguri resta tre stagioni, segnando 4 reti in 87 presenze, pi\u00f9 3 nei playoff.\nOviedo ed Ascoli.\nIl 16 luglio 2017 viene ceduto agli spagnoli del Real Oviedo, dove firma un contratto biennale con opzione per il terzo a circa 300.000 euro a stagione. Debutta nella Liga 2 il 20 agosto nella partita persa in casa col Rayo Vallecano (2-3). Dopo quella partita non viene pi\u00f9 schierato nelle successive giornate, tanto da profilarsi un addio gi\u00e0 a gennaio. A fine stagione quindi, dopo aver totalizzato solo 7 gettoni, lascia il club spagnolo.\nIl 16 agosto 2018 viene ufficializzato il suo passaggio all'Ascoli, firmando un contratto fino al 30 giugno 2019 pi\u00f9 opzione per un secondo anno. Debutta con i marchigiani il 15 settembre, giocando da titolare la partita col Lecce, vinta per 1-0. Il 28 aprile 2019 va per la prima volta a segno, marcando il gol del momentaneo vantaggio in casa del Cittadella, partita poi conclusa sul 2-2.\nPadova e Vicenza.\nIl 9 settembre 2020 firma un contratto biennale con il Padova. Poco impiegato nella prima parte di stagione, il 21 gennaio 2021 si trasferisce a titolo temporaneo al . Il 16 marzo segna la sua prima marcatura con i veneti, nel pareggio per 1-1 in casa del Cosenza \nStatistiche.\nPresenze e reti nei club.\n\"Statistiche aggiornate al 11 maggio 2021.\""}
{"id": "4628034", "revid": "36426", "url": "https://it.wikipedia.org/wiki?curid=4628034", "title": "Viali dei Colli", "text": ""}
{"id": "4628035", "revid": "287204", "url": "https://it.wikipedia.org/wiki?curid=4628035", "title": "NGC 659", "text": "NGC 659 \u00e8 un piccolo ammasso aperto visibile nella costellazione di Cassiopea.\nOsservazione.\nSi individua con facilit\u00e0 circa 2\u00b0 e 20' a ENE della stella , in direzione di un ricco campo stellare dove si concentrano numerosi altri ammassi aperti, come M103 e NGC 663. Sebbene sia meno appariscente dei suoi vicini, \u00e8 facilmente individuabile anche con un binocolo 10x50, dove appare come una macchia chiara non risolvibile in stelle; con un telescopio da 120mm di apertura e medi ingrandimenti \u00e8 possibile scorgere alcune componenti di magnitudine 11, su cui domina una stella di magnitudine 10,55. Con strumenti da 200mm la risoluzione \u00e8 pressoch\u00e9 completa.\nLa declinazione fortemente settentrionale di quest'ammasso favorisce notevolmente gli osservatori dell'emisfero nord, da cui si presenta circumpolare fino alle latitudini medio-basse; dall'emisfero australe d'altra parte resta piuttosto basso e non \u00e8 osservabile dalle aree lontane dalla zona tropicale. Il periodo migliore per la sua osservazione nel cielo serale \u00e8 quello compreso fra agosto e gennaio.\nStoria delle osservazioni.\nNGC 659 venne individuato per la prima volta da Caroline Lucretia Herschel nel 1783 attraverso un telescopio riflettore da 4,2\u00a0pollici, segnalandolo in seguito a suo fratello William. Il figlio di quest'ultimo, John, lo riosserv\u00f2 e lo inser\u00ec poi nel suo General Catalogue of Nebulae and Clusters col numero 389.\nCaratteristiche.\nNGC 659 \u00e8 un ammasso aperto di piccole dimensioni e piuttosto concentrato; la sua distanza \u00e8 stimata attorno ai 1938\u00a0parsec (6318 anni luce), e giace sul Braccio di Perseo a breve distanza da alcune brillanti associazioni OB, in particolare Cassiopeia\u00a0OB8 e Cassiopeia\u00a0OB1. Secondo altre stime tuttavia la distanza di quest'ammasso va ricondotta fino a 4900\u00a0parsec (quasi 16000 anni luce); se queste ultime stime sono corrette, NGC\u00a0659 verrebbe a trovarsi sul Braccio del Cigno, in una zona remota e periferica della Via Lattea.\nLa presenza di diverse stelle azzurre in fase di sequenza principale \u00e8 indice della giovane et\u00e0 dell'ammasso, che non avrebbe pi\u00f9 di 35 milioni di anni; fra le sue componenti sono note almeno cinque stelle Be, mentre le stelle di carbonio osservate nella sua direzione non farebbero parte dell'ammasso, ma si troverebbero allineate ad esso solo per un effetto prospettico."}
{"id": "4628044", "revid": "163662", "url": "https://it.wikipedia.org/wiki?curid=4628044", "title": "Billaud-Varenne", "text": ""}
{"id": "4628053", "revid": "287204", "url": "https://it.wikipedia.org/wiki?curid=4628053", "title": "Villars Hockey Club", "text": "Il Villars Hockey Club (abbreviato Villars HC) \u00e8 una squadra di hockey su ghiaccio svizzera. Fu fondata nel 1908 con sede a Villars-sur-Ollon e milita nella Prima Lega."}
{"id": "4628058", "revid": "178779", "url": "https://it.wikipedia.org/wiki?curid=4628058", "title": "Villars HC", "text": ""}
{"id": "4628063", "revid": "112793281", "url": "https://it.wikipedia.org/wiki?curid=4628063", "title": "Fonderie Pignone", "text": ""}
{"id": "4628066", "revid": "767487", "url": "https://it.wikipedia.org/wiki?curid=4628066", "title": "Il villaggio del peccato", "text": "Il villaggio del peccato (titolo originale: \u0411\u0430\u0431\u044b \u0440\u044f\u0437\u0430\u043d\u0441\u043a\u0438\u0435 (Baby rjazanskie, \"Le donne di Rjazan\"'), \u00e8 un film muto sovietico diretto nel 1927 dalla regista Ol'ga Preobra\u017eenskaja con la collaborazione di Ivan Pravov. La prima del film si tenne il 13 dicembre 1927.\nTrama.\nL'azione inizia nella primavera del 1914 in un villaggio contadino della provincia di Rjazan'. Vasilij, un autoritario proprietario terriero, decide di sposare il figlio Ivan ad Anna, una ragazza orfana. La decisione viene presa senza consultare i due giovani, ma questi, che gi\u00e0 si amavano, ne sono felici. Invece sua figlia Vasilisa, di sua iniziativa va a convivere con Nikolaj, un fabbro che Vasilij disprezza per la sua umile condizione sociale.\nPochi mesi dopo il matrimonio, scoppia la guerra. Ivan, Nikolaj e gli altri giovani partono per i fronti del conflitto. Vasilij, che era gi\u00e0 infatuato della nuora, dopo due anni ne approfitta per violentarla. Dalla violenza nasce un bambino. Alla fine della guerra, Nikolaj ritorna sano e salvo e riprende la sua vita con Vasilisa. Quando anche Ivan, che era stato fatto prigioniero, ritorna finalmente al villaggio, scopre lo scandalo. Anna si suicida e Vasilisa si prender\u00e0 cura del bambino.\n\"Le donne di Rjazan'\", che cost\u00f2 46.000 rubli e ne incass\u00f2 210.000 in 15 mesi, ebbe un grande successo, non soltanto in Unione Sovietica. La drammatica vicenda di amori, di gelosie, di passioni, \u00e8 sviluppata in modo lineare, \u00e8 recitata secondo la tradizione realistica ed \u00e8 presentata senza complicazioni stilistiche. La rappresentazione della vita quotidiana di un villaggio contadino, i costumi degli abitanti, le sue feste, il lavoro nei campi della sterminata pianura russa, era idonea a suscitare l'interesse del pubblico.\nNel 1929 la Bryher defin\u00ec \"Le donne di Rjazan'\" \u00ab il film pi\u00f9 morale che abbia mai visto \u00bb. Come Vasilij rappresenta il \u00ab padre padrone \u00bb, cos\u00ec il personaggio di Anna incarna la figura della donna tradizionale, sottomessa, incapace di reagire ai soprusi, e perci\u00f2 vittima, e si contrappone a quella di Vasilisa, in grado di sfidare i valori consolidati e i pregiudizi, rendendosi artefice del proprio destino."}
{"id": "4628069", "revid": "767487", "url": "https://it.wikipedia.org/wiki?curid=4628069", "title": "Superkubok Rossii 2008", "text": "La Supercoppa di Russia 2008 (ufficialmente ) \u00e8 stata la sesta edizione della Supercoppa di Russia.\nSi \u00e8 svolta il 9 marzo 2008 allo Stadio Lu\u017eniki di Mosca tra lo , vincitore della Prem'er-Liga 2007, e il , vincitore della Coppa di Russia 2006-2007.\nA conquistare il titolo \u00e8 stato lo Zenit San Pietroburgo che ha vinto per 2-1 con reti di Andrej Ar\u0161avin e Pavel Pogrebnjak; il momentaneo pareggio del Lokomotiv Mosca \u00e8 stato realizzato da Rodolfo."}
{"id": "4628070", "revid": "287204", "url": "https://it.wikipedia.org/wiki?curid=4628070", "title": "Hockey Club Rosey-Gstaad", "text": "L'Hockey Club Rosey-Gstaad (abbreviato HC Rosey-Gstaad) \u00e8 stata una squadra di hockey su ghiaccio svizzera. Fu fondata nel 1908 con sede a Rolle, per poi essere spostata nel 1916 a Gstaad."}
{"id": "4628075", "revid": "178779", "url": "https://it.wikipedia.org/wiki?curid=4628075", "title": "HC Rosey-Gstaad", "text": ""}
{"id": "4628077", "revid": "205197", "url": "https://it.wikipedia.org/wiki?curid=4628077", "title": "2.HNL", "text": ""}
{"id": "4628082", "revid": "798140", "url": "https://it.wikipedia.org/wiki?curid=4628082", "title": "Nina von Stauffenberg", "text": "A seguito del fallimento del complotto, fu arrestata e imprigionata. Diede alla luce la figlia pi\u00f9 piccola, Konstanze, durante la detenzione.\nBiografia.\nNata con il nome di Magdalena Elisabeth Vera Lydia Herta von Lerchenfeld a Kowno, nell'allora Impero russo (oggi Kaunas, in Lituania), era conosciuta con il nomignolo \"Nina\". Suo padre era il politico e nobile bavarese console Gustav Freiherr von Lerchenfeld (1871-1944), mentre sua madre era Anna Freiin von Stackelberg (1880-1945), una nobildonna tedesca del Baltico.\nContessa von Stauffenberg.\nNina von Lerchenfeld incontr\u00f2 per la prima volta Claus Schenk von Stauffenberg intorno al 1930. Si sposarono il 26 settembre 1933 nella citt\u00e0 di Bamberg, in Baviera, e Nina divent\u00f2 la contessa (\"Gr\u00e4fin) \"von Stauffenberg. Nonostante le rispettive madri di Nina von Lerchenfeld e di Claus von Stauffenberg fossero entrambe protestanti, i figli della coppia furono cresciuti da cattolici, secondo i desideri del padre del conte von Stauffenberg. Dal loro matrimonio nacquero cinque figli:\nDopo il fallimento del complotto per assassinare Adolf Hitler e l'esecuzione sommaria di suo marito, la contessa von Stauffenberg fu arrestata dalla Gestapo la notte fra il 22 e 23 luglio, e presa in custodia secondo l'antica legge del Sippenhaft, ristabilita dal governo nazista. I suoi quattro figli furono sistemati in un orfanotrofio a Bad Sachsa, in Bassa Sassonia, sotto il cognome \"Meister\".\nNonostante fosse incinta, fu dapprima imprigionata a Rottweil, poi trasferita nella prigione della Gestapo a Berlino dove fu interrogata per tre settimane. Dopo l'interrogatorio fu inviata nella campo di concentramento di Ravensburg, dove rimase in isolamento per cinque mesi, fino al momento del parto che avvenne nel gennaio del 1945, quando diede alla luce la sua quinta figlia, Konstanze, in un centro di maternit\u00e0 nazista a Francoforte sull'Oder. Nello stesso anno, sua madre Anna mor\u00ec in un campo di detenzione sovietico, Danzica-Matzkau.\nNegli ultimi mesi della seconda guerra mondiale la contessa fu trasferita in provincia di Bolzano, dove fu trattenuta come ostaggio, in cambio del riscatto di alcune propriet\u00e0 naziste. Dopo la guerra, riusc\u00ec finalmente a ricongiungersi con la sua famiglia nella loro residenza di famiglia a Lautlingen, nel \"land\" del Baden-W\u00fcrttemberg, grazie all'aiuto della cognata Melitta von Stauffenberg. Nel 1953 riusc\u00ec a ritornare a Bamberg nella sua casa. Nel 1993 fu insignita di una medaglia civica della citt\u00e0, in riconoscimento di tutta l'attivit\u00e0 da lei svolta come fondatrice dell'associazione per la protezione del patrimonio storico di Bamberg.\nMorte.\nLa contessa mor\u00ec il 2 aprile del 2006 a Kirchlauter, vicino a Bamberga, in Baviera, all'et\u00e0 di 92 anni. La salma fu sepolta sei giorni dopo, nel cimitero di Kirchlauter, dove giace tuttora.\nNel cinema.\nLa contessa von Stauffenberg \u00e8 stata impersonata in alcune rappresentazioni cinematografiche:"}
{"id": "4628084", "revid": "832642", "url": "https://it.wikipedia.org/wiki?curid=4628084", "title": "Abdullah Sulaiman Zubromawi", "text": ""}
{"id": "4628085", "revid": "36426", "url": "https://it.wikipedia.org/wiki?curid=4628085", "title": "Piazza Isidoro Del Lungo", "text": "Piazza Isidoro del Lungo \u00e8 uno slargo ai margini del centro storico di Firenze, affacciata sul viale Giacomo Matteotti e alla confluenza delle vie Gino Capponi e Gustavo Modena.\nStoria.\nIn antico qui correvano le mura di Firenze e vi si apriva la postierla dei Servi, cos\u00ec detta perch\u00e9 la strada che vi arrivava (oggi via Gino Capponi) portava alla piazza della Santissima Annunziata, cuore dell'Ordine servita.\nNata in relazione allo sviluppo del quartiere del Maglio (1864 circa) e a seguito della distruzione della cerchia di mura attuata sulla base del progetto di ingrandimento della citt\u00e0 redatto da Giuseppe Poggi negli anni di Firenze Capitale (1865-1871), fu inizialmente intitolata piazza Goldoni e quindi per breve tempo piazza Dora d'Istria (nome d'arte della scrittrice Elena Ghica, che abit\u00f2 nelle vicinanze); fu detta successivamente piazza Torino (deliberazione del consiglio comunale del settembre 1912), assumendo infine la titolazione allo storico e senatore del Regno Isidoro Del Lungo che qui era vissuto e, nel 1927, morto.\nCon i piani di Giuseppe Poggi di demolizione delle mura e creazione dei viali di Circonvallazione, nacque lo slargo, urbanisticamente poco caratterizzato, che fu intitolato \"piazza Torino\". Ebbe qui dimora lo studioso Isidoro del Lungo, che mor\u00ec, come ricorda una lapide, nella casa al n. 1 nel 1927. Poco dopo gli venne intitolata l'intera piazza.\nDescrizione.\nSi tratta di uno slargo lungo i viali. Una rotonda alberata \u00e8 circondata dal passaggio veicolare, nonostante la quale la piazza \u00e8 essenzialmente utilizzata come parcheggio. L'edificio di maggior rilievo \u00e8 appunto la casa di Isidoro del Lungo, posta d'angolo con via Gino Capponi, senza particolari pregi architettonici. Lo storico, poeta e senatore del Regno Isidoro Del Lungo qui visse un cinquantennio morendovi nel 1927, come ricorda una targa sulla facciata.\nSulla piazza si affacciano vari edifici che hanno in comune un affaccio anche sul viale Giacomo Matteotti. Tra questi la sede dell'Organizzazione internazionale Congressi, dotato di vetrata che chiude l'androne \u00e8 la scritta \"Salleac\" che, per quel poco che sappiamo, \u00e8 stata ai primi del Novecento una societ\u00e0 per l'estrazione e la commercializzazione della lignite xiloide."}
