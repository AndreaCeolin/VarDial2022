{"id": "4800910", "revid": "1318658", "url": "https://it.wikipedia.org/wiki?curid=4800910", "title": "Romagnoli (famiglia)", "text": "Romagnoli \u00e8 il nome gentilizio di una famiglia patrizia italiana di origine forlivese.\nStoria.\nRamo di Cesena.\nI Romagnoli erano una ricca famiglia di mercanti che giunse a Cesena da Forl\u00ec dopo il 1450. Prospero Ivantonio Romagnoli (1654-1746) venne insignito nel 1725 del titolo di marchese, nominato anche Tesoriere di Romagna, e di lui furono maggiori eredi i due figli maschi Michelangiolo (1719-1780) e Gasparo (1694-1753). Nel suo testamento dispose che tutto intero spettasse a loro il palazzo di famiglia. Degli altri due figli maschi, Lorenzo II (1691-1737), mor\u00ec prima del padre, e Antonio Vincenzo (1698-1766), che aveva sposato contro la volont\u00e0 paterna una donna di umili condizioni (1733), per questo eredit\u00f2 solo la quota legittima.\nAlla morte di Gasparo rimase erede unico Michelangiolo e fu lui a far erigere a Cesena Palazzo Romagnoli. Michelangiolo era un religioso, membro della Compagnia di Ges\u00f9, era colto e aveva viaggiato per l'Europa. Essendo celibe e volendo trasmettere la propriet\u00e0 al primogenito del fratello Lorenzo II, Giuseppe Melchiorre I (1728-1800), s'interess\u00f2 perch\u00e9 questi si ben maritasse. Poi si interess\u00f2 pure della educazione del di lui figlio, Lorenzo III (1762-1827 circa), che fece studiare in una scuola gestita da Gesuiti.\nAlla morte di Michelangiolo vari problemi sorsero in seno alle famiglie dei fratelli di Lorenzo III sia per i diritti di prelatura lasciati dal prozio che per questioni ereditarie come figli di Giuseppe Melchiorre I.\nLa sorella di Lorenzo III, Cristina, spos\u00f2 il forlivese Antonio Bofondi e la coppia ebbe due figli, protagonisti della storia risorgimentale: uno divenne patriota e mor\u00ec esule, mentre l'altro fu cardinale e per un breve periodo Segretario di Stato.\nLorenzo III, risolte parzialmente le beghe familiari, si trasfer\u00ec a Forl\u00ec, e il fratello secondogenito Baldassarre V (1772- ? ) ebbe la propriet\u00e0 dell'intero palazzo Romagnoli. Discendenti di Baldassarre V furono i figli Camillo (1816-1890) e Melchiorre (1812 - 1899) e le loro cinque sorelle. Baldassarre V continu\u00f2, come da tradizione di famiglia, a gestire riscossioni di tributi per le dogane pontificie del territorio, accumulando ulteriori ricchezze. I suoi due figli maschi abitarono il palazzo di famiglia per decenni.\nCamillo condusse per\u00f2 una vita dispendiosa, sperperando gran parte del patrimonio, a differenza di Melchiorre, che gest\u00ec in modo oculato il capitale. Alla morte di Camillo il fratello Melchiorre si far\u00e0 carico delle sue passivit\u00e0 economiche e rester\u00e0 cos\u00ec unico proprietario di Palazzo Romagnoli. Numerose in quegli anni richieste di danaro da parte di nipoti al vecchio Melchiorre, che mor\u00ec la vigilia di Pasqua del 1899. \nIl vecchio marchese dispose con il suo ultimo testamento che il grosso del patrimonio andasse ai figli di suo nipote Giuseppe Donati: met\u00e0 a Maria Pia, moglie dell'avvocato Ghini Giovanni, e l'altra met\u00e0 ai di lei fratelli e sorelle.\nDei cugini di Giuseppe Donati impugnarono il testamento, tra cui il sacerdote Ghino Ghini (1849-1927), proprietario allora dell'attuale Palazzo Ghini in Corso Sozzi. Ma stando a innumerevoli documenti fu chiaro che ci\u00f2 era semplicemente il desiderio del testatore, che nutriva grande affetto per la famiglia Donati. Il palazzo fu poi di propriet\u00e0 di numerosi eredi e solo recentemente lo \u00e8 di tre sole famiglie. Una di queste \u00e8 erede diretta di quel Donati Giuseppe figlio di Silvia e nipote di Baldassarre V.\nSpos\u00f2 la marchesa Bufalini di Citt\u00e0 di Castello che viene ricordata in una lapide posta nella chiesa di San Zenone in via Uberti a Cesena."}
{"id": "4800911", "revid": "838137", "url": "https://it.wikipedia.org/wiki?curid=4800911", "title": "Mario Carafa", "text": "Biografia.\nIl 26 ottobre 1565 fu eletto arcivescovo di Napoli. Al momento della nomina era ancora suddiacono, per cui dovette ricevere prima gli ordini sacerdotali e poi la consacrazione episcopale.\nNel 1566 celebr\u00f2 il sinodo diocesano.\nIstitu\u00ec il seminario diocesano, che inaugur\u00f2 il 1\u00ba gennaio 1568 nei locali dell'antico episcopio, da lui precedentemente acquistato.\nGenealogia episcopale.\nLa genealogia episcopale \u00e8:"}
{"id": "4800914", "revid": "1305772", "url": "https://it.wikipedia.org/wiki?curid=4800914", "title": "Pizzati", "text": ""}
{"id": "4800916", "revid": "661526", "url": "https://it.wikipedia.org/wiki?curid=4800916", "title": "The War on Drugs", "text": "I The War on Drugs sono un gruppo musicale indie rock statunitense formatosi nel 2005 ed originario della Pennsylvania.\nStoria del gruppo.\nAdam Granduciel, dopo il trasferimento dalla California a Filadelfia (Pennsylvania), incontra Kurt Vile, con cui inizia a scrivere dei pezzi e ad esibirsi dal vivo. A questo riguardo Vile dir\u00e0: \"Adam \u00e8 stata la prima persona che ho incontrato quando sono tornato a Filadelfia nel 2003. Io ero ossessionato da Bob Dylan al tempo e su questo ci siamo subito trovati in sintonia. Abbiamo iniziato a suonare assieme e lui si \u00e8 aggregato alla mia band, The Violators. In seguito io mi sono unito ai The War On Drugs.\". \n\"Wagonwheel Blues\" (2005\u20132008).\nIl gruppo si forma ufficialmente nel 2005 con la pubblicazione di una demo: ai due membri originari del gruppo si aggiungono il batterista Kyle Lloyd, Dave Hartley come bassista e Charlie Hall all'organo. Con questa lineup, il gruppo rilascia l'EP \"Barrel Of Batteries\" gratuitamente nel 2008, succeduto poco dopo dall'album d'esordio intitolato \"Wagonwheel Blues\" sotto l'etichetta Secretly Canadian.\nA seguito del rilascio dell'album, Kurt Vile abbandona la band volendo concentrarsi maggiormente sulla sua carriera da solista assieme ai suoi \"The Violators\". A ci\u00f2 seguono alcuni cambiamenti nella formazione con l'abbandono dal gruppo anche di Charlie Hall e Kyle Lloyd ma con l'arrivo del batterista Mike Zanghi.\n\"Slave Ambient\" (2009\u20132012).\nIn questo periodo il gruppo si mette al lavoro su alcuni pezzi per il secondo album ma nel 2010 anche Mike Zanghi lascia la band, venendo rimpiazzato da Steven Urgo con l'aggiunta del tastierista Robbie Bennett. Nell'ottobre 2010 viene pubblicato l'EP \"Future Wheather\" (prodotto da Granduciel e pubblicato nei formati 12\" e digitale) mentre ad agosto 2011 esce il secondo LP intitolato \"Slave Ambient\". Successivamente la band si imbarca in un lungo tour americano fino al 2012 quando Steven Urgo viene sostituito da Patrick Berkery come nuovo batterista. Il rimpiazzo di Berkery \u00e8 per\u00f2 temporaneo infatti poco dopo torna in pianta stabile Charlie Hall.\n\"Lost In The Dream\" (2013\u20132015).\nIl 4 dicembre 2013, la band annuncia l'imminente uscita del terzo disco in studio intitolato \"Lost In The Dream\" prevista per marzo 2014. Nel mentre, al quartetto composto da Granduciel, Hartley, Bennet e Hall si aggiungono Jon Natchez al sax e Anthony LaMarca come chitarrista/tastierista. Una settimana prima dell'uscita del disco, il gruppo esegue tutte le canzoni in esso contenute per il sito NPR's \"First Listen\" e viene eletto disco del mese per agosto 2014 da \"Vinyl Me, Please\". Il terzo lavoro viene acclamato dalla critica come uno dei migliori album del 2014, piazzandosi al secondo posto secondo \"Mojo\"'s, \"American Songwriter\"'s, \"musicOMH\"'s, \"Stereogum\"'s e \"The Guardian\"'s nelle rispettive classifiche dei migliori dischi dell'anno.\n\"A Deeper Understanding\" e \"Live Drugs\" (2015\u20132020).\nNel giugno 2015, la band firma un contratto per due album con l'etichetta Atlantic Records. Il giorno del Record Store Day 2017 (fissato per il 22 aprile), il sestetto rende disponibile un nuovo singolo intitolato \"Thinking Of A Place\" (prodotto da Granduciel e Shawn Everett). Alcuni giorni dopo viene annunciato un tour per il Nord America e Europa rivelando anche che l'uscita del nuovo album \u00e8 imminente. L'1 giugno esce il secondo singolo chiamato \"Holding On\" e viene rivelato il titolo del nuovo album ovvero \"A Deeper Understanding\", disponibile dal 25 agosto. \"Holding On\" viene scelta inoltre per far parte della colonna sonora del celebre videogioco \"FIFA 18\" di EA Sports. Il tour per il 2017 inizia a settembre a Filadelfia, la casa natale della band, e si conclude a novembre in Svezia.\nNel mentre, \"A Deeper Understanding\" riceve recensioni entusiaste da tutta la critica di settore, venendo inoltre nominato come \"International Album of the Year\" agli \"UK Americana Awards\" del 2018 e vincendo un Grammy Award come \"Miglior Album Rock\".\nDopo un periodo ricco di numerosi concerti e festival in giro per il mondo, il 20 novembre 2020 esce \"Live Drugs\", primo album live contenente le registrazioni tratte dal tour di \"A Deeper Understanding\".\n\"I Don't Live Here Anymore\" (2021\u2013presente).\nA giugno 2021, la band annuncia l'uscita prevista per il 29 ottobre del quinto album in studio intitolato \"I Don't Live Here Anymore\". In concomitanza con l'annuncio del nuovo disco, viene rilasciato anche il primo singolo ovvero \"Living Proof\", assieme alle prime date del tour previsto per il 2022. Il 15 settembre esce anche il secondo singolo con lo stesso nome dell'album (\"I Don't Live Here Anymore\") mentre il 26 ottobre esce il terzo brano estratto dal disco chiamato \"Change\"."}
{"id": "4800919", "revid": "729019", "url": "https://it.wikipedia.org/wiki?curid=4800919", "title": "Metropolitana di Suzhou", "text": "La metropolitana di Suzhou \u00e8 la metropolitana che serve la citt\u00e0 cinese di Suzhou.\nLa rete si compone di tre linee, inaugurate rispettivamente nel 2012, nel 2013 e nel 2017. Sono al momento in costruzione le linee 3 e 5, che verranno aperte fra il 2019 e il 2021, e quasi raddoppieranno l'estensione dell'attuale rete."}
{"id": "4800925", "revid": "287204", "url": "https://it.wikipedia.org/wiki?curid=4800925", "title": "Sept-Iles", "text": ""}
{"id": "4800942", "revid": "196390", "url": "https://it.wikipedia.org/wiki?curid=4800942", "title": "Jacopo de Voragine", "text": ""}
{"id": "4800946", "revid": "1611759", "url": "https://it.wikipedia.org/wiki?curid=4800946", "title": "Ren\u00e9 Cailli\u00e9", "text": "Nel 1815 e nel 1824 si rec\u00f2 in Senegal, ma solo nel 1828 divenne celebre per aver raggiunto, poco dopo Alexander Gordon Laing, Timbuct\u00f9. Per i suoi meriti ricevette la Legion d'onore.\nNel 1830 usc\u00ec, a pubbliche spese, il suo \"Journal d'un voyage \u00e0 Temboctou et \u00e0 Jenn\u00e9 dans l'Afrique Centrale\" in tre volumi."}
{"id": "4800951", "revid": "767487", "url": "https://it.wikipedia.org/wiki?curid=4800951", "title": "Alexander Gordon Laing", "text": "Si era recato nel Niger nel 1822 e a Tripoli nel 1825; nel 1826, dopo un lungo viaggio attraverso il Fezzan, raggiunse Timbuct\u00f9, visitandola per primo tra gli europei.\nNei pressi della citt\u00e0 fu ucciso dalla popolazione locale."}
{"id": "4800954", "revid": "709406", "url": "https://it.wikipedia.org/wiki?curid=4800954", "title": "Opere d'arte", "text": ""}
{"id": "4800963", "revid": "889336", "url": "https://it.wikipedia.org/wiki?curid=4800963", "title": "Mario Cordioli", "text": "Carriera.\nInizia la carriera segnando 8 reti in 27 presenze in Serie C nell'Audace San Michele Extra, per poi passare nel 1941 al Suzzara, dove rimane una sola stagione.\nNel 1944 ha segnato 3 gol in 7 presenze con il Verona, squadra della sua citt\u00e0 natale, nel Campionato Alta Italia 1944. Dopo la guerra ha giocato in Serie B con il Suzzara nella stagione 1946-1947, ed in seguito ha anche giocato per una stagione in Serie B con la Pro Sesto, nella quale \u00e8 stato il miglior marcatore stagionale della squadra lombarda con 9 reti in 37 presenze. Successivamente ha giocato per due anni in Serie C con la Casertana, segnando in totale 3 reti in 26 presenze nell'arco del biennio."}
{"id": "4800969", "revid": "36426", "url": "https://it.wikipedia.org/wiki?curid=4800969", "title": "Concattedrale di San Giuseppe (Sofia)", "text": "La concattedrale di San Giuseppe (in bulgaro: \"\u043a\u0430\u0442\u0435\u0434\u0440\u0430\u043b\u0430 \u0421\u0432. \u0419\u043e\u0441\u0438\u0444\") \u00e8 la chiesa concattedrale della diocesi di Sofia e Filippopoli; si trova nella citt\u00e0 di Sofia, in Bulgaria.\nStoria.\nLa concattedrale \u00e8 stata costruita sul sito del precedente edificio omonimo, distrutto dai bombardamenti alleati durante la seconda guerra mondiale, ed \u00e8 stata inaugurata il 21 maggio 2006 alla presenza del cardinale segretario di Stato Angelo Sodano, decano del Collegio dei cardinali della Chiesa cattolica romana. La prima pietra fu posta personalmente da papa Giovanni Paolo II durante la sua visita in Bulgaria nel 2002.\nDescrizione.\nLa concattedrale di San Giuseppe \u00e8 la pi\u00f9 grande cattedrale cattolica in Bulgaria: ha 350 posti a sedere e pu\u00f2 ospitare fino a 1.000 fedeli. Misura 23 metri di lunghezza, 15 metri di larghezza e 19 metri di altezza del corpo principale dell'edificio, con un'altezza del tetto di 23 metri ed una torre che raggiunge i 33 metri di altezza. Sopra l'altare \u00e8 posto un crocifisso di 7 metri, al di sotto del quale si trova un'icona di Maria.\nSui due lati del presbiterio sono poste due statue, San Giuseppe, patrono della concattedrale, e San Francesco d'Assisi.\nSul lato destro dell'ingresso \u00e8 l'icona della Misericordia di Dio con l'iscrizione: \"Ges\u00f9, confido a te\". L'icona \u00e8 legata alla devozione alla Divina Misericordia promossa da Santa Faustina Kowalska."}
{"id": "4800970", "revid": "767487", "url": "https://it.wikipedia.org/wiki?curid=4800970", "title": "Zachary Richard", "text": "Biografia.\nDopo gli studi effettuati nella natia Louisiana e dove cominci\u00f2 a interessarsi alla musica tradizionale dei \"cajun\" o \"acadien\" (popolazione francofona proveniente dal Canada orientale e stabilitasi nel sud della Louisiana a partire dal 1700), il giovane Zachary si trasfer\u00ec agli inizi degli anni settanta a New York dove incise (1974) per la Elektra Records un album che per\u00f2 rimase inedito fino al 2001, quindi form\u00f2 una band che suonava essenzialmente un cajun-rock pi\u00f9 in linea con i tempi, pur tenendo conto della tradizione musicale della sua terra, si stabil\u00ec successivamente, dal 1976 al 1981 a Montr\u00e9al (Canada) dove incise i suoi primi veri album che piano piano riuscirono ad avere un certo riscontro positivo sia di critica sia di vendite (pur non raggiungendo un vero e proprio successo commerciale anche dovuto al fatto che la sua musica era considerata di nicchia e particolare), tra i suoi lavori da segnalare un suo album-concept dal titolo \"Migration\", pubblicato nel 1978, nel quale racconta l'insediamento in Louisiana degli emigranti cajun dal Canada.\nTra le sue collaborazioni musicali, come ospite, da segnalare quella con Angelo Branduardi nel disco \"Si pu\u00f2 fare\" del 1992. Nel 1997 collabora con Fabrizio Poggi nel disco \"Heroes &amp; Friends\". Nello stesso disco compare \"Canzone delle Rondini\", traduzione italiana del suo brano \"Au bord du lac Bijou\". \nNel 2010 la sua carriera musicale sub\u00ec un'interruzione a causa di un ictus."}
{"id": "4800972", "revid": "506294", "url": "https://it.wikipedia.org/wiki?curid=4800972", "title": "S\u0101\u1e45khya", "text": ""}
{"id": "4800973", "revid": "178076", "url": "https://it.wikipedia.org/wiki?curid=4800973", "title": "Santuario della colletta", "text": ""}
{"id": "4800976", "revid": "254059", "url": "https://it.wikipedia.org/wiki?curid=4800976", "title": "Castel Casaccia", "text": "Castel Casaccia (in tedesco \"Casatsch\" o \"Pfeffersburg\") \u00e8 un castello medievale in rovina che si trova nel comune di Tesimo in Alto Adige.\nNel 1194 il vescovo Corrado di Trento concesse a cinque abitanti di Tesimo il permesso di costruire un castello a patto che fosse sempre disponibile per lui e i suoi alleati.\nNel XIV secolo era il feudo di Paolo von Zwingestein e in seguito di suo genero Francesco di Greifenstein. Nel 1390 pass\u00f2 ai Botsch di Bolzano, che lo mantennero fino alla loro estinzione nel XVII secolo. In seguito divenne di propriet\u00e0 degli Stachelburg, degli Schneeburg e dei Giovannelli. Dal 1600 in poi il castello non \u00e8 stato pi\u00f9 abitato ed \u00e8 caduto in rovina.\nTra il 1999 e il 2002 i ruderi del castello sono stati ristrutturati e resi accessibili al pubblico.\nDel maniero rimangono resti della cinta muraria di forma ovale e parti del mastio.\n\u00c8 visitabile in ogni periodo dell'anno."}
{"id": "4800977", "revid": "1226", "url": "https://it.wikipedia.org/wiki?curid=4800977", "title": "Hugh Willoughby", "text": "Biografia.\nInsieme a Richard Chancellor, nel 1553 part\u00ec con tre navi alla ricerca di un passaggio a nord-est, raggiungendo le isole Spitsbergen il 10 maggio. Mor\u00ec tra i ghiacci insieme a tutti i compagni, ma Chancellor riusc\u00ec a tornare in Inghilterra."}
{"id": "4800982", "revid": "1793900", "url": "https://it.wikipedia.org/wiki?curid=4800982", "title": "Richard Chancellor", "text": "Insieme a Hugh Willoughby nel 1553 raggiunse Arcangelo e la foce della Dvina Settentrionale mentre cercava un passaggio a nord-est. Mor\u00ec in un naufragio nel Mare del Nord, lungo le coste dell'Aberdeenshire."}
{"id": "4800985", "revid": "287204", "url": "https://it.wikipedia.org/wiki?curid=4800985", "title": "Finis Bellis", "text": "La Finis Belli (in latino \"Fine della guerra\") fu un man-of-war corazzato impiegato dai ribelli olandesi durante l'Assedio di Anversa (1585), tra i primi esempi di navi corazzate. Talvolta \u00e8 indicata col nome spagnolo o con quello francese, rispettivamente Fin de la Guerra e Fin de la Guerre.\nStoria.\nLa nave aveva l'aspetto di un enorme piattaforma galleggiante, con un cassero centrale presidiato da numerose armi da fuoco e da un migliaio di moschettieri.\nSecondo alcune fonti, la nave era corazzata con spesse lastre di ferro.\nGli olandesi nutrivano forti speranza che la sua costruzione avrebbe cambiato le sorti dell'assedio, da qui il nome della nave. Una volta in azione, tuttavia, la nave si rivel\u00f2 troppo pesante per i corsi d'acqua poco profondi e ben presto si aren\u00f2, spingendo alcuni osservatori spagnoli a soprannominarla beffardamente \"Los gastos perdidos\" (\"La spesa perduta\").\nLa \"Finis Belli\" fu disincagliata e tent\u00f2 un'ultima sortita, ma senza successo. Il 17 agosto 1585 Anversa cadde in mani spagnole."}
{"id": "4800988", "revid": "6923", "url": "https://it.wikipedia.org/wiki?curid=4800988", "title": "Epidurolisi", "text": "La epidurolisi (o peridurolisi) \u00e8 una tecnica chirurgica mininvasiva utilizzata per lisi delle aderenze epidurali.\n\u00c8 una tecnica antalgica che consiste nella somministrazione di un composto, chiamato \u00abmiscela di Racz\u00bb, nello spazio epidurale.\nLe sostanze che lo compongono sono farmaci, di solito ialuronidasi a cui vengono uniti cortisonici a lento rilascio ed anestetici locali. Le ialuronidasi hanno attivit\u00e0 proteolitica e permettono di scindere i tessuti fibrosi che limitano lo scorrimento delle radici nervose compresse o legate; la causa di ci\u00f2 possono essere un pregresso intervento chirurgico sul rachide, processi traumatici, o aderenze causate da processi di natura infiammatoria o degenerativa della colonna vertebrale.\nLe aderenze a livello del rachide molto spesso tendono a stirare o comprimere la radice nervosa. Ci\u00f2 instaura un processo algogeno, molto spesso causa del dolore radicolare. Attraverso una sonda introdotta attraverso il coccige, si inietta la miscela, che scinde i tessuti fibrosi e libera le radici nervose che, libere di scorrere, non trasmetto pi\u00f9 informazioni dolorose."}
{"id": "4800992", "revid": "36426", "url": "https://it.wikipedia.org/wiki?curid=4800992", "title": "Ritratto di gentildonna in veste di Lucrezia", "text": ""}
{"id": "4800993", "revid": "36426", "url": "https://it.wikipedia.org/wiki?curid=4800993", "title": "Cattedrale di San Paolo della Croce (Ruse)", "text": "La cattedrale di San Paolo della Croce (in bulgaro: \"\u041a\u0430\u0442\u0435\u0434\u0440\u0430\u043b\u0435\u043d \u0445\u0440\u0430\u043c \u0421\u0432\u0435\u0442\u0438 \u041f\u0430\u0432\u0435\u043b \u043e\u0442 \u041a\u0440\u044a\u0441\u0442\u0430\", \"Katedralen hram Sveti Pavel ot Krasta\") \u00e8 la chiesa cattedrale della diocesi di Nicopoli, si trova nella citt\u00e0 di Ruse, in Bulgaria.\nStoria e descrizione.\nLa cattedrale \u00e8 stata costruita tra il 1890 ed il 1892 in stile neobarocco su progetto dell'architetto italiano Valentino Dell'Antonio, proveniente da Moena. L'interno \u00e8 decorato con vetrate dell'artista ungherese Sandor Ligeti , mentre l'altare ligneo rifinito in stile gotico \u00e8 stato realizzato in Boemia. Nel 1908 \u00e8 stato installato un organo costruito in Germania della ditta Feur Karlsruhe."}
{"id": "4800996", "revid": "1543377", "url": "https://it.wikipedia.org/wiki?curid=4800996", "title": "Settimana della moda di San Paolo", "text": "La settimana della moda di San Paolo (internazionalmente nota come la \"S\u00e3o Paulo Fashion Week\") \u00e8 la pi\u00f9 importante manifestazione a tema del Brasile e di tutta l'America latina, e la quinta al mondo dopo quelle delle \"grandi quattro\": Parigi, Milano, New York e Londra.\nVenne fondata nel 1996 da Paulo Borges, come evento aggregato della Biennale chiamato \"Morumbi Fashion\", da allora continuamente riproposta."}
{"id": "4800998", "revid": "539155", "url": "https://it.wikipedia.org/wiki?curid=4800998", "title": "Krakowiak", "text": "Il Krakowiak o Cracoviana (anche Cracovienne in francese e Krakauer Tanz in tedesco) \u00e8 una danza popolare polacca in 2/4 di carattere allegro con il ritmo sincopato.\nNato nelle regioni della Cracovia e della Piccola Polonia nel XVI-XVII secolo, il Krakowiak fu in parte modificato e introdotto nella musica classica da Chopin, Glinka, Paderewski, Wallace ecc.\nMolto particolari sono i viavaci costumi usati nella danza e i suoi movimenti.\nStoria.\nIl Krakowiak risale al XVI-XVII secolo, quando fu inclusa nelle intavolature per organo e liuto, cos\u00ec come nei canzonieri, col nome di \"Chorea polnica\" e \"Polnish Tanz.\" Il nome Krakowiak comparve per la prima volta nel 1816 nell'album di musiche per pianoforte di Franciszek Mirecki, in un brano intitolato \"Krakowiaks Offered to the Women of Poland\".\nNella met\u00e0 del XIX secolo, mentre la Polonia stava vivendo un periodo difficile, il Krakowiak, assieme alla Polonaise e alla Mazurca, divenne, per solidariet\u00e0 nei confronti della Polonia, molto popolare nelle sale da ballo austriache e francesi. Sempre nel XIX secolo, molti compositori classici inserirono il Krakowiak nelle loro opere, modificandolo ampiamente, arrivando, delle volte, a trasformarlo in una composizione virtuosistica. Tra i compositori che usarono il Krakowiak abbiamo: Fryderyk Chopin, \"Krakowiak. Gran Rond\u00f2 da concerto\" (op. 14 per pianoforte e orchestra, 1828); Mikhail Glinka, \"\u017bycie za cara\" (opera lirica; 1834-1836); Ignacy Paderewski, \"Krakowiak fantastyczny \"(op.14 n.6); Karol Szymanowski, \"Krakowiak\" per pianoforte; Ludomir R\u00f3\u017cycki, \"Pan Twardowski\" (balletto; 1921); Maurycy Moszkowski, \"Krakowiak\" per pianoforte; William Wallace, \"La Cracovienne\"; Stanis\u0142aw Moniuszko, \"Krakowiaczek na g\u0142os i fortepian\"; Aleksander Janta, \"32 Cracoviennes, 4 songs Cracovian Maid e 5 Krakowiak\"; Zygmunt Noskowski; Henri Herz; Dobrzy\u0144ska; Asafjevas; Statkowski e altri compositori provenienti essenzialmente dall'Est Europa.\nContemporaneamente al suo spostamento nella sala da concerto, il Krakowiak perse la sua fama come danza popolare. Ma nonostante tutto il Krakowiak, inteso come ballo popolare, con le sue gaie e veloci melodie e i colorati costumi, ebbe in America molta popolarit\u00e0, grazie anche al fatto che Fanny Elssler nel 1839, vestita con un costume simile a quello usato nel Krakowiak (stivali rossi, camicia blu, giacca bianca e berretto di velluto), danz\u00f2 la \"Cracovienne\" presente nel balletto \"La Gypsy\" del coreografo francese Joseph Mazilier, riscuotendo un grande successo. Il Krakowiak \u00e8 famoso anche in Israele, poich\u00e9 molti ebrei polacchi l'hanno \"esportato\" in questo Paese.\nAttualmente il Krakowiak \u00e8 considerato danza nazionale polacca.\nMusica.\nIl Krakowiak \u00e8 una danza veloce, dal ritmo pulsante, in misura 2/4 con frequente accentuazione dei tempi deboli e uso della sincope, caratteristiche che permettono di riconoscerlo abbastanza facilmente. Il Krakowiak, inoltre, ha le stesse caratteristiche melodiche e formali della Polka, a eccezione, ovviamente, della sincope.\nSolitamente il ritmo del Krakowiak \u00e8 composto dalla battuta sincopata croma-semiminima-croma oppure dalla battuta croma-semiminima puntata.. Questi modelli si alternano con la battuta di due crome seguita da una semiminima. Il Krakowiak pu\u00f2 anche esser costituito da due battute, la prima formata da quattro crome e la seconda da una croma, semiminima con il segno dello sforzato (&gt;), e una croma. Le melodie, poi, sono caratterizzate da una grande variet\u00e0 di modelli, con l'aggiunta di note in pi\u00f9, ritmi puntati e passaggi basati su triadi.\nPer quanto riguarda l'accento, esso pu\u00f2 essere posto nel battere della seconda met\u00e0 della prima battuta oppure sui tempi deboli.\nLe frasi musicali del Krakowiak sono disposte simmetricamente a coppie di quattro battute, anche se i testi delle canzoni sono raggruppati in quattro versi di sei sillabe ciascuno. A livello ritmico, la frase musicale del Krakowiak, finisce soventemente con una prima battuta formata da quattro crome e una seconda da una croma e una semiminima puntata.\nIl Krakowiak, infine, \u00e8 solitamente formato da tre parti, qualche volta solo da due.\nDanza.\nIl Krakowiak \u00e8 ballato in coppie, tra le quali ce n'\u00e8 una che fa da capo. Esattamente, la danza, pi\u00f9 che essere diretta dalla prima coppia \u00e8 diretta dall'uomo di questa. All'inizio della danza il compito di quest'uomo \u00e8 di cantare la melodia sulla quale la danza si svilupper\u00e0. Dopo aver cantato la melodia, le altre coppie arrivano in file, comandate sempre dalla prima coppia, e formano un cerchio dopo il quale le coppie danzano liberamente, oppure fanno un'altra figura, ma sempre, ovviamente, seguendo l'esempio della prima coppia. Nonostante tutto, la danza segue comunque, pi\u00f9 o meno, uno schema che \u00e8 formato da una prima fase di invito, poi una corsa, il mescolamento delle coppie e il passaggio. I passi usati nel Krakowiak assomigliano molto ai movimenti del cavallo, un animale molto usato e \"ammirato\" in quel periodo in Polonia, ed essi sono per lo pi\u00f9 fatti con movimenti di piede, salti, giri, camminate, gesti di braccia in gran parte posti sul levare (ovvero dove la musica pone l'accento). I passi pi\u00f9 usati in questa danza sono: il \"galop\" (una veloce corsa formata da passi saltati), la \"ho\u0142ubiec\" (salto durante il quale si fanno toccare i talloni in metallo degli stivali) e il \"krzesany \"(movimento di scorrimento dei piedi durante il quale essi vengono battuti a terra).\nIn origine i passi in cui si mostravano gli stivali erano per far notare la loro bellezza, cos\u00ec come i movimenti delle braccia venivano fatti per mostrare la bella e decorata manica del vestito.\nIl Krakowiak include, inoltre una grande variet\u00e0 di figure di gruppo: curve, cerchi, file, incroci, figura a stella ecc.\nEsiste una variante di questa danza della zona di Nowy S\u0105cz (sud-est della Polonia). Questa si chiama \"Krakowiaki Sadeckie\" ed \u00e8 una danza per soli uomini. Si compone di una serie di brani ed \u00e8 eseguita formando linee, o semi-cerchi.\nCostumi.\nIl costume usato per il Krakowiak \u00e8 il \"Krakowski Stroj\".\nPer le donne esso \u00e8 costituito da camicie bianche con le maniche ampie e collari decorati con pizzo, gilet colorati con paillettes e ricchi ricami. Nel vestito sono inoltre incluse stringhe con perle di corallo, gonne con disegni di fiori in parte coperti da grembiuli bianchi di pizzo. Per le ragazze, tra i capelli sono intrecciate ghirlande di fiori con nastri multicolori, mentre le donne mature tra i capelli si mettono dei fazzoletti fioriti. Inoltre indossano alti stivali rossi.\nGli uomini indossano camicie bianche e lunghi e scuri gilet ricamati. I pantaloni, infilati negli stivali, sono a sottili righe rosse e bianche. Gli stivali, generalmente, sono neri e possono avere il tacco di metallo per produrre suoni durante la danza. Tra i loro accessori caratteristici v'\u00e8 inclusa una cintura con stringhe decorative e un cappello a quattro punte con delle piume di pavone.\nI vivaci colori dei costumi possono in qualche ricordare la policromia stravagante del pavone."}
{"id": "4800999", "revid": "599013", "url": "https://it.wikipedia.org/wiki?curid=4800999", "title": "Dieter Fromm", "text": "Biografia.\nGareggi\u00f2 sotto la bandiera della Germania Est. Dopo essere giunto secondo negli 800 metri ai campionati europei juniores del 1966, partecip\u00f2 alle Olimpiadi di dove riusc\u00ec a raggiungere la finale che concluse al sesto posto. L'anno seguente fu primo ai Giochi europei indoor disputatisi a Belgrado e si conferm\u00f2 vincitore ai campionati europei svoltisi ad Atene nell'estate dello stesso anno. Nell'edizione successiva della massima manifestazione continentale, svoltasi a Helsinki nel 1971, fu medaglia d'argento preceduto dal sovietico Evgenij Ar\u017eanov.\nNel 1972 partecip\u00f2 alla sua seconda Olimpiade, a Monaco di Baviera, e anche questa volta raggiunse la finale che concluse per\u00f2 all'ottavo e ultimo posto. Nel 1974 fu settimo ai Campionati europei di Roma.\nLa sua carriera termin\u00f2 bruscamente nel 1976 quando fu vittima di un infortunio al tendine di Achille durante una gara in preparazione delle Olimpiadi di Montreal.\nHa un figlio, Alexander, sposato con la quattrocentista Uta Rohl\u00e4nder."}
{"id": "4801002", "revid": "1442080", "url": "https://it.wikipedia.org/wiki?curid=4801002", "title": "Tiloxapolo", "text": "Il Tiloxapolo \u00e8 un polimero liquido non-ionico del tipo alcol aril alchil alcool polietere. \u00c8 usato come tensioattivo per aiutare la liquefazione e la rimozione di secrezioni broncopolmonari mucopurulente, somministrato per inalazione mediante un nebulizzatore o con un flusso di ossigeno. Utilizzato anche in alcuni colliri per la propria attivit\u00e0 come surfattante.\nCon iniezione intraperitoneale, il tyloxapol blocca anche l'attivit\u00e0 plasmatica lipolitica, e quindi la ripartizione delle lipoproteine ricche di trigliceridi. Questo meccanismo viene usato per indurre iperlipidemia sperimentale negli animali."}
{"id": "4801003", "revid": "287204", "url": "https://it.wikipedia.org/wiki?curid=4801003", "title": "Gaetano Muller", "text": ""}
{"id": "4801013", "revid": "104458", "url": "https://it.wikipedia.org/wiki?curid=4801013", "title": "Simi Hamilton", "text": "Biografia.\nIn Coppa del Mondo ha esordito il 6 febbraio 2010 a Canmore (28\u00b0); il 31 dicembre 2013 ha ottenuto la prima vittoria di tappa in una competizione intermedia (il Tour de Ski a Lenzerheide) e il 19 dicembre 2015 \u00e8 salito per la prima volta sul podio, a Dobbiaco (2\u00ba).\nIn carriera ha preso parte a tre edizioni dei Giochi olimpici invernali, (29\u00b0 nella sprint, 64\u00ba nella 15 km, 13\u00ba nella staffetta), (27\u00b0 nella 15 km, 6\u00ba nella sprint a squadre, 11\u00b0 nella staffetta) e (20\u00ba nella sprint, 6\u00ba nella sprint a squadre), e a sei dei Campionati mondiali (5\u00b0 nella sprint a squadre a Lahti 2017 il miglior risultato).\nPalmar\u00e8s.\nCoppa del Mondo.\nCoppa del Mondo - competizioni intermedie.\nCoppa del Mondo - vittorie di tappa.\nLegenda\nSP = sprint\nTL = tecnica libera"}
{"id": "4801016", "revid": "124123", "url": "https://it.wikipedia.org/wiki?curid=4801016", "title": "John Hunt", "text": "Colonnello dell'esercito britannico, nel 1953 organizz\u00f2 una spedizione per scalare il monte Everest; di questa impresa lasci\u00f2 i due scritti \"L'ascesa dell'Everest\" (1953) e \"La nostra avventura sull'Everest\" (1954)."}
{"id": "4801017", "revid": "298229", "url": "https://it.wikipedia.org/wiki?curid=4801017", "title": "Record nord-centroamericani e caraibici di atletica leggera", "text": "I record nord-centroamericani e caraibici di atletica leggera rappresentano le migliori prestazioni di atletica leggera stabilite dagli atleti delle nazioni appartenenti alla federazione nord-centroamericana e caraibica di atletica leggera.\nRecord NACAC.\nMaschili.\n\"Statistiche aggiornate al 3 agosto 2021.\"\nFemminili.\n\"Statistiche aggiornate al 16 gennaio 2022.\"\nMisti.\n\"Statistiche aggiornate al 4 dicembre 2019.\"\nRecord NACAC indoor.\nMaschili.\n\"Statistiche aggiornate al 12 febbraio 2022.\"\nFemminili.\n\"Statistiche aggiornate all'11 febbraio 2022.\""}
{"id": "4801018", "revid": "298229", "url": "https://it.wikipedia.org/wiki?curid=4801018", "title": "Record nordamericani di atletica leggera", "text": ""}
{"id": "4801019", "revid": "100967427", "url": "https://it.wikipedia.org/wiki?curid=4801019", "title": "Roderic Alfred Gregory", "text": "Docente all'Universit\u00e0 di Liverpool dal 1948, ha condotto approfonditi studi su istamina ed enterogastrone, ma il suo merito principale \u00e8 quello di aver scoperto e descritto la struttura della gastrina."}
{"id": "4801020", "revid": "1573940", "url": "https://it.wikipedia.org/wiki?curid=4801020", "title": "Coris ballieui", "text": "Coris ballieui \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline delle Isole Midway e Hawaii. Di solito nuota in zone con fondali sabbiosi poco al di fuori della barriera, tra 20 e 108 m di profondit\u00e0, a volte anche pi\u00f9 vicino alla superficie.\nDescrizione.\nPresenta un corpo compresso lateralmente, allungato, con la testa dal profilo appuntito nei giovani e non particolarmente negli adulti. La pinna caudale mantiene sempre un margine arrotondato. La lunghezza massima registrata \u00e8 di 30 cm.\nIl dimorfismo sessuale \u00e8 decisamente marcato: le femmine sono prevalentemente arancioni, meno tozze dei maschi e con il ventre bianco. La pinna dorsale e la pinna anale sono basse e lunghe, gialle con delle pallide striature blu. I maschi adulti, invece, sono verdastri o giallastri striati di blu chiaro, e le striature sono pi\u00f9 spesse sulla testa. Le pinne sono dello stesso colore del corpo e i primi raggi della pinna dorsale sono decisamente pi\u00f9 allungati.\nBiologia.\nComportamento.\nPer difendersi e sfuggire ai predatori, questa specie ha l'abitudine di sotterrarsi nella sabbia.\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova.\nConservazione.\nQuesta specie non \u00e8 minacciata da particolari pericoli perch\u00e9 gran parte del suo areale coincide con un'area marina protetta, quindi viene classificata come \"a rischio minimo\" (LC) dalla lista rossa IUCN."}
{"id": "4801031", "revid": "125004018", "url": "https://it.wikipedia.org/wiki?curid=4801031", "title": "Anne-Marie du Boccage", "text": "Biografia.\nTra le sue opere si ricordano \"Il Paradiso terrestre\" (imitazione di John Milton, 1748), \"La morte di Abele\" (imitazione di Salomon Gessner), \"Le Amazzoni\" (1749) e il poema \"La Colombiade\" (da non confondersi con l'omonimo lavoro di Lorenzo Gambara, 1756).\nSi dice che Voltaire provasse una smodata ammirazione per la scrittrice.\nInoltre la corrispondenza epistolare scritta dall'astronomo francese Jean Sylvain Bailly e pubblicata nel Saggio sulle favole e sulla loro storia (in francese: \"Essai sur les fables et sur leur histoire\") era a lei indirizzata.\nCuriosit\u00e0.\nIl commediografo Carlo Goldoni si ispir\u00f2 alla Du Boccage per tratteggiare il personaggio di Donna Giulia nella commedia \"La donna di maneggio\" del 1760."}
{"id": "4801036", "revid": "830939", "url": "https://it.wikipedia.org/wiki?curid=4801036", "title": "Pulsazione di risonanza", "text": ""}
{"id": "4801038", "revid": "132266", "url": "https://it.wikipedia.org/wiki?curid=4801038", "title": "Caporale (Italia)", "text": ""}
{"id": "4801039", "revid": "228587", "url": "https://it.wikipedia.org/wiki?curid=4801039", "title": "Fanny Bullock-Workman", "text": "Nel 1906 scal\u00f2 il Pinnacle Peak in Himalaya nel corso di una delle sue otto spedizioni cartografiche. Dal 1909 al 1911 viaggi\u00f2 con Cesare Calciati."}
{"id": "4801042", "revid": "741864", "url": "https://it.wikipedia.org/wiki?curid=4801042", "title": "Cesare Calciati", "text": "Dal 1909 al 1911 accompagn\u00f2 Fanny Bullock-Workman sull'Himalaya; compagno di Mario Piacenza nel 1913, dal 1923 al 1924 visse in Eritrea.\nLasci\u00f2 numerose ed approfondite relazioni."}
{"id": "4801043", "revid": "110157", "url": "https://it.wikipedia.org/wiki?curid=4801043", "title": "Lietuvos krep\u0161inio lyga 1993-1994", "text": "La Lietuvos krep\u0161inio lyga 1993-1994 \u00e8 stata la 1\u00aa edizione del massimo campionato lituano di pallacanestro maschile. La vittoria finale \u00e8 stata ad appannaggio dello \u017dalgiris Kaunas."}
{"id": "4801044", "revid": "297031", "url": "https://it.wikipedia.org/wiki?curid=4801044", "title": "Reichsgraf", "text": ""}
{"id": "4801047", "revid": "830939", "url": "https://it.wikipedia.org/wiki?curid=4801047", "title": "Numerazione ionica", "text": ""}
{"id": "4801048", "revid": "599013", "url": "https://it.wikipedia.org/wiki?curid=4801048", "title": "Demetra (disambigua)", "text": ""}
{"id": "4801051", "revid": "116344335", "url": "https://it.wikipedia.org/wiki?curid=4801051", "title": "St John Philby", "text": "Biografia.\nNel 1932 attravers\u00f2 il Rub' al-Khali e nel 1937 il Najd. Convertitosi all'Islam, visse nell'Higiaz, dove divenne funzionario del monarca locale Ibn Sa\u02bf\u016bd, di cui fu sostenitore durante la rivolta araba. Era il padre dell'agente segreto Kim Philby."}
{"id": "4801057", "revid": "183694", "url": "https://it.wikipedia.org/wiki?curid=4801057", "title": "Thomas Bertram Lonsdale Webster", "text": "Docente all'University College (Londra) dal 1948 al 1968 e alla Stanford University dal 1968 al 1974, \u00e8 noto per i suoi studi su Sofocle e Menandro."}
{"id": "4801058", "revid": "1305772", "url": "https://it.wikipedia.org/wiki?curid=4801058", "title": "As in a Looking Glass", "text": ""}
{"id": "4801059", "revid": "767487", "url": "https://it.wikipedia.org/wiki?curid=4801059", "title": "SS-Freiwilligen Legion Niederlande", "text": "La Legione volontaria dei Paesi Bassi (in tedesco \"SS-Freiwilligen Legion Niederlande\" ed in olandese \"Vrijwilligerslegioen Nederland\") \u00e8 un gruppo di volontari dei Paesi Bassi attivo durante la seconda guerra mondiale a fianco della Germania nazista il cui scopo era quello di combattere contro i bolscevichi in Europa orientale. La prima idea della legione venne a Arnold Meijer del movimento fascista \"Zwart Front\" (\"Fronte Nero\"). Lo scopo della legione con i suoi volontari era quello di far apparire il \"Nationaal-Socialistische Beweging (NSB)\" (\"Movimento Nazional Socialista\") nel miglior modo possibile agli occhi dei tedeschi. Secondo Meijer, la legione doveva avere una chiara impronta olandese ma questo era in contrasto con il pensiero tedesco. Il 28 giugno 1941 fu pubblicato sui giornali il messaggio di Meijer sull'istituzione di una legione di volontari.\nCirca una settimana dopo, il 6 luglio 1941, venne pubblicato un altro annuncio sui giornali relativo all'effettiva costituzione della legione. Tuttavia, questo avvenne senza il coinvolgimento di Meijer e l'indirizzo a cui i volontari dovevano recarsi era un ufficio della Waffen-SS, l\"'SS Erg\u00e4nzungstelle Nordwest\" de L'Aia. Il piano dei tedeschi era di creare un reggimento di SS con uniformi tedesche e che si differenziassero solo per alcuni distintivi. Meijer fu quindi messo da parte dai tedeschi. Al contrario, l'NSB acquis\u00ec sempre pi\u00f9 influenza nella legione, cominciando con il reclutare i suoi membri appartenenti al \"Weerbaarheidsafdeling (WA)\", una divisione dell'NSB stessa. I volontari cos\u00ec reclutati, moltissimi dei quali provenienti dalle fila dell'NSB, vennero inviati a D\u0119bica, nell'attuale Polonia per l'addestramento. Ottennero per, la loro uniforme, di portare la Bandiera del Principe \"(Prinsenvlag)\" e delle specifiche insegne in alfabeto runico, lo stesso utilizzato dalle SS per le loro insegne. I soldati dovevano anche prestare giuramento al F\u00fchrer ed alla Bandiera del Principe. Si stima che 20-25.000 volontari hanno combattuto in Europa orientale."}
{"id": "4801062", "revid": "899609", "url": "https://it.wikipedia.org/wiki?curid=4801062", "title": "Vrijwilligerslegioen Nederland", "text": ""}
{"id": "4801063", "revid": "1305772", "url": "https://it.wikipedia.org/wiki?curid=4801063", "title": "Weight of the World (Ringo Starr)", "text": "Weight of the World \u00e8 una canzone scritta da Brian O'Doherty e Fred Velez, ed interpretata da Ringo Starr. \u00c8 stata pubblicata sull'album \"Time Takes Time\", e come singolo nel 1992. Il singolo \u00e8 arrivato alla settanquattresima posizione delle classifiche pop del Regno Unito e nella quarantatreesima in quelle rock. In Germania \u00e8 arrivata al cinquantunesimo posto, in Canada al sessantatreesimo, in Svezia trentasettesimo ed in Svizzera ventunesimo. \u00c8 stato pubblicato il 28 aprile 1992 negli USA ed il 18 maggio nell'UK. Ringo Starr ha affermato che il brano per lui significa la sua uscita dalla nebbia: infatti gli unici suoi album da solista del decennio precedente erano stati \"Stop and Smell the Roses\" del 1981, considerato il peggior disco dell'anno dal \"New Musical Express\", e \"Old Wave\" del 1983, che non era stato nemmeno pubblicato nel Regno Unito o negli USA; inoltre, per curarsi dall'alcolismo, nel 1988, si era ricoverato assieme alla moglie Barbara Bach. Guar\u00ec l'anno seguente, e fece partire i tours e gli album live con la All-Starr Band.\nTracce singolo.\nVinile.\nLato A\nLato B"}
{"id": "4801068", "revid": "767487", "url": "https://it.wikipedia.org/wiki?curid=4801068", "title": "As in a Looking Glass (film 1911 Griffith)", "text": "As in a Looking Glass \u00e8 un cortometraggio muto del 1911 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 18 dicembre 1911."}
{"id": "4801069", "revid": "1543377", "url": "https://it.wikipedia.org/wiki?curid=4801069", "title": "Constance contro tutti", "text": "Constance contro tutti (\"Let's all Kill Constance\") \u00e8 un romanzo poliziesco dello scrittore statunitense Ray Bradbury, pubblicato negli Stati Uniti nel 2003 e in Italia nello stesso anno.\n\u00c8 il terzo ed ultimo romanzo di una trilogia preceduto da \"Morte a Venice\" (\"Death Is a Lonely Business\" 1985) e da \"Il cimitero dei folli\" (\"A Graveyard for Lunatics\" 1990).\nTrama.\nA Venice (Los Angeles), \u00e8 piena notte e la burrasca imperversa. La diva del cinema, Constance Rattigan, irrompe terrorizzata nel bungalow di uno scrittore suo conoscente. Tremando gli racconta di un misterioso ritrovamento: qualcuno ha lasciato in bella mostra, nel giardino della sua villa, un elenco telefonico di Los Angeles del 1900 e una sua vecchia rubrica telefonica, ceduta da lei stessa a un'asta di beneficenza anni addietro. In entrambi i libretti alcuni nomi sono stati cerchiati e marcati con un'inquietante croce rossa. \nTemendo per la sua vita e per quella dei suoi vecchi conoscenti Constance implora lo scrittore di smascherare l'autore di quello che reputa essere un atto minatorio e, una volta tranquillizzata dall'amico, trascorre con lui la notte. La mattina dopo lo scrittore scopre che Constance \u00e8 scomparsa. Con l'aiuto dell'amico, Elmo Crumley, inizia la ricerca della diva seguendo il \"fil rouge\" dei nomi evidenziati sui due elenchi che lo scrittore chiama il Libro dei Morti. La ricerca porta i due prima nella vecchia stazione ferroviaria di Monte Lowe dove Clarence Rattigan, ex marito di Constance, vive collezionando vecchi giornali, poi a Bunker Hill a trovare la \"regina Califia\", una vecchia chiromante che era stata l'ispiratrice di molte scelte professionali e personali della diva scomparsa. Dalla sensitiva i due improvvisati investigatori apprendono l'esistenza del fratello di Constance, Padre Rattigan, alto prelato della Chiesa cattolica e dei suoi continui scontri con la sorella. Lo scrittore e Crumley si recano quindi nella Cattedrale di santa V\u00ecbiana dove padre Rattigan spiega loro che l'impossibilit\u00e0 di accettare lo stile di vita dissoluto di Constance \u00e8 la causa delle continue liti tra di loro. Quella sera lo scrittore viene a conoscenza del decesso di Clarence Rattigan, della regina Califia e di Padre Rattigan; il primo \u00e8 morto seppellito dal crollo delle pile di giornali accatastati in casa, la seconda a causa di una sfortunata caduta, il terzo per apparenti cause naturali. I due sospettano che i decessi non siano casuali e che la diva abbia in qualche modo assassinato l'ex marito, l'amica e il fratello, i cui nomi erano anch'essi marcati in rosso nel \"Libro dei Morti\".\nLo scrittore, su indicazione del prete, si reca dall'anziano proprietario del famoso cinema e teatro Grauman's Chinese Theatre, Clyde Rustler che ben conosce Constance ed il cui nome \u00e8 cerchiato in rosso sul \"Libro dei Morti\". Sulla Walk of Fame prospiciente il teatro, incontra la stessa Constance che gli assicura di essere estranea alle morti dei tre amici e di temere per la propria vita. Durante la visita nel teatro lo scrittore apprende da Rustler, in realt\u00e0 il padre della diva, nuovi piccanti particolari sulla vita di Constance. Durante il colloquio lo scrittore nota su di una parete una trentina di foto di attrici ex amanti di Rustler. Il giorno dopo lo scrittore si rende conto che Constance \u00e8 nuovamente scomparsa e torna al Grauman's Chinese Theatre in compagnia stavolta del \"Cieco\" Henry, un suo amico di colore. Nello scantinato del teatro nota delle firme di attrici su alcuni specchi. Durante l'ispezione i due sentono dei rumori provenire dai sotterranei del teatro. \nTornati a casa mettono al corrente Crumley dei risultati delle indagini e durante il racconto lo scrittore ricollega alcune delle foto delle ex amanti di Rustler con i nomi delle attrici scritte sugli specchi. Frugando tra le carte della diva, conservate nella sua villa, trovano alcuni riferimenti a due artisti, J. Wallington Bradfordche e Alberto Sveltini che riescono a contattare e a interrogare. Bradford \u00e8 un anziano ex attore e drag queen. Ha insegnato a Constance tantissimi trucchi del mestiere e consigli per variare la propria fisionomia a seconda delle parti da interpretare, fino a rendersi irriconoscibile. Il secondo artista incontrato \u00e8 Alberto Sveltini, trasformista novantanovenne. Afferma di essere stato lui a scoprire Constance introducendola nel mondo dello spettacolo e di averle personalmente insegnato i rudimenti del mestiere e le tecniche per modificare radicalmente lo stile di recitazione. Lo scrittore decide di tornare nuovamente al teatro cinese, stavolta accompagnato dall'amico Fritz Wong, affermato regista cinematografico. I due trovano il cadavere di Clyde Rustler, morto apparentemente per cause naturali nella cabina di proiezione del teatro mentre stava guardando spezzoni di film interpretati dalla figlia Constance sotto falsi nomi. Le foto delle ex amanti sono scomparse e i nomi delle attrici sugli specchi nello scantinato del teatro sono stati cancellati. Lo scrittore sente delle grida provenire dai sotterranei e si lancia nel tunnel buio dove crede di scorgere Constance, accerchiata da una folla di sbandati. A causa dell'oscurit\u00e0 lo scrittore perde le tracce della donna e, credendosi minacciato corre verso la luce dove trova, ad aiutarlo nella fuga, l'amico Crumley.\nI due riemergono a poche centinaia di metri dalla villa della diva e lo scrittore, con l'aiuto degli indizi raccolti dagli amici, \u00e8 finalmente capace di sciogliere il mistero della scomparsa di Constantine e dei numerosi decessi dei suoi conoscenti.\nConstantine, da lungo tempo senza lavoro, aveva saputo che il Fritz Wong aveva in progetto un film su Giovanna d'Arco. Aveva contattato il regista per farsi affidare la parte ma l'uomo era riluttante; conoscendo il passato burrascoso della donna, non credeva fosse l'attrice adatta. Constantine, piccata nell'orgoglio, decide quindi di chiudere con il suo passato dissoluto per calarsi nei panni della \"Pulzella d'Orl\u00e9ans\" ed essere cos\u00ec scelta per interpretarne il ruolo. Nel tentativo di cancellare le tracce del suo passato e dei suoi \"alter ego\" cinematografici, era andata dal suo ex marito per sottrarre dalla collezione dell'uomo i giornali con le recensioni dei suoi film, da Califia per ottenere dalla chiromante una divinazione favorevole al suo progetto, dal fratello prete per ottenere da lui una tardiva assoluzione per i peccati commessi e dal padre per far sparire le foto appese alle pareti, prova dei rapporti incestuosi avuti con lui sotto false identit\u00e0. Nello scantinato del teatro cinese la diva ha inoltre cancellato dagli specchi i nomi delle attrici da lei impersonate sotto false identit\u00e0, testimonianza del suo burrascoso passato nei panni di donne diverse. Lo scrittore crede quindi nell'innocenza della diva e crede che tutte le morti siano state accidentali, seppure in qualche modo causate dalla stessa Constance.\nIl gruppo di amici intuisce che Constance sta per spingere alle estreme conseguenze il tentativo di uccidere il suo passato e si precipita nel cimitero di Forest Lawn dove, nella tomba di famiglia dei Rattigan, nascosta in un sarcofago, trova la diva in preda ad un folle delirio. Lo scrittore riesce a riportare Constance alla realt\u00e0, convincendola che il regista Fritz Wong ha deciso di affidarle la parte di protagonista nel prossimo film su Giovanna d'Arco.\nAnalisi.\nL'irruzione dell'autore nel genere poliziesco, gi\u00e0 noto e affermato nel mondo della fantascienza e del fantasy, rappresenta una digressione che risale agli anni quaranta, precisamente all'estate del 1942 quando Ray incontr\u00f2 Mike Tiden editore della rivista Weird Tales, presentatogli dal suo primo agente letterario, Julius Schwartz. La collaborazione con la rivista di Tiden port\u00f2 Ray a produrre una serie di racconti di genere poliziesco, hard boiled con alcune derive verso il Grand Guignol. Successivi racconti di genere pulp furono quindi pubblicati da altre riviste del settore quali Detective Tales, Dime Mistery e Flinn's Detective. A parte sporadici ritorni di Ray al genere poliziesco, lo scrittore si dedic\u00f2 per decenni ad altri filoni letterari salvo limitate incursioni rappresentate, ad esempio, dal romanzo \"Il popolo dell'autunno\" (\"Something Wicked This Way Comes\" 1962), seppure quest'ultimo di genere fantasy e solo limitatamente accostabile alla letteratura gialla.\nNel 1985 Bradbury decide di riaccostarsi al mondo del giallo e scrive quello che diventer\u00e0 il primo episodio della trilogia ambientata a Los Angeles e nel mondo di Hollywood tra gli anni quaranta e gli anni sessanta (\"Death Is a Lonely Business\"), periodo e luoghi ampiamente familiari allo scrittore tanto da vedere lui stesso giovane come protagonista. La serie \u00e8 permeata del tratto distintivo di molte altre opere di Bradbury: la nostalgia per i tempi passati. Il romanzo \"Constance contro tutti\" \u00e8 il pretesto di Bradbury per delineare maggiormente la figura di Constance, a tratti abbozzata nei precedenti due romanzi della serie; il modo escogitato dall'autore \u00e8 di ripercorrere la storia della diva attraverso le testimonianze di tutti coloro i quali ebbero modo di conoscere le sue molteplici e variegate sfaccettature. "}
{"id": "4801071", "revid": "767487", "url": "https://it.wikipedia.org/wiki?curid=4801071", "title": "A Terrible Discovery", "text": "A Terrible Discovery \u00e8 un cortometraggio muto del 1911 diretto da D.W. Griffith.\nProduzione.\nIl film fu prodotto dalla Biograph Company. Venne girato a Fort Lee, nel New Jersey, dove si trovava la sede della compagnia.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 21 dicembre 1911."}
{"id": "4801073", "revid": "287204", "url": "https://it.wikipedia.org/wiki?curid=4801073", "title": "Scuola boema di composizione", "text": "La Scuola boema di composizione \u00e8 uno stile di composizione di problemi e studi di scacchi che attribuisce particolare valore all'eleganza della posizione finale di scacco matto.\nSecondo questa scuola, nata in Boemia attorno al 1860, la posizione di matto dovrebbe essere \"pura\", cio\u00e8 ogni casa attorno al re nero deve essere guardata da un solo pezzo, o essere inaccessibile per una sola causa. Se tutti i pezzi bianchi, escluso il re, prendono parte al matto la posizione di scacco matto \u00e8 detta \"economica\". Quando la posizione di matto \u00e8 allo stesso tempo pura ed economica il matto \u00e8 detto \"modello\". La scuola boema apprezzava anche i problemi terminanti con un \"matto specchio\", nel quale tutte le case attorno al re devono essere libere.\nStoria.\nLa scuola boema nacque attorno al 1860 con articoli sulla teoria e l'estetica dei problemi di scacchi su diverse riviste ceche, tra cui \"Rodinn\u00e1 kronika, Kv\u011bty, Sv\u011btozor, Humoristick\u00e9 listy\" e \" Pale\u010dek heraus\". Un ruolo di primo piano nello sviluppo della scuola boema \u00e8 attribuito agli articoli di Jan Dobrusk\u00fd sul settimanale \"Sv\u011btozor\", cui si sostitu\u00ec nel 1885 il settimanale \"Zlat\u00e1 Praha\". Molti compositori si ispirarono presto a questo stile di composizione, che si contrapponeva a quello della \"scuola tedesca\", che privilegiava le soluzioni sorprendenti, con sacrifici spettacolari, senza badare all'economia della posizione e all'eleganza della posizione di matto.\nNel 1887 apparve una prima raccolta di problemi composti con questo stile (321 problemi di 41 compositori), grazie alla quale la scuola guadagn\u00f2 ulteriore influenza. \nNel 1905 venne fondata la Federazione Scacchistica Ceca (\"\u00dast\u0159edn\u00ed jednota \u010desk\u00fdch \u0161achist\u016f\"), il cui organo ufficiale, la rivista \"\u00dast\u0159edn\u00ed jednota \u010desk\u00fdch \u0161achist\u016f\", cominci\u00f2 ad essere pubblicata nel 1906. Questa rivista pubblicava regolarmente una sezione problemi dando rilievo a quelli della scuola boema. La rivista esiste ancora oggi con il nome \"\u010ceskoslovensky \u0161ach\".\nIl principale esponente della vecchia scuola tedesca, Johann Berger, nella sua opera del 1884 \"Das Schachproblem und dessen kunstgerechte Darstellung\" (Il problema di scacchi e il suo aspetto artistico) fece notare che i problemisti della scuola tedesca tendevano ad adeguarsi ai criteri della scuola boema, passando dai complicati matti in quattro e cinque mosse ai pi\u00f9 facili ma esteticamente pi\u00f9 attraenti \"tre mosse\" della scuola boema.\nTra i principali esponenti della scuola problemistica boema sono da annoverare Miroslav Havel, Jan Dobrusk\u00fd, Josef Posp\u00ed\u0161il, Jan Kotr\u010d, Karel Traxler e Ji\u0159\u00ed Chocholou\u0161.\nTra i pi\u00f9 noti compositori di studi vi sono Richard R\u00e9ti e Jind\u0159ich Fritz.\nProblema di esempio.\nSoluzione:\nChiave: 1. Te2-f2! (minaccia 2. Tf2-f4+ Rd4xe5 3. Ce7xg6 matto)\n1. ... d6xc5 2. Tf2-f3 c5-c4 3. Db3-e3 matto\n1. ... Ab6xc5 2. Tf2-f4+ Rd4xe5 3. Ce7xg6 matto\n1. ... Cd8 muove 2. Ce7-c6+ Rd4-e4 3. Db3-f3 matto"}
{"id": "4801079", "revid": "775372", "url": "https://it.wikipedia.org/wiki?curid=4801079", "title": "Maria Giulia Cocco", "text": "Fu deputata per 4 legislature consecutive, dal 1958 al 1976. Ricopr\u00ec l'incarico di Sottosegretario alla Sanit\u00e0 nel Governo Leone II."}
{"id": "4801080", "revid": "899609", "url": "https://it.wikipedia.org/wiki?curid=4801080", "title": "SS-Freiwilligen Legion Nederland", "text": ""}
{"id": "4801084", "revid": "599013", "url": "https://it.wikipedia.org/wiki?curid=4801084", "title": "The Spanish Gypsy", "text": ""}
{"id": "4801085", "revid": "80339", "url": "https://it.wikipedia.org/wiki?curid=4801085", "title": "Baia della Bajdarata", "text": "La baia della Bajdarata o baia Bajdarackaja ( \"Bajdarackaja guba\") \u00e8 una grande insenatura nella parte meridionale del mare di Kara, in Russia. Si trova nel territorio del Circondario autonomo Jamalo-Nenec, nel Circondario federale degli Urali. Il golfo prende il nome dal fiume Bajdarata, che vi sfocia all'estremit\u00e0 meridionale.\nGeografia.\nLa baia \u00e8 compresa fra le penisola di Jugor (\u042e\u0433\u043e\u0440\u0441\u043a\u0438\u0439 \u043f\u043e\u043b\u0443\u043e\u0441\u0442\u0440\u043e\u0432), ad ovest, e quella di Jamal a est; si allunga in direzione prevalentemente nord-sud per circa 180 km ed \u00e8 larga all'imboccatura 78\u00a0km. La profondit\u00e0 massima dell'acqua \u00e8 di 20\u00a0m. Da ottobre a giugno \u00e8 quasi completamente ricoperta di ghiaccio. Le coste sono prevalentemente basse, ricoperte dalla tipica vegetazione della tundra. Oltre alla Bajdarata, nella baia sfociano circa 70 fiumi, tra i quali la Kara, lo Juribej, la Ch\u0117jacha. Nella baia ci sono 5 isole: Litke, Ngonjarco, Polumesjac, Levdiev e Torasav\u0117j.\nGran parte della costa della baia \u00e8 disabitata. Gli unici insediamenti sono: Ust'-Kara, Ust'-Juribej, Jary e Morrasale. Un gasdotto della Gazprom attraversa la baia sul fondale marino verso i ricchi giacimenti della penisola Jamal."}
{"id": "4801090", "revid": "309289", "url": "https://it.wikipedia.org/wiki?curid=4801090", "title": "Baia Bajdarackaja", "text": ""}
{"id": "4801092", "revid": "729019", "url": "https://it.wikipedia.org/wiki?curid=4801092", "title": "Assedio di Tripoli (1551)", "text": "L'assedio di Tripoli avvenne nel 1551 quando gli Ottomani assediarono e conquistarono la citt\u00e0 ai cavalieri di Malta custodi della fortezza di Tripoli nella moderna Libia. \nLa spagnola Casa degli Asburgo aveva costruito un forte a Tripoli nel 1510 sotto l'impero di Carlo V e lo aveva affidato ai cavalieri nel 1530. L'assedio consistette in un bombardamento di sei giorni, culminato con la resa della citt\u00e0 il 15 agosto.\nL'assedio segu\u00ec ad un primo attacco a Malta in luglio, che venne per\u00f2 respinto, e all'invasione di Gozo, in cui 5 000 cristiani vennero fatti prigionieri e portati a Tripoli sulle galee.\nAssedio.\nLa citt\u00e0 era sotto il comando di Gaspard de Vallier, con 30 cavalieri (alcuni autori dicono 200) e 630 mercenari calabresi e siciliani. Gli ottomani avevano una base nella vicina citt\u00e0 di Tajura sin dal 1531, a 20 chilometri ad est, dove era ancorato Khayr al-Din con la sua flotta. Gli ottomani circondarono il forte e impiantarono tre batterie di dodici cannoni ciascuna.\nL'ambasciatore francese presso l'Impero ottomano, Gabriel d'Aramon, raggiunse la flotta ottomana a Tripoli, con due galee e una galiot. La missione dichiarata dell'ambasciatore era quella di dissuadere gli Ottomani dalla cattura della citt\u00e0, su richiesta del Gran Maestro di Malta, poich\u00e9 Malta non era stata identificata come nemica dell'alleanza franco-ottomana contro gli Asburgo. Secondo rapporti successivi, quando Sinan Pasci\u00e0 e Dragut rifiutarono di lasciare l'assedio, per il motivo che avevano l'ordine di sradicare i Cavalieri di Malta dal continente africano, d'Aramon minacci\u00f2 di navigare verso Costantinopoli per fare appello a Solimano, ma gli fu impedito di lasciare la citt\u00e0 fino alla fine dell'assedio.\nI soldati nel forte si ammutinarono quasi subito ed inizi\u00f2 la trattativa per la resa. La citt\u00e0 venne conquistata il 15 agosto 1551 da Sinan Pasci\u00e0 dopo sei giorni di bombardamenti. I cavalieri, molti dei quali francesi, tornarono a Malta dopo l'intervento dell'ambasciatore francese, a bordo delle galee di d'Aramon, mentre i mercenari vennero ridotti in schiavit\u00f9. Mur\u0101d Agha, il comandante ottomano di Tajura dal 1536, venne nominato \"Pashalik\" della citt\u00e0.\nNicolas Durand de Villegagnon, il futuro esploratore del Brasile, era presente all'assedio di Tripoli e scrisse un resoconto nel 1553.\nConseguenze.\nDa Malta, d'Aramon scrisse una lettera sul suo intervento a Enrico II. Il ruolo di d'Aramon venne ampiamente criticato da Carlo V e da papa Giulio III con il sospetto che avesse incoraggiato gli ottomani a conquistare la citt\u00e0. Sembrava che d'Aramon avesse partecipato al banchetto per festeggiare la vittoria degli Ottomani, sollevando ulteriori sospetti sul suo ruolo durante l'assedio, e portando Carlo V a richiedere alla Francia un risarcimento. In ogni caso, d'Aramon aveva un rapporto speciale con gli ottomani, ed era chiaramente consapevole del fatto che la caduta di Tripoli aveva rappresentato una battuta d'arresto importante per Carlo V.\nAl suo ritorno a Malta, Gaspard de Vallier venne fortemente criticato dal Gran Maestro D'Omedes che volle assegnare tutta la colpa della sconfitta a lui. Venne portato davanti a un tribunale, e spogliato dell'abito e della croce dell'Ordine. Venne per\u00f2 strenuamente difeso da Nicolas Durand de Villegagnon, che mise in rilievo la doppiezza di D'Omedes.\nL'assedio fu il primo passo della guerra italiana del 1551-1559 a tutto campo nel teatro europeo, e nel Mediterraneo alle galee francesi di Marsiglia fu ordinato di far parte della flotta ottomana.\nNel 1553, Dragut venne nominato comandante di Tripoli da Solimano, rendendo la citt\u00e0 un importante centro di incursioni piratesche nel Mediterraneo e la capitale della provincia ottomana di Tripolitania. In un famoso attacco da Tripoli nel 1558, Dragut attacc\u00f2 Reggio Calabria, portando i suoi abitanti in schiavit\u00f9 a Tripoli.\nNel 1560, una potente forza navale venne inviata a riconquistare Tripoli, ma venne sconfitta nella Battaglia di Djerba."}
{"id": "4801093", "revid": "767487", "url": "https://it.wikipedia.org/wiki?curid=4801093", "title": "Morti di paura", "text": "Morti di Paura (\"Scared Stiff\") \u00e8 un film comico del 1953 diretto da George Marshall e interpretato da Dean Martin e Jerry Lewis.\n\u00c8 il remake del film \"La donna e lo spettro\", distribuito sempre dalla Paramount Pictures nel 1940, diretto dallo stesso George Marshall e interpretato da Bob Hope, che appare anche nel finale di questo film, non accreditato, nel ruolo di uno scheletro insieme a Bing Crosby.\nTrama.\nCantante di nightclub, Larry Todd interrompe la sua storia d'amore con una bella showgirl, quando si rende conto che lei \u00e8 la fidanzata di un gangster molto geloso. Mentre \u00e8 in fuga, Larry crede erroneamente di uccidere uno dei mafiosi e viene aiutato a sfuggire alla polizia dall'ereditiera Mary Carol, che aiuta Larry e il suo partner di scena Myron a raggiungere Cuba.\nMary ha ereditato un castello che si trova su un'isola e, ignorando avvertimenti e minacce inquietanti, decide di prenderne possesso. Giunti a destinazione, i tre danno la caccia ad un tesoro nascosto e si imbattono in un fantasma, uno zombie ed un misterioso assassino."}
{"id": "4801097", "revid": "287204", "url": "https://it.wikipedia.org/wiki?curid=4801097", "title": "Passo Cahuenga", "text": "Il passo Cahuenga (in inglese \"Cahuenga Pass\") \u00e8 un passo di montagna che attraversa l'estremit\u00e0 orientale delle Santa Monica Mountains nel distretto di Hollywood di Los Angeles.\nDescrizione.\nIl passo collega il bacino di Los Angeles (in inglese \"Los Angeles Basin\") alla San Fernando Valley attraverso la U.S. Route 101 (Hollywood Freeway) e la Cahuenga Boulevard.\nFu il sito di due maggiori battaglie, La battaglia del Passo Cahuenga (in inglese \"Battle of Cahuenga Pass\") del 1831 e la battaglia di Providencia (in inglese \"Battle of Providencia\") o seconda battaglia del passo di Cahuenga del 1845.\nEntrambe si svolsero sul lato della San Fernando Valley vicino a dove oggi sorge Studio City.\nNella zona vengono ancora oggi occasionalmente trovate palle di cannone impiegate nel conflitto."}
{"id": "4801102", "revid": "1318658", "url": "https://it.wikipedia.org/wiki?curid=4801102", "title": "Eila Hiltunen", "text": "\u00c8 l'autrice del monumento a Sibelius (1967) esposto ad Helsinki. Una versione in scala ridotta del monumento si trova presso gli uffici dell'UNESCO a Parigi, mentre un'altra opera simile, progettata anch'essa da Hiltunen, si trova presso il palazzo delle Nazioni Unite a New York.\nFormazione.\nLa sua formazione si \u00e8 sviluppata nell'ambito del classicismo nordico influenzato dall'incontro con le avanguardie russe.\nLe sue opere monumentali, spesso installate all'aperto in spazi pubblici, hanno in comune una propriet\u00e0: sono progettate per essere resistenti, caratteristica questa dovuta all'uso di leghe metalliche, in prevalenza l'acciaio finlandese.\nIn Italia ci sono state sue mostre, la prima si tenne nel 1962 alla Galleria dell'Ariete di Milano.\nSono due le sue opere esposte a Roma: oltre a \u201cCrescendo\u201d all'Auditorium Parco della Musica, l'altra \u00e8 \u201cOrchidea\u201d, installata lungo la Passeggiata del Giappone all'EUR nel Parco Centrale del Lago."}
{"id": "4801103", "revid": "729019", "url": "https://it.wikipedia.org/wiki?curid=4801103", "title": "La colpa \u00e8 della vita/Mi fermo ogni sera", "text": "La colpa \u00e8 della vita/Mi fermo ogni sera \u00e8 l'ottantottesimo singolo 45 giri di Peppino di Capri, pubblicato nell'ottobre 1968.\nIl disco.\n\u00c8 uno dei singoli meno conosciuti del cantautore caprese, che non riscosse praticamente nessuna vendita. Si tratta di uno degli ultimi 45 giri pubblicati per la Carisch prima della fondazione della casa discografica di propriet\u00e0 dell'artista un paio di anni pi\u00f9 tardi.\n\"La colpa \u00e8 della vita\" \u00e8 una delle canzoni meno note tra quelle scritte dall'allora giovane Claudio Mattone. Anche il brano presente sul lato B \u00e8 praticamente sconosciuta. Entrambe non saranno successivamente riproposte dal cantante.\nLa copertina raffigura Di Capri con i suoi musicisti."}
{"id": "4801104", "revid": "460535", "url": "https://it.wikipedia.org/wiki?curid=4801104", "title": "Societ\u00e0 Catanese Trasporti", "text": "La Societ\u00e0 Catanese Trasporti, acronimo SCAT, era un'azienda di trasporto pubblico che operava nel comune di Catania. Venne municipalizzata nel 1964.\nStoria.\nIl trasporto pubblico a Catania, fino agli inizi del Novecento, era costituito da un modesto servizio privato di bus a cavalli. Il 2 aprile 1905 inizi\u00f2 il suo servizio la Soci\u00e9t\u00e9 Tramways et Eclairage Electrique a Catane, con tre linee tranviarie poi estese ulteriormente. Nel 1949 in seguito ad una delibera del consiglio comunale di Catania (n. 166 del 29 ottobre 1948) che decretava la soppressione del servizio tranviario e la sua sostituzione con quello filoviario venne costituita, agli inizi dell'anno, con atto stipulato presso il notaio Di Giovanni di Palermo la Societ\u00e0 Catanese Trasporti con capitale di 90 milioni di lire. A questa era demandata la trasformazione degli impianti in tempi brevi per consentire la circolazione dei filobus.\nGi\u00e0 il 7 aprile 1949 entr\u00f2 in funzione la prima linea filoviaria SCAT n. 1, Stazione-Tondo Gioeni che sostituiva sullo stesso percorso quella tranviaria. Il regolamento di concessione delle filovie urbane a cui doveva attenersi la societ\u00e0 fu approvato il 1\u00ba luglio 1950 con delibera della giunta comunale n. 1983. Piuttosto celermente entrarono in funzione anche le restanti linee con la progressiva eliminazione del materiale rotabile tranviario ormai obsoleto. La delibera comunale n. 2832 del 14 settembre 1950 documenta \"...l'alienazione di un tram annaffiatore, gi\u00e0 depositato nei locali della SCAT di via Plebiscito in conseguenza della soppressione del servizio tranviario cittadino\".\nLa societ\u00e0 continu\u00f2 ad operare con l'istituzione e l'esercizio di linee di autobus e filobus fino al 1964 anno nel quale venne approvata la municipalizzazione dei servizi di trasporto urbano della citt\u00e0. Ad essa subentr\u00f2 negli impianti e nelle attrezzature la AMT, Azienda Municipale Trasporti."}
{"id": "4801107", "revid": "481666", "url": "https://it.wikipedia.org/wiki?curid=4801107", "title": "Jeannie MacPherson", "text": ""}
{"id": "4801113", "revid": "63317245", "url": "https://it.wikipedia.org/wiki?curid=4801113", "title": "Brooklyn Nine Nine", "text": ""}
{"id": "4801122", "revid": "838137", "url": "https://it.wikipedia.org/wiki?curid=4801122", "title": "Fibrosi epidurale", "text": "La fibrosi epidurale o fibrosi peridurale \u00e8 la formazione di tessuto fibroso, quindi di aderenze, a livello epidurale.\nQuesta \u00e8 una delle cause del dolore lombare e del dolore radicolare, nonch\u00e9 una delle cause cosiddetta \u00absindrome da fallimento chirurgico spinale\u00bb, la \"Failed Back Surgery Syndrome\".\nLa formazione di aderenze a livello spinale pu\u00f2 infatti intrappolare in porzioni di tessuto fibroso i nervi spinali, i quali non sono pi\u00f9 liberi di scorrere liberamente, cominciando a trasmettere informazioni algiche. Questa situazione si pu\u00f2 cos\u00ec tradurre in dolore sia a livello del dermatomero coinvolto, sia a livello lombare.\nIl trattamento consiste nell'epidurolisi."}
{"id": "4801126", "revid": "899609", "url": "https://it.wikipedia.org/wiki?curid=4801126", "title": "SS-Freiwilligen-Legion Niederlande", "text": ""}
{"id": "4801127", "revid": "899609", "url": "https://it.wikipedia.org/wiki?curid=4801127", "title": "Legione volontaria SS dei Paesi Bassi", "text": ""}
{"id": "4801129", "revid": "104458", "url": "https://it.wikipedia.org/wiki?curid=4801129", "title": "Simeon Hamilton", "text": ""}
{"id": "4801130", "revid": "1005847", "url": "https://it.wikipedia.org/wiki?curid=4801130", "title": "Elezioni legislative in Francia del 2012 per circoscrizione", "text": "Le elezioni legislative in Francia del 2012 nelle 577 circoscrizioni dell'Assemblea nazionale videro i seguenti risultati.\nRiepilogo dei voti.\nI voti di cui ai risultati proclamati dalle \u00ab\"commissions de recensement\"\u00bb (CR) differiscono, seppur di misura, dalla sommatoria dei voti effettuata sulla base dei dati divulgati per ogni singola circoscrizione dallo stesso ministero dell'interno.\nRipartizione dei seggi.\nRiepilogo dei seggi per \u00abnuance\u00bb e per partito. Agli effetti dei risultati elettorali, la \u00abnuance\u00bb \u00e8 ascritta dal ministero dell'interno a ciascuno dei candidati."}
{"id": "4801135", "revid": "1543377", "url": "https://it.wikipedia.org/wiki?curid=4801135", "title": "Tooway", "text": "Tooway \u00e8 un servizio Internet a banda larga satellitare bidirezionale disponibile in tutta Europa. La prima versione del servizio \u00e8 stata lanciata nel 2007 tramite due satelliti Eutelsat geostazionari, Hot Bird 6 ed Eurobird 3, rispettivamente orbitanti alla posizione di 13\u00b0 e 33\u00b0 Est.\nAlla fine del 2010, Eutelsat ha lanciato KA-SAT, il primo satellite a larga banda Europeo ad operare in banda banda Ka. Il KA-SAT \u00e8 stato posizionato al 9\u00b0 Est, e fornisce accesso Internet e servizi di broadcasting in tutta Europa e nel Bacino del Mediterraneo. I servizi commerciali sono iniziati sul KA-SAT alla fine di Maggio 2011. I servizi Tooway su KA-SAT forniscono fino a 22 Mbit/s in downstream e fino a 6 Mbit/s in upstream.\nServizi.\nTooway fa uso del protocollo Internet su satellite per consentire ai clienti in Europa e nel Bacino del Mediterraneo di navigare con accesso ad Internet. Diversamente dai servizi che si appoggiano ad infrastrutture terrestri (come Internet via cavo ed ADSL) la connessione via satellite consente una maggiore copertura, spesso continentale.\nLe tecnologie a banda larga senza fili terrestri sono concentrate sui centri delle aree urbane e lasciano i clienti al di fuori di tali aree con collegamenti a banda stretta o senza alcuna connessione.\nI clienti non serviti e non soddisfatti sono stati stimati essere 30 milioni di nuclei familiari nel 2010.\nI servizi Tooway operano su banda Ka e banda Ku tramite i satelliti geostazionari Eutelsat. Questo ha permesso una velocit\u00e0 di trasmissione di 3.6 Mbit/s in downstream e 384 kbit/s in upstream nel 2009. La differenziazione \u00e8 fatta su consumo a volume per mese attraverso un massimale di traffico. Quando il consumo \u00e8 al di sopra del massimale, il servizio rimane disponibile, ma a inferiore velocit\u00e0.\nTooway fornisce anche un servizio Voice over IP per le telefonate tramite Internet.\nNella met\u00e0 del 2011, l'uso commerciale del satellite KA-SAT con il sistema \"SurfBeam 2\" di ViaSat ha consentito una maggiore velocit\u00e0 e volumi di traffico allo stesso prezzo sull'area Europea coperta. Essendo il satellite KA-SAT localizzato a 9\u00b0E, vicino al suo vicino di HOT BIRD TV, i servizi Internet possono essere combinati con i servizi di Digital Video Broadcasting utilizzando un'unica parabola con due LNB.\nQuesto significa che gli abbonati possono accedere alla TV via satellite senza ulteriori parabole.\nTooway offre anche servizi di IPTV con possibilit\u00e0 di Video on demand e funzioni di Videoregistratore digitale.\nTecnologia.\nLa tecnologia \"SurfBeam\" di ViaSat usa la banda Ka, che ha approssimativamente il doppio della frequenza della banda Ku. Ci\u00f2 richiede un fascio pi\u00f9 piccolo, che favorisce l'uso da parte dei clienti di terminali pi\u00f9 piccoli.\nFasci pi\u00f9 piccoli consentono un uso della potenza del satellite inferiore e pi\u00f9 efficiente sul forward link ed un guadagno su temperatura maggiore sul link di ritorno.\nFasci pi\u00f9 piccoli proiettati al suolo formano delle celle pi\u00f9 piccole, il che permette anche di avere pi\u00f9 celle in una determinata area, aumentando il riuso delle frequenze.\nLa banda Ka \u00e8 meno soggetta a interferenze rispetto alla Ku essendo utilizzata da un numero minore di satelliti.\nTooway ed il \"SurfBeam\" di ViaSat fanno uso delle tecnologie DVB-S2 Variable Coding and Modulation technologies.\nLa codifica e modulazione variabile ottengono delle condizioni di fading da ogni terminale ed adattano la codifica del segnale e la modulazione per ogni singola condizione dell'apparato ricevente. Questo consente una trasmissione efficiente per ogni terminale, senza degradare l'efficienza dell'intera rete. Un canale di ritorno sul terminale dell'utente finale si occuper\u00e0 di inviare il cambiamento delle condizioni.\nLa tecnologia di codifica e modulazione variabile non richiede un canale di ritorno e non si adatta alle condizioni di fading in real-time. Invece, una efficienza statica vien definita per ogni terminale a seconda della disponibilit\u00e0 necessaria. Questo migliora l'efficienza della forma d'onda a differenza della codifica e modulazione costanti, che applicano il peggiore link budget sull'intero punto.\nIl servizio IPTV utilizza la codifica video H.264 per la compressione dei dati. La compressione dei dati permette di trasmettere lo stesso video codificato in pi\u00f9 risoluzioni o bit rate. Ad esempio, un programma ad alta definizione pu\u00f2 essere ricevuto da un terminale in eccellenti condizioni meteerologiche e, qualora le telecomunicazioni siano inferiori, sar\u00e0 effettuato uno switching automatico al bitrate inferiore, garantendo comunque la ricezione della trasmissione.\nEquipaggiamento richiesto per la ricezione.\nL'equipaggiamento ricevente comprende una unit\u00e0 esterna (ODU) ed una unit\u00e0 interna (IDU).\nL'ODU \u00e8 una antenna parabolica fabbricata da ViaSat di circa 60\u201370\u00a0cm di diametro.\nIl \"SurfBeam\" di ViaSat utilizza un sotto-riflettore a selezione di frequenza che consente di riflettere solo un range di frequenze, restando trasparente alle altre. Questa funzionalit\u00e0 permette la ricezione sia dei servizi interattivi in banda Ka che il broadcasting dei servizi (DTH) in Ku con la stessa ODU.\nL'IDU \u00e8 un modem satellitare che fornisce una connessione Ethernet di tipo plug-and-play tramite DHCP. La versione corrente \u00e8 fabbricata da ViaSat. Un eventuale router WiFi pu\u00f2 esser collegato per fornire connettivit\u00e0 Wi-Fi. Non sono richiesti software da installare sul computer. Cambiamenti recenti del software (met\u00e0 2012) hanno disabilitato il DHCP nel modem, per cui il cliente dovr\u00e0 utilizzare il proprio server DHCP se vuole utilizzare pi\u00f9 di una periferica per la connessione ad internet.\nIndicatori LED sul modem informano della ricezione del satellite e dello stato della connessione (trasmissione e ricezione), insieme alle altre attivit\u00e0 di rete.\nL'IDU \u00e8 collegato all'ODU utilizzando due cavi coassiali.\nPerformance.\nI pacchetti, chiamati Tooway 10, 16, 25, 40 e Infinite, sono stati resi inizialmente disponibili in Italia, Francia, Spagna, Germania e nel Regno unito nel Febbraio 2013, offrendo fino a 22 Mbit/s di banda ed un upstream fino a 6 Mbit/s (eccetto il servizio entry-level). I pacchetti sono stati resi poi pubblici verso le altre nazioni Europee nel 2013. Il pacchetto entry-level consente un bit-rate in downstream di 2 Mbit/s e 1 Mbit/s con un massimale mensile di 2GB.\nIl round-trip time (ovvero la latenza) dovuto alle comunicazioni satellitari deriva dal doppio salto tra terra e spazio. Tutte le comunicazioni viaggiano alla velocit\u00e0 della luce dal terminale a terra fino al satellite in orbita geostazionaria (35 786\u00a0km), poi nuovamente dallo spazio al service provider Eutelsat, e vengono finalmente diretti verso la rete Internet. A causa di questi salti, la latenza \u00e8 di circa mezzo secondo, che dev'essere raddoppiata nel caso di protocolli Internet quali ad esempio il TCP che richiedono un ACK di risposta.\nTali considerazioni non consentono l'uso di applicazioni in real-time quali ad esempio giochi e comunicazioni in tempo reale. Sebbene sia raccomandato che il round-trip non sia maggiore di 100ms per una comunicazione chiara via VoIP, quest'ultimo pu\u00f2 essere utilizzato fermo restando le complicazioni che ne derivano dall'applicazione via satellite."}
{"id": "4801146", "revid": "1005847", "url": "https://it.wikipedia.org/wiki?curid=4801146", "title": "Elezioni regionali in Sardegna del 2014", "text": "Le elezioni regionali in Sardegna del 2014 si sono tenute il 16 febbraio. A differenza della tornata precedente, si \u00e8 votato nella sola giornata di domenica.\nGi\u00e0 fissate per il 2 marzo, sono state successivamente anticipate di due settimane, facendo nascere polemiche per i tempi estremamente ristretti necessari a presentare le liste ed i candidati.\nContesto.\nLegge elettorale.\nLa legge elettorale \u00e8 stata ancora una volta modificata, con la Legge Regionale Statutaria 12 novembre 2013. \u00c8 eletto presidente il candidato che ottiene la maggioranza (anche solo relativa) dei voti. Se il candidato eletto ottiene almeno il 25% dei voti, alle liste che lo appoggiano viene garantita la maggioranza dei seggi in consiglio.\nPi\u00f9 in dettaglio, la legge prevede un unico turno, con voto di lista, la possibilit\u00e0 di esprimere una preferenza all'interno della lista prescelta, e voto per il candidato presidente, su un'unica scheda. \u00c8 possibile votare per una lista e per un candidato presidente non collegati fra loro (Art. 9).\n\u00c8 eletto presidente il candidato che abbia ottenuto la maggioranza relativa (Art. 1, Comma 4). Alle liste collegate al presidente eletto viene eventualmente assegnato un premio di maggioranza nella seguente misura: il 60% dei seggi nel caso il presidente eletto abbia ottenuto una percentuale di preferenze superiore al 40%; il 55% dei seggi nel caso il presidente eletto abbia ottenuto una percentuale di preferenze compresa fra il 25% e il 40%, mentre nessun premio di maggioranza \u00e8 assegnato se il presidente \u00e8 eletto con meno del 25% (Art. 13).\nLa legge prevede una soglia di sbarramento del 10% per le coalizioni, e del 5% per le liste non coalizzate (Art. 1, Comma 7). Nessuno sbarramento \u00e8 previsto per le liste all'interno delle coalizioni che abbiano superato il 10%.\nPresentazione delle candidature.\nIl governatore uscente, Ugo Cappellacci, si ripresenta come candidato alla presidenza della regione. A sostenerlo \u00e8 la coalizione che ha amministrato la Sardegna dal 2009: Forza Italia, Unione di Centro, Fratelli d'Italia, Unione Democratica Sarda e Riformatori Sardi. \nNon si presenta invece alle regionali il neonato Nuovo Centrodestra, che ha preferito concentrarsi sullo strutturarsi e organizzarsi in vista delle elezioni europee del 2014.\nNel centrosinistra si sono svolte, a settembre, delle primarie di coalizione, in cui \u00e8 risultata vincitrice Francesca Barracciu col 44%. Gi\u00e0 a dicembre alcuni appartenenti alla coalizione avevano deciso di non sostenerla, a causa di un avviso di garanzia da lei ricevuto per l'utilizzo di alcuni fondi dei gruppi consiliari. Dopo varie polemiche, e con l'intervento anche di Matteo Renzi, alla fine di dicembre la Barracciu rinuncer\u00e0 alla sua candidatura. La coalizione, composta anche da Sinistra Ecologia Libert\u00e0 ed Italia dei Valori, ha annunciato il 6 gennaio di aver optato per una candidatura condivisa di Francesco Pigliaru. Sostengono la candidatura di Pigliaru anche il Partito Socialista Italiano, Rifondazione Comunista, Comunisti Italiani, il Centro Democratico, i Verdi,\nil Partito dei Sardi, i Rosso Mori, La Base, \nIndipend\u00e8ntzia Rep\u00f9brica de Sardigna e l'Unione Popolare Cristiana.\nHanno presentato la propria candidatura anche Pier Franco Devias (Fronte Indipendentista Unidu), Michela Murgia (Sardegna Possibile), Mauro Pili (Unidos), Gigi Sanna (Movimento Zona Franca). La lista di Cristina Puddu (Paris-Malu Entu) \u00e8 stata esclusa per non aver raccolto un numero sufficiente di firme, e la lista di Michelangelo Serra (Onest\u00e0 e Progresso) \u00e8 stata esclusa poich\u00e9 non \u00e8 stata presentata in almeno 6 circoscrizioni .\nNon ha partecipato alla competizione elettorale il Movimento 5 Stelle, che era stato il primo partito politico dell'isola nelle politiche dell'anno precedente, con circa il 30% dei voti. Beppe Grillo, difatti, non ha autorizzato il gruppo sardo ad utilizzare il simbolo del movimento, a causa delle divisioni interne al gruppo stesso.\nNemmeno Sardigna Natzione parteciper\u00e0 alle elezioni, per la prima volta dopo vent'anni non fornendo, neanche, specifica indicazione di voto.\nSondaggi.\nL'istituto Datamedia Ricerche ha svolto alcuni sondaggi su commissione de L'Unione Sarda. A detta degli stessi sondaggisti, le informazioni pi\u00f9 \"solide\" del sondaggio sono che, a 21 giorni di distanza dalle elezioni, \"il 30% dei cittadini intervistati aventi diritto al voto... dichiara, senza alcun imbarazzo, di non sapere che il prossimo 16 febbraio si terr\u00e0 il voto per le amministrative sarde\", e che \"la somma degli indecisi e di coloro che hanno gi\u00e0 deciso di non andare a votare si attesta attorno al 50%\". Il sondaggio, pertanto, \"non pu\u00f2 essere considerato una previsione...; \u00e8, semmai, una fotografia di questo momento, resa fosca dagli aspetti elencati in precedenza\".\nI dati sono tratti dall'elenco sondaggi sulla pagina della Presidenza del Consiglio dei Ministri \nRisultati.\nRisultati parziali: Sezioni regionali scrutinate: 1828 su 1836 - Sezioni circoscrizionali scrutinate: 1824 su 1836.\nComposizione del Consiglio Regionale.\nDi seguito la composizione del consiglio regionale e dei gruppi consiliari. Tra parentesi i nomi dei consiglieri decaduti o dimessi \nGruppo misto\n&lt;br&gt;\nPartito Democratico\n&lt;br&gt;\nPartito Dei Sardi\n&lt;br&gt;\nForza Italia Sardegna\n&lt;br&gt;\nArt.1 Sinistra per la Democrazia\n&lt;br&gt;\nRiformatori Sardi per l'Europa\n&lt;br&gt;\nPartito Sardo d'Azione\n&lt;br&gt;\nUDC Sardegna\n&lt;br&gt;\nCristiano Popolari Socialisti\n&lt;br&gt;\nFratelli D'Italia"}
{"id": "4801149", "revid": "767487", "url": "https://it.wikipedia.org/wiki?curid=4801149", "title": "Corallina", "text": "Corallina \u00e8 un genere di alghe rosse appartenenti alla famiglia Corallinaceae."}
{"id": "4801151", "revid": "1543377", "url": "https://it.wikipedia.org/wiki?curid=4801151", "title": "Eternamente/La vita e l'amore", "text": "Eternamente/La vita e l'amore \u00e8 il quattordicesimo singolo 45 giri di Nicola Di Bari, pubblicato nel luglio 1969.\nIl singolo.\nLa canzone \"Eternamente\" \u00e8 un'elaborazione in versi del tema musicale del film \"Luci della ribalta\" di Charlie Chaplin composta dallo stesso regista. Le parole in italiano sono di Vincenzo Ardo. Il cantante pugliese porto questa canzone al Cantagiro 1969, ottenendo un discreto successo. Il brano sul lato B \u00e8 invece molto poco noto, non verr\u00e0 incluso in nessun album del cantante foggiano.\nLa copertina raffigura i titoli delle canzoni con lo sfondo rosa. Gli arrangiamenti sono di consueto curati dal maestro Reverberi.\nTracce.\nLATO A\nLATO B"}
{"id": "4801155", "revid": "339392", "url": "https://it.wikipedia.org/wiki?curid=4801155", "title": "PalaOregon", "text": ""}
{"id": "4801161", "revid": "767487", "url": "https://it.wikipedia.org/wiki?curid=4801161", "title": "The Voice of the Child", "text": "The Voice of the Child \u00e8 un cortometraggio muto del 1911 diretto da D.W. Griffith.\nTrama.\nConvinta che il marito la tradisca, una moglie trascurata progetta di andarsene e di lasciarlo. Ma il pianto della loro bambina la fa ricredere e ritornare sui suoi passi.\nProduzione.\nIl film fu prodotto dalla Biograph Company. Venne girato a Fort Lee, New Jersey.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 28 dicembre 1911."}
{"id": "4801178", "revid": "339392", "url": "https://it.wikipedia.org/wiki?curid=4801178", "title": "Kheti Meri...ra", "text": ""}
{"id": "4801180", "revid": "767487", "url": "https://it.wikipedia.org/wiki?curid=4801180", "title": "The Failure (film 1911)", "text": "The Failure \u00e8 un cortometraggio muto del 1911 diretto da D.W. Griffith.\nTrama.\nUn uomo perde tutto, lavoro e fidanzata, finendo con l'andare a ubriacarsi nei locali pi\u00f9 sordidi. L\u00ec conosce una compagna di sventura, una donna senza futuro come lui. Lei lo aiuta a riprendersi e, alla fine, l'uomo si rende conto di come la giovane sia un punto fermo cui aggrapparsi per salvarsi.\nProduzione.\nIl film fu prodotto dalla Biograph Company. Venne girato a Englewood, New Jersey.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 7 dicembre 1911."}
{"id": "4801189", "revid": "1347902", "url": "https://it.wikipedia.org/wiki?curid=4801189", "title": "ZIS-101", "text": "La ZIS-101 \u00e8 un'autovettura prodotta dalla Zavod imeni Stalina dal 1936 al 1941.\nStoria.\nLa ZIS-101 era dotata di un motore a otto cilindri in linea da 5.766 cm\u00b3 di cilindrata che erogava 90 CV di potenza. Il modello era in grado di raggiungere una velocit\u00e0 massima di 115\u00a0km/h ed era dotato di cambio automatico a tre rapporti con convertitore di coppia.\nLa vettura era profondamente ispirata alle Buick e Packard dell'epoca perch\u00e9 Stalin era un grande ammiratore dei modelli statunitensi nonostante avversasse il sistema capitalistico.\nNel 1939 venne introdotta le variante aggiornata - la 101-A - che fu dotata della versione potenziata del motore del modello precedente. Esso, ora, erogava 110 CV e permetteva al modello di raggiungere i 130\u00a0km/h. Nello stesso anno fu realizzata una versione sportiva a due posti, la 101-Sport. Il motore era lo stesso di quello della 101-A anche se venne potenziato a 141 CV. Questa versione raggiungeva i 162\u00a0km/h e ne furono prodotti solo uno o due esemplari.\nDi ZIS-101 ne furono realizzati 8.752 esemplari alcuni dei quali (ZIS-102) erano cabriolet, mentre altri erano versione familiare. Questi ultimi vennero anche utilizzati come ambulanze poich\u00e9 in Unione Sovietica non venivano prodotti questi particolari tipi di veicoli. La maggior parte degli esemplari prodotti di ZIS-101 erano per\u00f2 limousine.\nLa produzione termin\u00f2 nel 1941 a causa dello scoppio, per l'Unione Sovietica, della seconda guerra mondiale. Alla ZIS-101 succedette la ZIS-110, la cui produzione inizi\u00f2 per\u00f2 solo nel 1946, cio\u00e8 dopo la fine del conflitto armato."}
{"id": "4801195", "revid": "80598", "url": "https://it.wikipedia.org/wiki?curid=4801195", "title": "La canzone delle mosche/Valzer della fisarmonica", "text": "La canzone delle mosche/Valzer della fisarmonica \u00e8 il quinto singolo a 78 giri inciso dal Trio Lescano, pubblicato nel 1936 dalla Parlophon.\nDescrizione.\nIn entrambe le canzoni il Trio \u00e8 accompagnato dall\"'Orchestra Cetra\" diretta dal Maestro Pippo Barzizza.\nI brani.\nLa canzone delle mosche.\nIl brano \u00e8 scritto da Giulio Avanzi ed Enrica Maria Avanzi per il testo e da Egidio Storaci per la musica, che \u00e8 un fox.\nValzer della fisarmonica.\nCome si evince dal titolo, si tratta di un valzer scritto da Eldo Di Lazzaro; il testo \u00e8 di Bruno Cherubini (fratello del pi\u00f9 noto Bixio Cherubini, che si firma sull'etichetta C. Bruno."}
{"id": "4801197", "revid": "80598", "url": "https://it.wikipedia.org/wiki?curid=4801197", "title": "La canzone delle mosche", "text": ""}
{"id": "4801198", "revid": "599013", "url": "https://it.wikipedia.org/wiki?curid=4801198", "title": "The Failure", "text": ""}
{"id": "4801199", "revid": "126257", "url": "https://it.wikipedia.org/wiki?curid=4801199", "title": "ZIS-102", "text": ""}
{"id": "4801201", "revid": "63318532", "url": "https://it.wikipedia.org/wiki?curid=4801201", "title": "Dordogne", "text": ""}
{"id": "4801203", "revid": "765341", "url": "https://it.wikipedia.org/wiki?curid=4801203", "title": "Josef Posp\u00ed\u0161il", "text": "Assieme a Jan Dobrusk\u00fd e Josef Posp\u00ed\u0161il fu uno dei maggiori esponenti della Scuola boema di composizione. Dal 1880 pubblic\u00f2 circa 300 problemi, soprattutto in tre mosse. Ottenne molti riconoscimenti in concorsi di composizione, tra cui diversi primi premi.\nNel 1887 pubblic\u00f2 il libro \"\u010cesk\u00e9 \u00dalohy \u0160achov\u00e9\", contenente 320 problemi della scuola problemistica boema. Nella prefazione deline\u00f2 una classificazione delle composizioni della scuola boema. Quest'opera \u00e8 stata parzialmente tradotta in inglese dal problemista inglese John Beasley nel 1999 con il titolo \u00abAn outline of the Theory of Chess Problems\u00bb, contenente molti problemi commentati.\nNel 1907 pubblic\u00f2 il libro \"\u0160achov\u00e9 \u00dalohy\", una raccolta delle composizioni di Jan Dobrusk\u00fd.\nDi professione era un insegnante di chimica.\nLe composizioni di Posp\u00ed\u0161il sono state raccolte da Alain Campbell White e W. Thompson in due parti:"}
{"id": "4801210", "revid": "247222", "url": "https://it.wikipedia.org/wiki?curid=4801210", "title": "Scuola boema di composizione scacchistica", "text": ""}
{"id": "4801211", "revid": "287204", "url": "https://it.wikipedia.org/wiki?curid=4801211", "title": "Josef Pospisil", "text": ""}
{"id": "4801212", "revid": "287204", "url": "https://it.wikipedia.org/wiki?curid=4801212", "title": "Jan Dobrusky", "text": ""}
{"id": "4801214", "revid": "1543377", "url": "https://it.wikipedia.org/wiki?curid=4801214", "title": "Ronald Hutton", "text": "\u00c8 professore di storia dell'Universit\u00e0 di Bristol e occasionalmente un presentatore di documentari o un esperto invitato a discutere di argomenti storici presso la radio e televisione britannica.\nLa specializzazione del professor Hutton riguarda i secoli XVI e XVII britannici, in particolare la Riforma, le Guerre Civili, la Restaurazione e Carlo II d'Inghilterra. Si \u00e8 inoltre ampiamente occupato del paganesimo britannico, antico e medioevale e della magia durante le varie epoche, in particolare ci\u00f2 che riguarda la stregoneria e lo sciamanismo.\nIl suo saggio \"Triumph of the Moon: A History of Modern Pagan Witchcraft\" (\"Il trionfo della Luna: storia della stregoneria pagana moderna\") viene considerato fondamentale nello studiare e descrivere la nascita e lo sviluppo della Wicca rivelando il \"milieu\" storico, sociale e culturale nella quale si \u00e8 formata."}
{"id": "4801223", "revid": "793215", "url": "https://it.wikipedia.org/wiki?curid=4801223", "title": "Los Beatles", "text": "Los Beatles \u00e8 una raccolta dei Beatles pubblicata solamente in Argentina nel 1965. Fu la prima \"compilation\" ad essere pubblicata in Argentina."}
{"id": "4801227", "revid": "110157", "url": "https://it.wikipedia.org/wiki?curid=4801227", "title": "Divorzio all'islamica a viale Marconi", "text": "Divorzio all'islamica a viale Marconi \u00e8 un romanzo dello scrittore e giornalista algerino Amara Lakhous pubblicato nel 2010. \nScritto in tono leggero tocca temi delicati come l'immigrazione, l'integralismo religioso, il razzismo, la condizione femminile.\nTrama.\nUn romanzo narrato a due voci, quella del siciliano Christian che si infiltra in una presunta banda di terroristi islamici e quella di Safia giovane egiziana immigrata a Roma insieme al marito Said.\nCon il nome di Issa il trentenne siciliano si finge un tunisino e cerca tracce di un attacco dinamitardo islamico organizzato nella zona di viale Marconi, anche l'egiziana ha modificato il proprio nome in Sofia e soffre delle posizioni sempre pi\u00f9 fondamentaliste del marito che la costringe ad indossare il velo."}
{"id": "4801231", "revid": "1305772", "url": "https://it.wikipedia.org/wiki?curid=4801231", "title": "Little Child", "text": "Little Child \u00e8 un brano dei Beatles, composto da John Lennon e Paul McCartney e pubblicato sull'album \"With the Beatles\" in Europa ed in America su \"Meet the Beatles!\". Non ha mai fatto parte dei loro \"lives\".\nIl brano.\n\"Little Child\" venne composta dal duo Lennon-McCartney per Ringo Starr; i Beatles avevano deciso di riservargli un posto da cantante in ogni album, decisione che rispettarono con le eccezioni di \"A Hard Day's Night\" e \"Let It Be\", e volevano scrivergli loro un pezzo: infatti nell'album precedente, \"Please Please Me\", egli aveva cantato una cover, \"Boys\". Infine, i due compositori cantarono il pezzo assieme, e al batterista venne dato \"I Wanna Be Your Man\", altra composizione originale. McCartney ha affermato che il brano \u00e8 ispirato al cantante Elton Hayes, in particolar modo al brano \"Whistle My Love\". Un verso del ritornello \u00e8 esattamente copiato dal brano. Ugualmente, egli lo considera un riempitivo.\nLa registrazione inizi\u00f2 l'11 settembre 1963 nello Studio 2 degli Abbey Road Studios; in questa data vennero registrati due nastri del brano. Gi\u00e0 l'indomani i Beatles provvedettero a farne un rifacimento, e a sovraincidere alcuni nastri: questa sessione port\u00f2 sedici nastri al gruppo. Il 3 ottobre dello stesso anno vennero aggiunte, su tre nastri, nuove sovraincisioni. Quest'ultima sessione di registrazione non vide la presenta di Richard Langham come secondo fonico, e nessuno lo sostitu\u00ec. Il primo fonico fu sempre Norman Smith ed il produttore George Martin. Un primo mixaggio, monofonico, venne realizzato il 30 settembre, sui nastri 15 e 18; le successive sovraincisioni del 3 ottobre lo resero inutile. Il 23 ottobre, sul nastro 21, venne realizzato il mixaggio mono che apparve sull'album, mentre il 29, sullo stesso nastro, quello stereofonico. Nel primo mixaggio mono e in quello stereo, con Martin e Smith, vi era anche come secondo fonico Geoff Emerick."}
{"id": "4801232", "revid": "287204", "url": "https://it.wikipedia.org/wiki?curid=4801232", "title": "Willem Akersloot", "text": "Biografia.\nProbabilmente figlio di Outgert Arisz Akersloot, argentiere di Haarlem, e allievo di Jan van de Velde II, oper\u00f2 a Parigi nel 1620, a Haarlem dal 1624 al 1633, dove fu lasciato dalla moglie, Pieternelle Jansdr. Witges, nel 1632, ed infine all'Aia dal 1634. La sua prima opera conosciuta \u00e8 \"La cattura di Cristo\" del 1624. Nel 1628 realizz\u00f2 le illustrazioni per il libro di Samuel Ampzing \"Beschrijvinge ende lof der stad Haerlem in Holland\" e incise i ritratti di Federico Enrico d'Orange e Amalia van Solms da Adriaen van de Venne. Incise, inoltre, \"Pietro rinnega Cristo\" e \"Cristo incatenato\" da Pieter Molyn; \"Cristo catturato nell'Orto del Getsemani\" e \"Pietro in catene\" da Abraham Hondius; il ritratto di Papa Urbano VIII da Simon Vouet. Non si conoscono dipinti di quest'autore, ma solo incisioni.\nRappresent\u00f2 soprattutto paesaggi, ma anche ritratti e soggetti storici. Era solito firmare le sue opere con il monogramma A in un doppio rettangolo. Le sue composizioni presentano reminiscenze di Jan van de Velde II, principalmente negli effetti chiaroscurali."}
{"id": "4801234", "revid": "339392", "url": "https://it.wikipedia.org/wiki?curid=4801234", "title": "Tebe antica (Grecia)", "text": ""}
{"id": "4801235", "revid": "125166530", "url": "https://it.wikipedia.org/wiki?curid=4801235", "title": "Daniel Filho", "text": "Biografia.\nFiglio unico del cantante catalano Joan Daniel Ferrer e di un'attrice argentina, \u00e8 entrato in contatto con i grandi nomi dello spettacolo brasiliano gi\u00e0 in tenera et\u00e0. Nel cinema si \u00e8 fatto notare come attore all'inizio della sua carriera, in due dei pi\u00f9 popolari film brasiliani degli anni '60 (\"Os Cafajestes\" e \"Boca de Ouro\"). Nel 1969 ha diretto il primo di una dozzina di lungometraggi.\nHa lavorato per anni presso Rede Globo come attore e regista di telenovelas, dirigendo tra le altre \"Pecado Capital\" (1976), \"Dancin' Days\" (1979), \"O Astro\" (2011). Daniel Filho \u00e8 anche stato ideatore e regista principale del telefilm \"Mal\u00f9 donna\".\n\u00c8 stato nel cast di \"Senza scrupoli\" (1988).\nDivorziato quattro volte, \u00e8 attualmente sposato con la cantante Olivia Byington. Ha due figli: una femmina, l'attrice Carla Daniel, nata dal primo matrimonio; e un maschio, frutto delle sue seconde nozze, con Betty Faria."}
{"id": "4801237", "revid": "124731197", "url": "https://it.wikipedia.org/wiki?curid=4801237", "title": "ZIS-110", "text": "La ZIS-110 \u00e8 un'autovettura full-size prodotta dalla \"Zavod Imeni Stalina\" (che pi\u00f9 tardi diventer\u00e0 Zavod Imeni Licha\u010d\u00ebva) dal 1946 al 1958. Del modello ne venne realizzata dal 1946 al 1947 una versione blindata per Stalin a cui fu dato il nome di ZIS-115. Entrambi i modelli montavano il medesimo propulsore.\nStoria.\nIl modello \u00e8 stato sviluppato tramite ingegneria inversa da una Packard Super Eight del 1942 durante il 1944. I primi cinque prototipi furono pronti nell'agosto 1945. La ZIS-110 era equipaggiata da un motore a otto cilindri in linea da 6 L di cilindrata che erogava 140 CV di potenza e che permetteva al modello di raggiungere i 140\u00a0km/h. Il motore era montato anteriormente, mentre la trazione era posteriore ed il cambio era manuale a tre rapporti.\nLa ZIS-110 fu offerta in versione limousine quattro porte e cabriolet due porte. Quest'ultima fu denominata ZIS-110B. L'esemplare di ZIS-110B appartenuto a Stalin fu utilizzato come auto da parata per Nikita Krusciov. In seguito questa vettura fu donata a Enver Hoxha. Del modello fu anche prodotta una versione ambulanza a cui fu dato il nome di ZIS-110S.\nCi furono voci insistenti riguardo al fatto che per realizzare il modello fossero state utilizzate le linee produttive della Packard 180 (che usc\u00ec di produzione nel 1942), ma negli archivi storici Packard non sono presenti prove di questa ipotesi.\nLa ZIS-110 fu utilizzata quasi esclusivamente dai pi\u00f9 alti rappresentanti dell'Unione Sovietica e dai leader degli stati alleati.\nIl modello fu prodotto in 2.089 esemplari e venne sostituito dalla ZIL-111. Anche lo stile e la tecnica del modello successore deriv\u00f2 da una vettura Packard, la Patrician."}
{"id": "4801241", "revid": "767487", "url": "https://it.wikipedia.org/wiki?curid=4801241", "title": "Leila Pinheiro", "text": "Biografia.\nAll'et\u00e0 di dieci anni, Leila Pinheiro cominci\u00f2 lo studio del pianoforte presso una scuola di musica, che lasci\u00f2 per continuare l'istruzione pianistica sotto la guida di Guilherme Coutinho. La passione per la musica la indusse ad abbandonare gli studi universitari in Medicina. Debutt\u00f2 nella sua citt\u00e0 natale, partecipando allo spettacolo \"Sinal de Partida\".\nIl suo trasferimento a Rio de Janeiro, nel 1981, le offr\u00ec l'opportunit\u00e0 di conoscere l'ambiente musicale carioca. Fu affiancata da Tom Jobim, Jo\u00e3o Donato, Ivan Lins, Francis Hime e Toninho Horta nell'incisione durante il biennio 1981-82 di alcuni brani raccolti in \"Leila Pinheiro\", il suo album d'esordio immesso sul mercato nel 1983. Nello stesso anno si esib\u00ec assieme al compositore S\u00e9rgio Ricardo e nel 1984 diede dei concerti in Colombia assieme allo Zimbo Trio.\nL'anno seguente si classific\u00f2 al terzo posto con la canzone \"Verde\" nella competizione trasmessa da TV Globo \"Festival dos Festivais\"; nell'occasione guadagn\u00f2 il riconoscimento di miglior voce esordiente, e nel 1986, oltre a una serie di concerti in Brasile, per il suo secondo album \"Olho Nu\" ebbe al proprio fianco Roberto Menescal quale musicista, arrangiatore, direttore artistico e produttore di alcuni brani e la partecipazione straordinaria di Pat Metheny in uno degli assolo di chitarra presenti. Il disco le permise di essere la rappresentante del proprio Paese al 17\u00ba Festival Mundial Yamaha, nel quale ricevette il premio come migliore interprete.\nGli ultimi anni del decennio la videro impegnata in molteplici attivit\u00e0 musicali: rappresentante del Brasile con il brano \"Estrela do Norte\" a un Festival televisivo tenutosi in Portogallo nel 1987; protagonista del suo terzo disco, \"Alma\", e partecipante al \"progetto Pixinguinha\" a lato di Wagner Tiso nel 1988; interprete vocale, nel 1989, voluta da Roberto Menescal, dell'LP \"B\u00ean\u00e7\u00e3o, Bossa Nova\", in commemorazione dei 30 anni di bossa nova, disco che vendette 200\u00a0000 copie.\nNegli anni novanta, Leila Pinhero continu\u00f2 a pieno ritmo l'attivit\u00e0 artistica. Assieme a Carlos Lyra, Ver\u00f4nica Sabino, Leny Andrade, Os Cariocas e Johnny Alf, nel 1991 intervenne allo spettacolo \"Noite da Bossa Nova\" e nello stesso anno usc\u00ec il suo quinto LP intitolato \"Outras Caras\", che vide come produttore Roberto Menescal e a cui segu\u00ec l'anno successivo il tour che prese il nome dal disco. Nel 1993 si verific\u00f2 una innovazione nella carriera dell'artista: il nuovo LP \"Coisas do Brasil\", oltre a conquistare il disco d'oro, fu messo in scena col titolo \"Leila Pinheiro Solo\", spettacolo in cui per la prima volta la cantante si accompagnava al pianoforte. Lo stesso anno la vide girare l'Europa, con concerti in Belgio, Paesi Bassi, Francia e Spagna.\nLa registrazione del 1994 di \"Isso \u00c9 Bossa Nova\" \u2013 altro disco d'oro \u2013 diede luogo, l'anno successivo, all'omonimo spettacolo con cui la Pinheiro, accompagnata da un gruppo di violinisti e da un quartetto acustico, si esib\u00ec nelle principali citt\u00e0 brasiliane. Sono del 1997 il CD \"Catavento e Girassol\" e lo spettacolo \"Vivendo Vinicius\", in cui l'artista \u00e8 contornata da nomi di rango quali Toquinho, Carlos Lyra e Baden Powell. Altre esibizioni la videro a fianco di Guinga, Lula Galv\u00e3o e Ivan Lins. Con quest'ultimo gir\u00f2 in tour gli Stati Uniti dando il concerto finale al Blue Note di New York, e alla Carnegie Hall partecip\u00f2 allo spettacolo \"All Jobim\", affiancata da Ivan Lins, Dori Caymmi, Eugene Malov, Al Jarreau, Joe Lovano e Sharon Isbin.\nNel biennio 1988-89, Leila Pinheiro prosegu\u00ec la sua attivit\u00e0 artistica incidendo il CD \"Na Ponta da L\u00edngua\", lavoro che divenne uno spettacolo che la musicista port\u00f2 in tour per tutto il Brasile, con la partecipazione occasionale di musicisti quali Paulo S\u00e9rgio Santos, Nelson Faria, Lula Galv\u00e3o, Luiz Brasil, Roberto Menescal e il compositore Fl\u00e1vio Venturini, e volta a volta di artisti locali. Altre esibizioni la videro a fianco di artisti di rilievo: in \"Brazilfest\" fu con Bebel Gilberto, Patricia Marx, Carol Saboya e il Quinteto D'Ellas; in \"\u00c9 Bonita a Festa, P\u00e1\" fu affiancata da Baden Powell; per il progetto \"Ver\u00e3o Musical\" interpret\u00f2 brani di Guinga assieme al compositore carioca e a Paulo Bellinati e Lula Galv\u00e3o.\nNel 2000 venne pubblicato il disco \"Reencontro\". Nel lavoro \u00e8 presente il brano \"Espere por Mim Morena\", in cui si intreccia la voce della Pinheiro con quella del compositore e cantante Gonzaguinha \u2013 morto nel 1991 \u2013 che era stata tratta da un nastro recuperato negli archivi discografici della EMI. Il CD e il DVD \"Mais Coisas do Brasil\" \u00e8 del 2001. Dopo tre anni la Pinheiro incise a fianco di Gilberto Gil il CD \"Hino da Fome Zero\" e l'anno successivo fu la volta di \"Nos Horizontes do Mundo\", in cui rilanci\u00f2 composizioni di Chico Buarque, Caetano Veloso, Joyce, Eduardo Gudin, F\u00e1tima Guedes, Jo\u00e3o Donato fra gli altri. Il disco fu messo in scena nel 2006, e dallo spettacolo l'anno seguente furono tratti il CD e il DVD \"Nos Horizontes do Mundo - Ao Vivo\".\nLa spiaggia di Ipanema fu nel 2008 il teatro dello spettacolo celebrativo \"Bossa Nova 50 Anos\", che vide la presenza di rilevanti musicisti brasiliani del tempo. Assieme a Leila Pinheiro si avvicendarono sul palco Roberto Menescal, Oscar Castro-Neves, Carlos Lyra, Wanda S\u00e1, Emilio Santiago, lo Zimbo Trio, Leny Andrade, Fernanda Takai, Jo\u00e3o Donato, Joyce, Marcos Valle, Patr\u00edcia Alvi, i Bossacucanova, Cris Delanno e Maria Rita. Dopo la pubblicazione di altri due dischi, \"Pra Iluminar\" e \"Meu Segredo Mais Sincero\", nel 2013 la cantante si \u00e8 esibita nello spettacolo \"Leila Pinheiro - Voz e Piano\", riproducendo motivi di Eduardo Gudin, Costa Netto, Carlos Lyra e Ronaldo B\u00f4scoli; e ha pubblicato il CD \"C\u00e9u e Mar\" in cui, assieme al chitarrista Nelson Faria, ha eseguito motivi di Ivan Lins, Edu Lobo, Gilberto Gil, Dori Caymmi, Chico Buarque, Tom Jobim, fra i tanti nomi illustri."}
{"id": "4801248", "revid": "1776051", "url": "https://it.wikipedia.org/wiki?curid=4801248", "title": "Domenico Monleone", "text": "Monleone \u00e8 ricordato come l'autore dell'opera lirica in un atto \"Cavalleria rusticana\" del 1907, che per un breve periodo tenne testa al successo dell'omonima opera di Pietro Mascagni. Le due opere erano basate sulle stesse fonti, entrambe dallo stesso titolo, la novella, 1880, e il dramma teatrale, 1884, dello scrittore catanese Giovanni Verga (1840-1922), la figura pi\u00f9 rilevante del Verismo letterario italiano negli ultimi trent'anni dell'Ottocento.\nLa \"Cavalleria rusticana\" di Domenico Monleone, 1907, fu la terza opera lirica ispirata dal Verga, dopo \"Mala Pasqua!\", 1890, di Stanislao Gastaldon, e dopo \"Cavalleria rusticana\", 1890, di Pietro Mascagni. Dagli studi sulla complessa vicenda giudiziaria, ricostruita fra gli altri da Sarah Zappulla Muscar\u00e0, da Chiara Di Dino, Gino Raya e Robert Baxter, si scopre che l'opera di Monleone fu interdetta in Italia e in altri Paesi, ma il maestro genovese riutilizz\u00f2 la musica adattandola ad un altro libretto, \"La giostra dei falchi\", nel 1914.\nL'opera \"siciliana\" di Domenico Monleone \u00e8 stata recentemente oggetto di un revival, radiotrasmessa in Albania (a Tirana) e rappresentata in Francia (a Montpellier), nel 2001."}
{"id": "4801259", "revid": "599013", "url": "https://it.wikipedia.org/wiki?curid=4801259", "title": "Cattedrale della Dormizione (Sofia)", "text": "La cattedrale della Dormizione della Beata Vergine Maria (in bulgaro: \"\u043a\u0430\u0442\u0435\u0434\u0430\u0440\u043b\u0435\u043d \u0445\u0440\u0430\u043c \u0423\u0441\u043f\u0435\u043d\u0438\u0435 \u0411\u043e\u0433\u043e\u0440\u043e\u0434\u0438\u0447\u043d\u043e\") \u00e8 la chiesa cattedrale dell'eparchia di San Giovanni XXIII di Sofia, si trova nella citt\u00e0 di Sofia, in Bulgaria.\nStoria.\nLa chiesa \u00e8 stata edificata nel 1924 al fine di soddisfare le esigenze religiose dei cattolici di rito orientale a Sofia. La realizzazione della chiesa \u00e8 stata possibile grazie all'interessamento di monsignor Vikenti Peev, al tempo vescovo della diocesi di Sofia e Filippopoli, e alle donazioni personali inviate da Benedetto XV e Pio XI. Il 17 settembre 1922 \u00e8 stata collocata la prima pietra. La chiesa fu progettata dall'architetto Heinrich come la prima chiesa di cemento a Sofia. La chiesa fu completata il 27 agosto 1924 in quella che allora era la periferia di Sofia.\nNel 2002 la cattedrale ha ricevuto la visita di Papa Giovanni Paolo II, durante il suo viaggio apostolico in Bulgaria."}
{"id": "4801261", "revid": "187", "url": "https://it.wikipedia.org/wiki?curid=4801261", "title": "Cattedrale della Dormizione della Beata Vergine Maria (Sofia)", "text": ""}
{"id": "4801267", "revid": "76963", "url": "https://it.wikipedia.org/wiki?curid=4801267", "title": "Douglas Dick", "text": "Accreditato anche con il nome Douglas M. Dick, per gli schermi cinematografici collezion\u00f2 17 partecipazioni dal 1946 al 1966, mentre per il teleschermo diede vita a numerosi personaggi in oltre 50 produzioni dal 1951 al 1971.\nBiografia.\nDouglas Dick nacque a Charleston, in Virginia Occidentale, il 20 novembre 1920. Inizi\u00f2 la sua carriera al cinema a met\u00e0 degli anni quaranta e in televisione agli inizi del decennio successivo. Per la televisione, in particolare, fu accreditato diverse volte per numerose interpretazioni. Come personaggio regolare interpret\u00f2 Carl Herrick in oltre 30 episodi della serie \"Waterfront\" dal 1955. Dick interpret\u00f2, nel corso della sua prolifica carriera televisiva, anche molti personaggi non regolari o presenti in un solo episodio, qualche volta diversi ruoli in pi\u00f9 episodi per singola serie, come in due episodi di \"Mike Hammer\", due episodi di \"Rescue 8\", due episodi di \"Avventure in fondo al mare\", due episodi di \"Avventure in paradiso\", sette episodi di \"Perry Mason\" e due episodi di \"I nuovi medici\".\nRecit\u00f2 inoltre in diverse produzioni per gli schermi cinematografici, nelle quali interpret\u00f2 ruoli pi\u00f9 o meno secondari, come Sam Hazen in \"The Searching Wind\" (1946), il capitano Mike Perry in \"Saigon\" (1948), Carlo in \"Casbah\" (1948), Kenneth, il rivale di David, in \"Nodo alla gola\" (1948), Bill Perry in \"Delitto senza peccato\" (1949), il maggiore Robinson in \"Odio\" (1949), Clint Marshall in \"Battaglia in Indocina\" (1952]), Narcisse de Bornay in \"L'amante di ferro\" (1952), Bryan Curtis in \"Sogno di Boh\u00e8me\" (1953), Claude St. Germaine in \"Giocatore d'azzardo\" (1954), Henry Johnson in \"Footsteps in the Night\" (1957), Mel Dobie in \"Petrolio rosso\" (1957), Will Howard in \"Stella di fuoco\" (1960) e Dysmas, la sua ultima interpretazione per il cinema, nel cortometraggio sulla crocifissione di Ges\u00f9, \"Dawn of Victory\" (1966).\nLa sua ultima apparizione per la televisione avvenne nell'episodio \"Round Trip to Nowhere\" della serie televisiva \"Mannix\", andato in onda il 2 gennaio 1971, che lo vide nel ruolo di George Hewitt.\nSpos\u00f2 l'attrice Peggy Chantler Dick nel 1963."}
{"id": "4801271", "revid": "921573", "url": "https://it.wikipedia.org/wiki?curid=4801271", "title": "Abraham Sofaer", "text": "\u00c8 apparso in oltre 50 film dal 1931 al 1970 e partecip\u00f2 a pi\u00f9 di 70 produzioni per la TV dal 1939 al 1974.\nBiografia.\nAbraham Sofaer nacque a Rangoon, in Birmania, il 1\u00ba ottobre 1896, da genitori di etnia di birmano-ebrea. Si trasfer\u00ec a Londra a 19 anni e qui, nel 1921, cominci\u00f2 la sua carriera di attore teatrale e radiofonico. Fece il suo debutto in televisione, sulla BBC, gi\u00e0 alla fine degli anni trenta. Trasferitosi negli Stati Uniti, fece il suo debutto ad Hollywood agli inizi degli anni cinquanta. I suoi tratti etnici caratteristici gli permisero di interpretare spesso personaggi di varie etnie ed estrazioni culturali, tra i quali turchi, indiani orientali, ebrei ed arabi. Interpret\u00f2 anche un indiano delle praterie nel western \"Chisum\".\nSi dedic\u00f2 ad una lunga carriera televisiva dando vita a numerosi personaggi per varie serie, tra cui Haji in tre episodi della serie \"Strega per amore\" dal 1967 al 1968. Continu\u00f2 la sua carriera per il piccolo schermo impersonando una miriade di parti minori e inanellando una serie di apparizioni da guest star in decine di episodi di serie televisive, dall'epoca d'oro della televisione statunitense fino agli anni settanta. Recit\u00f2 anche in ruoli diversi in pi\u00f9 di un episodio, come in due episodi di \"Lux Video Theatre\", tre episodi di \"General Electric Theater\", due episodi di \"Gunsmoke\", tre episodi di \"Perry Mason\", due episodi di \"Ben Casey\", due episodi di \"Daniel Boone\", due episodi di \"Polvere di stelle\" e due episodi di \"Star Trek\". Prese parte anche ad un episodio della serie classica di \"Ai confini della realt\u00e0\", intitolato nella versione in italiano \"L'invincibile Casey\", trasmesso in prima televisiva nel 1960.\nPer gli schermi cinematografici ha interpretato, tra gli altri, il dottor Menasseh in \"L'arte e gli amori di Rembrandt\" del 1936, Benjamin Disraeli in \"The Ghosts of Berkeley Square\" del 1947, Luis de Santangel in \"Cristoforo Colombo\" del 1949, Paolo in \"Quo Vadis\" del 1951, Tutush in \"Le avventure e gli amori di Omar Khayyam\" del 1957, Morris Kaplan in \"La belva del secolo\" del 1962, Abbot in \"Taras il magnifico\" del 1962, il professor Pietro Baglioni in \"L'esperimento del dottor Zagros\" del 1963, il banchiere Pulaski in \"I 4 del Texas\" del 1963, Giuseppe di Arimatea in \"La pi\u00f9 grande storia mai raccontata\" del 1965, lo scienziato 'Doc' Gordon nel fantascientifico \"Viaggio al centro del tempo\" del 1967, Swami in \"Sogni perduti\" del 1968, Pablo Rojas in \"Che!\" del 1969 e il capo indiano White Buffalo, il suo ultimo ruolo cinematografico, in \"Chisum\" del 1970.\nSi ritir\u00f2 anche dalle scene televisive interpretando Elderly Rakshasa Hunter in un episodio della serie \"\" trasmesso nel 1974. Mor\u00ec a Woodland Hills il 21 gennaio 1988."}
{"id": "4801274", "revid": "287204", "url": "https://it.wikipedia.org/wiki?curid=4801274", "title": "Karma (film)", "text": ""}
{"id": "4801279", "revid": "117844804", "url": "https://it.wikipedia.org/wiki?curid=4801279", "title": "Johnny Belinda", "text": ""}
{"id": "4801282", "revid": "23389", "url": "https://it.wikipedia.org/wiki?curid=4801282", "title": "European Aeronautic Defence and Space Company", "text": ""}
{"id": "4801285", "revid": "23389", "url": "https://it.wikipedia.org/wiki?curid=4801285", "title": "Eurocopter", "text": ""}
{"id": "4801287", "revid": "1573940", "url": "https://it.wikipedia.org/wiki?curid=4801287", "title": "Anelosimus vittatus", "text": "Anelosimus vittatus () \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata rinvenuta in varie localit\u00e0 della regione paleartica.\nTassonomia.\nNon sono stati esaminati esemplari di questa specie dal 2008.\nA dicembre 2013, non sono note sottospecie"}
{"id": "4801290", "revid": "767487", "url": "https://it.wikipedia.org/wiki?curid=4801290", "title": "La verit\u00e0 su Emanuel", "text": "La verit\u00e0 su Emanuel (\"The Truth About Emanuel\") \u00e8 un film indipendente drammatico del 2013, scritto, diretto e prodotto da Francesca Gregorini.\nTrama.\nEmanuel \u00e8 una ragazza di diciassette anni che vive con il padre e la nuova moglie, \u00e8 introversa e tormentata perch\u00e9 convinta di non meritarsi la vita, in quanto la madre, per metterla al mondo, \u00e8 morta. Pochi giorni prima del suo diciottesimo compleanno si trasferisce nella casa di fianco alla sua, Linda, una giovane donna con un neonato.\nColpita della somiglianza con le foto di sua madre, riesce a farsi assumere come baby-sitter.\nIn uno dei quotidiani viaggi in treno verso la scuola o il lavoro in farmacia, incontra Claude, un ragazzo con cui subito scatta una forte attrazione. Emanuel si affeziona sempre di pi\u00f9 a Linda ma trova strano che non le faccia mai vedere Chloe, sua figlia.\nUn giorno, decisa a scoprire cosa stia nascondendo, guarda nella culla e scopre che Chloe non \u00e8 una bambina vera, ma una bambola. Linda continua a fare finta di niente e anche Emanuel dopo un momento di indecisione decide di assecondare la donna.\nLe giornate trascorrono tranquille, fin quando la matrigna di Emanuel, Janice, non fa visita a Linda, desiderosa anche lei di vedere la bambina. Emanuel preoccupata dalla situazione si inventa la scusa che questa stia dormendo, purtroppo per\u00f2 Janice invita Linda a cena il venerd\u00ec seguente, dicendo che Emanuel avrebbe potuto fare anche in quella occasione la baby-sitter.\nIl giorno seguente, in treno, la ragazza incontra di nuovo Claude che le chiede di uscire proprio per il venerd\u00ec, Emanuel cos\u00ec prende al volo l'occasione, facendo saltare la cena di Linda con la sua famiglia. Janice, interdetta, rinnova l'invito a cena sia a Linda che a Claude per il giorno del compleanno di Emanuel. Il giorno seguente Linda si presenta in farmacia dove la ragazza sta facendo il turno, e incontra Arthur, il suo collega, che si offre di badare a Chloe per la sera del compleanno.\nLa festa si svolge in maniera tranquilla ma Emanuel \u00e8 preoccupata che Arthur possa vedere la bambina e rovinare l'equilibrio di Linda, cos\u00ec cerca di bloccarlo ma non ci riesce. Arthur vede la bambola e chiede a Linda dove sia la vera bambina, Linda sembra trasalire e urla ad Emanuel di dirle dove si trovi Chloe, la ragazza indica la bambola e si accascia a terra abbracciandola.\nDurante lo svenimento, Emanuel ha una visione di sua madre sott'acqua mentre le toglie la bambina dalle braccia e la porta con s\u00e9. Chiamata la polizia, i genitori di Emanuel invitano a casa l'ex marito di Linda che racconta loro la verit\u00e0: i due avevano provato ad avere figli per cinque anni, ma poco dopo la nascita, la neonata era morta in circostanze misteriose.\nLinda, non potendo accettare la perdita aveva comprato una bambola con cui sostituirla, non volendo neanche andare al funerale e quando il marito aveva cercato di internarla, era scappata.\nEmanuel decisa ad aiutare l'amica, quella notte entra di nascosto nella clinica psichiatrica dove si trova, portando con s\u00e9 la bambola. Accompagna Linda sulla tomba di sua madre che in diciotto anni non era mai riuscita a visitare e dopo aver scavato di fianco un fosso, seppellisce con Linda la falsa Chloe, cercando entrambe di metabolizzare il loro lutto.\nProduzione.\nIl film, che durante la lavorazione era intitolato \"Emanuel and the Truth About Fishes\", \u00e8 stato interamente girato in un mese a Los Angeles tra il gennaio e il febbraio del 2012. Prima di andare a Kaya Scodelario il ruolo di Emanuel era stato affidato a Rooney Mara, che ha poi co-prodotto il film.\nDistribuzione e accoglienza.\nIl film ha ricevuto buone critiche, con un voto di 6.2/10 su IMDb e 5.1/10 su Rotten Tomatoes.\n\"The Truth About Emanuel\" \u00e8 stato presentato al Sundance Film Festival del 2013, dove ha ricevuto la nomination per il miglior film drammatico."}
{"id": "4801291", "revid": "61051", "url": "https://it.wikipedia.org/wiki?curid=4801291", "title": "Lasaeola tristis", "text": "Lasaeola tristis \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata rinvenuta in varie localit\u00e0 della regione che va dall'Europa all'Asia centrale.\nTassonomia.\nNon sono stati esaminati esemplari di questa specie dal 2012.\nAttualmente, a dicembre 2013, \u00e8 nota una sola sottospecie:"}
{"id": "4801292", "revid": "287204", "url": "https://it.wikipedia.org/wiki?curid=4801292", "title": "48471 Orchiston", "text": "48471 Orchiston \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a 2,4216171\u00a0UA e da un'eccentricit\u00e0 di 0,1792213, inclinata di 8,20462\u00b0 rispetto all'eclittica.\nL'asteroide \u00e8 dedicato all'astronomo neozelandese Wayne Orchistron."}
{"id": "4801293", "revid": "86599", "url": "https://it.wikipedia.org/wiki?curid=4801293", "title": "9852 Gora", "text": "9852 Gora \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a e da un'eccentricit\u00e0 di 0,1363199, inclinata di 5,24913\u00b0 rispetto all'eclittica.\nL'asteroide \u00e8 dedicato al nuotatore statunitense Roland Gora."}
{"id": "4801296", "revid": "287204", "url": "https://it.wikipedia.org/wiki?curid=4801296", "title": "7784 Watterson", "text": "7784 Watterson \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,2680155\u00a0UA e da un'eccentricit\u00e0 di 0,2356055, inclinata di 23,34307\u00b0 rispetto all'eclittica."}
{"id": "4801298", "revid": "287204", "url": "https://it.wikipedia.org/wiki?curid=4801298", "title": "7885 Levine", "text": "7885 Levine \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 2,3444681\u00a0UA e da un'eccentricit\u00e0 di 0,2517509, inclinata di 24,09646\u00b0 rispetto all'eclittica."}
{"id": "4801303", "revid": "28592", "url": "https://it.wikipedia.org/wiki?curid=4801303", "title": "Foresta Rossa", "text": ""}
{"id": "4801305", "revid": "287204", "url": "https://it.wikipedia.org/wiki?curid=4801305", "title": "85004 Crombie", "text": "85004 Crombie \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a 2,3134133\u00a0UA e da un'eccentricit\u00e0 di 0,0503440, inclinata di 13,02801\u00b0 rispetto all'eclittica."}
{"id": "4801306", "revid": "287204", "url": "https://it.wikipedia.org/wiki?curid=4801306", "title": "85014 Sutter", "text": "85014 Sutter \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,7525933\u00a0UA e da un'eccentricit\u00e0 di 0,1113426, inclinata di 12,89447\u00b0 rispetto all'eclittica."}
{"id": "4801310", "revid": "287204", "url": "https://it.wikipedia.org/wiki?curid=4801310", "title": "85015 Gaskell", "text": "85015 Gaskell \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 2,3862583\u00a0UA e da un'eccentricit\u00e0 di 0,1352333, inclinata di 1,83000\u00b0 rispetto all'eclittica."}
{"id": "4801312", "revid": "287204", "url": "https://it.wikipedia.org/wiki?curid=4801312", "title": "108113 Maza", "text": "108113 Maza \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,7797399\u00a0UA e da un'eccentricit\u00e0 di 0,1973183, inclinata di 17,11416\u00b0 rispetto all'eclittica."}
{"id": "4801313", "revid": "287204", "url": "https://it.wikipedia.org/wiki?curid=4801313", "title": "126160 Fabienkuntz", "text": "126160 Fabienkuntz \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,7356175\u00a0UA e da un'eccentricit\u00e0 di 0,0603871, inclinata di 4,98701\u00b0 rispetto all'eclittica."}
{"id": "4801314", "revid": "757396", "url": "https://it.wikipedia.org/wiki?curid=4801314", "title": "Lietuvos krep\u0161inio lyga MVP finali", "text": "Il Lietuvos krep\u0161inio lyga MVP finali \u00e8 il premio conferito dalla Lietuvos krep\u0161inio lyga al miglior giocatore delle partite finali per il titolo."}
{"id": "4801318", "revid": "481666", "url": "https://it.wikipedia.org/wiki?curid=4801318", "title": "William Christy Cabanne", "text": ""}
{"id": "4801319", "revid": "228587", "url": "https://it.wikipedia.org/wiki?curid=4801319", "title": "Lietuvos krep\u0161inio lyga 1994-1995", "text": "La Lietuvos krep\u0161inio lyga 1994-1995 \u00e8 stata la 2\u00aa edizione del massimo campionato lituano di pallacanestro maschile. La vittoria finale \u00e8 stata ad appannaggio dello \u017dalgiris Kaunas."}
{"id": "4801320", "revid": "287204", "url": "https://it.wikipedia.org/wiki?curid=4801320", "title": "163470 Kenwallis", "text": "163470 Kenwallis \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,9910791\u00a0UA e da un'eccentricit\u00e0 di 0,0818047, inclinata di 2,61737\u00b0 rispetto all'eclittica."}
{"id": "4801322", "revid": "6923", "url": "https://it.wikipedia.org/wiki?curid=4801322", "title": "Op\u00e9ra-th\u00e9\u00e2tre de Saint-\u00c9tienne", "text": "L'Op\u00e9ra-th\u00e9\u00e2tre de Saint-\u00c9tienne \u00e8 un teatro situato a Saint-\u00c9tienne, nel Jardin des plantes.\nSi tratta di un teatro all'italiana moderno dotato di due sale ed \u00e8 il quarto teatro d'opera di Francia per il numero di spettatori (oltre 100.000 all'anno).\nLa stagione offre pi\u00f9 di 300 rappresentazioni distribuite nei quattro generi principali della lirica, musica classica, danza e th\u00e9\u00e2tre de divertissement.\nUna politica di apertura al pubblico giovanile mira a diffondere la conoscenza del genere operistico attraverso una programmazione dedicata.\nIl teatro ospita vari festival, tra cui Piano Passion e la biennale internazionale dedicata a Jules Massenet, nativo di Saint-\u00c9tienne."}
{"id": "4801323", "revid": "854974", "url": "https://it.wikipedia.org/wiki?curid=4801323", "title": "Schema pensionistico", "text": ""}
{"id": "4801324", "revid": "287204", "url": "https://it.wikipedia.org/wiki?curid=4801324", "title": "183288 Eyer", "text": "183288 Eyer \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,3550555\u00a0UA e da un'eccentricit\u00e0 di 0,2080902, inclinata di 6,12820\u00b0 rispetto all'eclittica."}
{"id": "4801326", "revid": "767487", "url": "https://it.wikipedia.org/wiki?curid=4801326", "title": "The Failure (film 1917)", "text": "The Failure \u00e8 un film muto del 1917 scritto, interpretato e diretto da Henry Edwards.\nProduzione.\nIl film fu prodotto dalla Hepworth.\nDistribuzione.\nDistribuito dalla Butcher's Film Service, il film usc\u00ec nelle sale cinematografiche britanniche nell'agosto 1917."}
{"id": "4801327", "revid": "287204", "url": "https://it.wikipedia.org/wiki?curid=4801327", "title": "188061 Loomis", "text": "188061 Loomis \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 2,5216065\u00a0UA e da un'eccentricit\u00e0 di 0,1772053, inclinata di 15,74638\u00b0 rispetto all'eclittica."}
{"id": "4801329", "revid": "80339", "url": "https://it.wikipedia.org/wiki?curid=4801329", "title": "Khasavyurt", "text": ""}
{"id": "4801330", "revid": "729019", "url": "https://it.wikipedia.org/wiki?curid=4801330", "title": "Geymonat (azienda)", "text": "La Geymonat S.p.A. \u00e8 una azienda che opera nel settore industriale chimico e farmaceutico con la produzione e la distribuzione di farmaci. \u00c8 stata fondata nel 1928 a Torre Pellice.\nStoria.\nLa societ\u00e0 ha sede legale in Provincia di Frosinone, ad Anagni in via S. Anna 2.\nNegli anni '80 in questo stabilimento \u00e8 iniziata la produzione di farmaci, prodotti da banco (OTC) e prodotti di dermocosmesi (creme antirughe, trattamenti anticellulite ed altri).\nControversie.\nNel settembre 2013 l'Agenzia italiana del farmaco ha emesso un provvedimento cautelativo volto a fermare la commercializzazione di nove farmaci (tra cui un medicinale anti-ulcera, per il trattamento di anemie e prodotti per infezioni della cute) nel sospetto che non contenessero il principio attivo indicato sulla confezione."}
{"id": "4801333", "revid": "599013", "url": "https://it.wikipedia.org/wiki?curid=4801333", "title": "The Main Event", "text": ""}
{"id": "4801334", "revid": "110157", "url": "https://it.wikipedia.org/wiki?curid=4801334", "title": "Lietuvos krep\u0161inio lyga 1995-1996", "text": "La Lietuvos krep\u0161inio lyga 1995-1996 \u00e8 stata la 3\u00aa edizione del massimo campionato lituano di pallacanestro maschile. La vittoria finale \u00e8 stata ad appannaggio dello \u017dalgiris Kaunas."}
{"id": "4801335", "revid": "1873017", "url": "https://it.wikipedia.org/wiki?curid=4801335", "title": "Roberto Baccaro", "text": "\u00c8 un docente di arti marziali tra i pi\u00f9 titolati ed importanti.\nTraguardi professionali.\nInizia lo studio del Karate Shotokan presso la palestra \"Hiroshi Shirai\" di Bologna nel 1967, sotto la guida del Maestro Bruno Baleotti. La sua grande dedizione lo porta, il 18 luglio 1971, a conquistare il 1\u00ba Dan AIKA (Accademia Italiana Karate) e JKA (Japan Karate Association) subito seguito, a distanza di pochi mesi, dal 2\u00ba Dan il 19 dicembre 1971 con FESIKA (Federazione Sportiva Italiana Karate) e JKA. Settimanalmente, per 10 anni, partecipa alle lezioni del M\u00b0 Hiroshi Shirai presso la sede FESIKA di Via Piacenza a Milano, intervenendo inoltre a diversi stage di approfondimento con i migliori Maestri giapponesi JKA: Taiji Kase, Masatoshi Nakayama, Hidetaka Nishiyama, Keinosuke Enoeda, Mikio Yahara, Hirokazu Kanazawa e Norihiko Lida. \nAtleta di primo piano, conquista pi\u00f9 volte il titolo di Campione Italiano sia nelle competizioni di Kumit\u00e8 (combattimento) che di Kata (forme) entrando a far parte della Squadra Nazionale. \nDi pari passo con il suo impegno arrivano gli altri importanti traguardi: il 10 gennaio 1974 raggiunge il 3\u00ba Dan FESIKA e JKA, il 29 ottobre 1975 consegue la qualifica di Maestro di Karate Shotokan FESIKA e il 10 luglio 1976 ottiene il 4\u00ba Dan AIKA.\nDa sempre molto aperto ed attento ad ogni tipo di conoscenza, nello stesso periodo e contestualmente al Karate, inizia lo studio del Kung Fu Shaolinquan con il Maestro Chang Dsu Yao. Una svolta questa che influenzer\u00e0 molto la sua evoluzione marziale futura e che gli aprir\u00e0 un mondo vasto ed affascinante nel quale entrer\u00e0 in contatto anche con gli stili pi\u00f9 morbidi come il Taijiquan e il Qui Gong. Nel 1980, lo studio intenso di questa disciplina, lo porta ad essere convocato in Nazionale per partecipare al Campionato Mondiale di Kung Fu organizzato dalla CKWPA (Chinese Worldwide Kuoshu Promotional Association) a Honolulu (Hawaii). Durante questa competizione riuscir\u00e0 a conquistare un prestigiosissimo terzo posto pari merito nel combattimento. Il primo di ottobre dello stesso anno la FeIK (Federazione Italiana Kung Fu), nella persona del Maestro Chang Dsu Yao, gli conferisce il 1\u00b0 Chien.\nMentre nel Karate Shotokan, il 1\u00ba febbraio 1988, consegue il 5\u00ba Dan FITAK (Federazione Italiana Taekwondo e Karate), la sua esperienza marziale continua ad espandersi coinvolgendo anche le specialit\u00e0 del Kobudo e del Karate G\u014dj\u016b-ry\u016b grazie all'incontro con il M\u00b0 Toshio Tamano che seguir\u00e0 per un decennio.\nSpinto dal suo inesauribile desiderio di conoscenza, oltre alle Arti Marziali, intraprende anche lo studio delle discipline ad esse affini come: l'Hata Yoga (nel quale diventa Maestro nel 1981), lo Shiatsu e il Reiki.\nNel 1993 entra in FESAM (Federazione Sammarinese Arti Marziali) con l'incarico di Direttore Tecnico Settore Karate. Un legame professionale questo che si \u00e8 via via consolidato nel tempo e che prosegue ancora oggi con grandi soddisfazioni. La federazione gli conferisce il 6\u00ba Dan il 2 giugno 1993, il 7\u00ba Dan il 2 ottobre 2000 e l'8\u00ba Dan il 27 settembre 2007.\nNel 2010 la IAKSA gli attribuisce il 9\u00ba Dan di Karate Shotokan e contestualmente riprende l'attivit\u00e0 agonistica ottenendo grandi risultati, a livello sia europeo che mondiale, nelle categorie Master.\nDi notevole importanza anche il suo impegno sociale il quale lo ha spinto, a partire dal 1999 fino ad arrivare ai giorni nostri, a stringere una collaborazione con il reparto di Neuropsichiatria Infantile USL di Modena, per l'insegnamento del Karate a bambini e ragazzi con disabilit\u00e0 intellettiva. Collaborazione che inizialmente prevedeva un unico gruppo sperimentale ma che, con il passare del tempo, grazie agli ottimi risultati ottenuti, si \u00e8 estesa fino a cinque corsi distinti partendo dal bambino di 3 anni fino ad arrivare all'adulto. I grandi progressi ottenuti da questi ragazzi sia da un punto di vista motorio, cognitivo oltre che emotivo, hanno reso possibile la loro partecipazione a manifestazioni di grande prestigio quali:\nn. 4 edizioni della World Cup IAKSA/FESAM dal 2011 al 2014; European Day of Integrated Sport 2015; n. 1 Coppa Italia CSEN 2015; n. 2 Campionati Italiani CSEN 2015 e 2016.\nLa vasta esperienza acquisita dal Maestro in questo campo \u00e8 fonte di grande interesse tanto da essere invitato a partecipare, in veste di relatore, a due importanti conferenze organizzate dal Servizio Sanitario Regionale USL di Modena. La prima nel 2015, tema trattato: \u201cLo Sport nel trattamento della disabilit\u00e0 evolutiva\u201d; la seconda nel 2017 in occasione della Settimana della Salute Mentale dal tema: \u201cDisabilit\u00e0 e Sport. Imparare a stare insieme con lo sport\u2026 A che punto siamo?\u201d.\nFamoso per le sue straordinarie esibizioni di arti marziali, un'occasione per lui nella quale fondere tutte le esperienze maturate nel corso della sua carriera. \nA questo proposito, ricordiamo il primo posto ottenuto alla \"Pasqua del Budo\", organizzata dalla SKKI, a Milano il 25 aprile 1981 grazie ad una esibizione di Kung fu.\nAttualmente Direttore Tecnico presso la Palestra Taiji Kase di Modena, da lui fondata nel 1969, oltre all'insegnamento degli stili tradizionali, divulga anche il suo personale metodo di studio sulle Arti Marziali e sullo Yoga denominati rispettivamente: \"Doky Kanku Oio\" e \"Doky Yoga\". Al loro interno sono state condensate tutte le nozioni apprese nel corso di una \"Ricerca\" che si protrae da una vita."}
{"id": "4801336", "revid": "6923", "url": "https://it.wikipedia.org/wiki?curid=4801336", "title": "Teatro dell'Opera di Nizza", "text": "Il teatro dell'Opera di Nizza \u00e8 un teatro dell'opera situato a Nizza.\nDal 1992 \u00e8 monumento storico di Francia.\nStoria.\nAlla met\u00e0 del XVIII secolo esisteva, nelle vicinanze della porta Saint-\u00c9loi (Sant'Eligio), nei pressi dell'attuale Op\u00e9ra, un teatro chiamato Teatro Maccarani, che venne ingrandito nel 1789 e occupato nel 1792 dalle truppe francesi che lo trasformarono in un club patriottico con il nome di Th\u00e9\u00e2tre de la Montagne.\nNel 1826, per desiderio del re Carlo Felice di Savoia, il teatro venne acquistato dalla citt\u00e0 che lo demol\u00ec e fece costruire un nuovo edificio neoclassico ispirato al Teatro San Carlo di Napoli.\nIl teatro venne chiamato Teatro Reale e fu inaugurato nel 1827. Nel corso del Secondo Impero venne ridenominato Th\u00e9\u00e2tre Imp\u00e9rial, quindi nel 1871 Th\u00e9\u00e2tre Municipal.\nIl 23 marzo 1881 il Th\u00e9\u00e2tre Municipal venne distrutto da un incendio, sviluppatosi durante una rappresentazione di Lucia di Lammermoor, in cui morirono circa 200 persone.\nLa ricostruzione, iniziata nel 1882, venne affidata all'architetto Fran\u00e7ois Aune il cui progetto venne avallato da Charles Garnier.\nL'inaugurazione del nuovo Th\u00e9\u00e2tre Municipal avvenne il 7 febbraio 1885 con l'Aida di Giuseppe Verdi.\nNel 1902 il Th\u00e9\u00e2tre Municipal assunse l'attuale denominazione di \"Op\u00e9ra de Nice\"."}
{"id": "4801337", "revid": "339392", "url": "https://it.wikipedia.org/wiki?curid=4801337", "title": "Friedrich-Wilhelms-Universit\u00e4t", "text": ""}
{"id": "4801338", "revid": "121945398", "url": "https://it.wikipedia.org/wiki?curid=4801338", "title": "Shot in the Dark", "text": ""}
{"id": "4801339", "revid": "767487", "url": "https://it.wikipedia.org/wiki?curid=4801339", "title": "Nicolas Durand de Villegaignon", "text": "Biografia.\nVillegagnon era nipote di Philippe Villiers de L'Isle-Adam, Gran Maestro dell'Ordine di Malta. Venne ordinato cavaliere nel 1521.\nCombatt\u00e9 in numerose campagne contro l'Impero ottomano. Anche se i francesi di solito si astennero dal partecipare ad azioni contro gli Ottomani, a seguito dell'alleanza franco-ottomana, la prima fedelt\u00e0 di Villegagnon era verso l'Ordine di Malta, che generalmente sosteneva gli Asburgo e combatteva gli Ottomani. Villegagnon partecip\u00f2 alla sfortunata spedizione contro Algeri del 1541. Combatt\u00e9 inoltre contro gli ottomani in Ungheria nel 1542, dopo l'assedio di Buda e fino al 1546.\nNel 1548, comand\u00f2 la flotta navale francese che port\u00f2 in Francia Maria Stuarda, allora cinquenne, dato che era stata promessa in sposa al Delfino di Francia. Questa fu un'operazione audace, realizzata segretamente facendo vela con le galee intorno alla Scozia, mentre la flotta inglese si aspettava un attacco dalla direzione opposta. Tornato in Scozia nel marzo 1549, nel mese di febbraio aveva contribuito a catturare agli inglesi il Castello di Ferniehirst. I comandanti discussero quindi la loro prossima mossa. Nicolas insistette sulla necessit\u00e0 di fermarsi a costruire una fortificazione a Roxburgh e decise la posizione migliore. L'alto comando scozzese diede un parere che risult\u00f2 inconcludente, ma alla fine, dopo l'intervento dell'ambasciatore francese Henri Cleutin, venne adottato il piano di Nicolas.\nVillegagnon contribu\u00ec a respingere gli ottomani da Malta nel 1551, prima di andare a condurre l'invasione di Gozo.\nFu quindi presente all'assedio di Tripoli contro l'Impero ottomano e scrisse un resoconto sullo stesso nel 1553. Difese con coraggio Gaspard de Vallier, il Comandante sconfitto di Tripoli, che era stato pesantemente criticato dal Gran Maestro Juan de Homedes che volle assegnare tutta la colpa della sconfitta a Vallier. Nicolas lo difese strenuamente mettendo in risalto la doppiezza di de Homedes.\nVillegaignon divenne un'importante figura storica nel tentativo di re Enrico II di costruire una \"Francia antartica\", invadendo Rio de Janeiro, in Brasile nel 1555 con una flotta di due navi e 600 soldati e coloni, principalmente ugonotti francesi e calvinisti svizzeri che cercavano di sfuggire alla persecuzione cattolica in Europa.\nIl piano iniziale di Villegagnon era quello di aiutare gli ugonotti a fondare una colonia nel Nuovo Mondo. Voleva anche assicurare una base permanente in Brasile al fine di esplorare il legno del Brasile, una fonte molto preziosa di colore colore rosso e un legno duro per le costruzioni (che ha dato il nome a quello che \u00e8 oggi il Brasile), e per esplorare i metalli e le pietre preziose, che gli europei credevano esistessero in abbondanza nel paese.\nDopo numerose battaglie contro i portoghesi, i coloni francesi furono sconfitti da Est\u00e1cio de S\u00e1, nipote del terzo governatore generale del Brasile, Mem de S\u00e1, il 15-16 marzo 1558.\nVillegaignon ritorn\u00f2 in Francia nel 1559, disgustato per le lotte tra cattolici e protestanti nella piccola colonia. Aveva lasciato la colonia sotto il comando di suo nipote Bois-le-Comte, cercando di ottenere pi\u00f9 fondi e navi per la colonia. La lotta interna contro i calvinisti per\u00f2 fece delle avventure coloniali meno di una priorit\u00e0 per la Corona. Dopo che la colonia pass\u00f2 ai portoghesi, Villegagnon accett\u00f2 di rinunciare ai suoi crediti verso la Francia antartica dopo aver ricevuto 30 000 \u00e9cu dalla Corona portoghese.\nIn 1560 Villegagnon sfid\u00f2 Giovanni Calvino a un dibattito teologico sull'eucaristia, che quest'ultimo rifiut\u00f2. Venne coinvolto attivamente contro i protestanti, e partecip\u00f2 alla repressione della cospirazione di Amboise.\nNel 1561, Pierre Richier pubblic\u00f2 un pamphlet contro il comportamento di Villegagnon in Brasile, intitolato \"R\u00e9futation des folles resveries, excecrable blasph\u00e8mes, erreurs et mensonges de Nicolas Durand, qui se nomme Villagagnon\".\nVennero fatti nuovi tentativi per creare una colonia ugonotta nel Nuovo Mondo, ancora una volta su istigazione di Gaspard de Ch\u00e2tillon, questa volta in Florida nel periodo 1562-1565, sotto Jean Ribault e Ren\u00e9 de Laudonni\u00e8re.\nDal 1568, Villegagnon divenne il rappresentante dell'Ordine di Malta presso la Corte francese. L'anno seguente, nel 1569, pubblic\u00f2 a Parigi una nuova controversia sull'eucaristia, in \"De Consecratione, mystico sacrificio et duplici Christi oblatione\".\nVillegagnon divenne \"Commander of the Order of Malta\" nella Commanderia di Beauvais, dove mor\u00ec il 9 gennaio 1571, all'et\u00e0 di sessant'anni.\nIl cattolico Andr\u00e9 Th\u00e9vet, che lo accompagn\u00f2 nel suo primo viaggio in Brasile, pubblic\u00f2 nel 1572 una descrizione dell'avventura brasiliana e un attacco ai protestanti, nel suo \"Cosmographie Universelle\". Il protestante Jean L\u00e9ry rispose nel 1578 con \"Histoire d'un voyage faict en la terre du Br\u00e9sil\".\nNel suo libro, \"Brazil, A Land of the Future\", lo scrittore austriaco Stefan Zweig descrisse il colorito carattere di Villegaignon:"}
{"id": "4801340", "revid": "599013", "url": "https://it.wikipedia.org/wiki?curid=4801340", "title": "Un genio in famiglia", "text": ""}
{"id": "4801341", "revid": "62748", "url": "https://it.wikipedia.org/wiki?curid=4801341", "title": "Nicolas Durand de Villegagnon", "text": ""}
{"id": "4801342", "revid": "228446", "url": "https://it.wikipedia.org/wiki?curid=4801342", "title": "Antonio di Rudin\u00ec", "text": ""}
{"id": "4801344", "revid": "767487", "url": "https://it.wikipedia.org/wiki?curid=4801344", "title": "Club Volei Municipal Tomis Constan\u021ba", "text": "Il Club Volei Municipal Tomis Constan\u021ba \u00e8 una societ\u00e0 pallavolistica maschile rumena con sede a Costanza: milita nel campionato di Divizia A1.\nStoria.\nIl club \u00e8 stato fondanto nel 1996 con il nome di CSS 1 Media Navodari, partendendo dalla Divizia A2, seconda categoria del campionato rumeno: nel 1998 ottiene la promozione in Divizia A1.\nLa societ\u00e0 cambia in seguito il nome altre due volte: prima nel 2002 in Volei Club Municipal Constan\u021ba e poi nel 2005 in quello definitivo di Club Volei Municipal Tomis Constan\u021ba; proprio da questo periodo partono i primi successi, con la conquista della Coppa di Romania, nell'edizione 2004-05, vinta poi anche nelle cinque edizioni successive e il successo in campionato a partire dall'edizione 2006-07, vinto poi per altre due volte consecutivamente: gli ottimi risultati portano la squadra a partecipare alle diverse competizioni europee.\nUna nuova doppietta con la vittoria del campionato e della coppa nazionale arriva al termine della stagione 2012-13, bissata anche nella stagione successiva, mentre nella stagione 2014-15 si aggiudica solamente lo scudetto."}
{"id": "4801345", "revid": "599013", "url": "https://it.wikipedia.org/wiki?curid=4801345", "title": "Bill O'Brien", "text": "Carriera.\nO'Brien inizi\u00f2 la sua carriera da allenatore nel 1993 alla Brown University prima di trascorrere un decennio come allenatore nella ACC. I New England Patriots lo assunsero nel 2007, dove serv\u00ec come allenatore dei quarterback e coordinatore offensivo fino al 2011. Nel 2012 divenne il capo allenatore della Penn State University per risollevare un programma distrutto da uno scandalo di abusi su minori che aveva coinvolto l'ex assistente allenatore Jerry Sandusky. Nella sua prima stagione guid\u00f2 la squadra a un record di 8-4, venendo premiato come allenatore universitario dell'anno da ESPN.\nDopo la stagione 2012, O'Brien attrasse un significativo interesse per fare ritorno nella National Football League, sostenendo colloqui con i Philadelphia Eagles e i Cleveland Browns. Alla fine, O'Brien decise di rimanere a Penn State affermando che avrebbe mandato un cattivo messaggio se avesse deciso di andarsene dopo una sola stagione.\nIl 31 dicembre 2013, fu annunciato che O'Brien sarebbe diventato il terzo capo-allenatore della storia degli Houston Texans nella stagione 2014.\nVittorie e premi.\n\"Nessuno\""}
{"id": "4801348", "revid": "2024225", "url": "https://it.wikipedia.org/wiki?curid=4801348", "title": "Fiesta/A far l'amore comincia tu", "text": "Fiesta/A far l'amore comincia tu \u00e8 il sedicesimo 45 giri della cantante pop Raffaella Carr\u00e0, pubblicato nel 1977 dall'etichetta discografica CGD e distribuito dalle Messaggerie Musicali di Milano.\nIl disco.\nIl singolo, il cui lato A (cantato in spagnolo) anticipa di qualche mese l'album \"Fiesta\" in cui \u00e8 contenuto, ha sul retro il grande successo internazionale \"A far l'amore comincia tu\", riproposto ancora una volta sul mercato italiano.\nStando alle matrici del lato B, datate 7 giugno, sembra che di \"A far l'amore comincia tu\" sia stata effettuata una nuova incisione durante le sessioni di registrazione di \"Fiesta\", di cui invece \u00e8 stata mantenuta quella del 3 giugno, cantata in spagnolo.\nNel mondo il singolo \u00e8 stato pubblicato con diversi lati b, alcuni tratti dall'album \"Fiesta\", tutti con brani tradotti in spagnolo:\n\"Fiesta/So\u00f1ando contigo (Dreaming of you)\"\n\"Fiesta/Melodia\"\n\"Fiesta/En el amor todo es empezar\"\n\"Fiesta/Volvere\".\n\"Fiesta\".\n\u00c8 uno dei cavalli di battaglia della cantante. La versione in spagnolo (testo di Luis G\u00f3mez Escolar) ebbe molto successo in Italia, tanto da prestare il titolo al corrispondente album pubblicato tre mesi dopo, nel quale la versione in italiano intitolata \"Festa\" non venne neppure inserita.\nAnche nella traduzione in francese (di Jacqueline Schweitzer) ha mantenuto il titolo \"Fiesta\".\nIl testo di Gianni Boncompagni racconta la presa di coscienza da parte di una donna della propria libert\u00e0 di essere umano, non pi\u00f9 dipendente dal proprio uomo che la tradisce, decidendo cos\u00ec di fare una \"festa\", per celebrare questa ritrovata consapevolezza.\nNel 1999, la stessa Raffaella ripropone in stile dance la versione in spagnolo del brano e lo include sia in un CD singolo promozionale (vendita vietata), sia nelle raccolte di remix \"Fiesta - I grandi successi\" (per l'Italia) e \"Fiesta - Grandes \u00c9xitos\" (per i mercati latini), alle quali presta nuovamente il titolo.\nNello stesso anno la versione in italiano registrata nel 1977, fino ad allora rimasta inedita, compare per la prima volta nella raccolta ufficiale su CD \"Tutto Carr\u00e0\".\nTracce.\nEdizioni musicali Sugar Music"}
{"id": "4801350", "revid": "1573940", "url": "https://it.wikipedia.org/wiki?curid=4801350", "title": "Coris centralis", "text": "Coris centralis \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalla barriera corallina delle Sporadi Equatoriali, nell'oceano Pacifico. Nuota tra i 5 e i 46 m di profondit\u00e0 nelle zone con fondali sabbiosi poco al di fuori delle barriere.\nDescrizione.\nCome tutti i pesci del genere \"Coris\", il suo corpo \u00e8 allungato, ma in questa specie \u00e8 anche particolarmente sottile, con la testa dal profilo abbastanza appuntito e gli occhi piuttosto grandi. La lunghezza massima registrata \u00e8 di 9,2\u00a0cm. La colorazione \u00e8 pallida, biancastra, pi\u00f9 tendente al marrone chiaro sul dorso, soprattutto nei maschi adulti. Dalla bocca parte una striscia orizzontale prima gialla scura, poi nera, che passa dall'occhio e termina sul peduncolo caudale. Al di sotto di essa pu\u00f2 essere presente un'altra striscia orizzontale, giallastra o arancione, sbiadita. Le pinne sono trasparenti, non particolarmente ampie n\u00e9 allungate, e la pinna caudale ha il margine arrotondato. Nei maschi adulti i primi raggi della pinna dorsale sono neri e leggermente pi\u00f9 lunghi degli altri.\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova. Durante il corteggiamento i maschi tengono la pinna dorsale eretta mentre nuotano.\nConservazione.\nQuesta specie \u00e8 classificata come \"a rischio minimo\" (LC) dalla lista rossa IUCN perch\u00e9 a causa delle dimensioni ridotte non \u00e8 di alcun interesse per la pesca e perch\u00e9 comunque parte del suo areale coincide con un'area marina protetta."}
{"id": "4801351", "revid": "1543377", "url": "https://it.wikipedia.org/wiki?curid=4801351", "title": "Bo\u017cena Fedorczyk", "text": "Attiva in et\u00e0 preadolescenziale e adolescenziale. In Italia, la sua interpretazione relativamente pi\u00f9 nota fu quella in \"Farfalle per un'estate\" (titolo originale \"Motyle\"), film di produzione polacca trasmesso dalla TV dei Ragazzi RAI nell'agosto del 1975, con doppiaggio in italiano.\nFilmografia.\nCinema.\nNon sono documentate sue interpretazioni successive, neanche accreditata con altri nomi.\nPremi.\nNel 1975 le fu conferito il premio \"Domu Kultury Karadzicz\" nell'\u00e0mbito del MFF Fest di Belgrado, per la sua interpretazione in \"Motyle\", insieme a Gra\u017cyna Michalska, altra interprete del film.\nVita privata.\n\u00c8 sposata e madre di due figli: Adam e Jan."}
{"id": "4801352", "revid": "1442080", "url": "https://it.wikipedia.org/wiki?curid=4801352", "title": "Ant\u00f3nio Lu\u00eds dos Santos Serrado", "text": "Carriera.\nClub.\nLa sua carriera calcistica inizia al Petro Atl\u00e9tico della citt\u00e0 di Huambo. Nel 2006 ha debuttato in prima divisione angolana. Nel 2011 si \u00e8 trasferito al Kabuscorp, squadra che gioca nella citt\u00e0 di Luanda, in Angola.\nNazionale.\nDal 2012 rappresenta la Nazionale angolana con la quale ha debuttato in quell'anno. Nel 2013 viene convocato per partecipare alla Coppa d'Africa di quell'anno, dove debutta da titolare nella fase a girone contro il Marocco, match finito 0-0. La sua Nazionale non riesce a superare la fase a gironi della Coppa d'Africa 2013, vinta dalla Nigeria."}
{"id": "4801354", "revid": "599013", "url": "https://it.wikipedia.org/wiki?curid=4801354", "title": "A Matter of Life and Death", "text": ""}
{"id": "4801356", "revid": "767487", "url": "https://it.wikipedia.org/wiki?curid=4801356", "title": "Kelly (cantante)", "text": "Biografia.\nDebutta come corista di un complessino jazz e, nel 1956, firmando un contratto per l'etichetta discografica CGD incide i brani \" Me piace sta vucchella \" e \" Quanno me parlano 'e te \". Nel 1959 passa all'etichetta napoletana Phonotype per l'incisione di vari 45 giri tratti dal repertorio del Festival di Napoli e Sanremo. Nel 1961 partecipa al Maggio Canoro Napoletano dove ottiene grandi consensi per l'interpretazione del motivo slow \" Tramonto a Napoli \". Nel 1964 prende parte al 12\u00ba Festival di Napoli dove interpreta, in abbinamento con Michele Accidenti, il brano \" Cchi\u00f9 luntano d'a luna \".\nL'anno seguente, dopo la partecipazione alla Barca D'Oro organizzata dal mensile \"L'Eco della Ribalta\", orienta la sua attivit\u00e0 oltre confine, soprattutto nel continente Nord Americano. Alla fine del decennio si sposta in Svizzera dove, come ospite fissa di uno spettacolo televisivo, propone un repertorio misto tra antiche ballate napoletane e classici del jazz. Nel 1970 prende parte alla Piedigrottissima con il brano \" 'A canzone d' 'a felicit\u00e0 \", tratto dal repertorio di Ernesto Murolo. Alla stessa rassegna partecipa l'anno seguente e nel 1972. Successivamente, nel 1974, entra nel cast del programma televisivo \"La Napoli di Raffaele Viviani\", con Marina Pagano. Sempre in TV partecipa, inoltre, agli spettacoli \"Canzoni alla finestra\" e \"Concerto per Napoli\". Nella seconda met\u00e0 degli anni settanta interpreta classici napoletani e musica jazz nei night e piccoli club della penisola; in seguito il registro si affina sempre di pi\u00f9 includendo anche blues, repertorio gershwiniano e crooner, grazie anche alla collaborazione dell'artista con il gruppo di Romano Mussolini.\nLa cantante muore a Napoli il 21 aprile 1999."}
{"id": "4801358", "revid": "1543377", "url": "https://it.wikipedia.org/wiki?curid=4801358", "title": "Chase Daniel", "text": "Carriera.\nWashington Redskins.\nDaniel non fu scelto nel Draft NFL 2009 ma firm\u00f2 come free agent coi Washington Redskins. Fu svincolato il 5 settembre 2009.\nNew Orleans Saints.\nIl 6 settembre 2009, Daniel firm\u00f2 con i New Orleans Saints in cui fu la riserva di Drew Brees e dal 2010 al 2012 gioc\u00f2 come \"holder\" durante i tentativi di \"kickoff\".\nKansas City Chiefs.\nIl 12 marzo 2013, Daniel firm\u00f2 con i Kansas City Chiefs per essere la riserva di Alex Smith. Nell'ultima gara della stagione regolare, con la squadra gi\u00e0 di sicura di un posto nei playoff, Chase ebbe la possibilit\u00e0 di disputare la prima gara da titolare come professionista in carriera contro i San Diego Chargers. La sua prestazione si concluse con 248 yard passate, un touchdown e un intercetto subito, coi Chiefs che, privi di 20 titolari su 22, furono sconfitti solo ai supplementari.\nL'anno successivo, Daniel fu ancora nominato titolare per l'ultima gara della stagione, di nuovo contro i Chargers, ma questa volta a causa di un infortunio alla milza di Smith e con la squadra alla ricerca dell'ultimo posto disponibile per i playoff nel tabellone della AFC. I Chiefs riuscirono a vincere contro San Diego per 19-7 ma i risultati sugli altri campi li eliminarono dalla corsa ai playoff. Il quarterback concluse quella gara con 157 yard passate.\nPhiladelphia Eagles.\nIl 9 marzo 2016, Daniel firm\u00f2 con i Philadelphia Eagles per fungere da riserva di Sam Bradford, che fu per\u00f2 ceduto ai Minnesota Vikings il 3 settembre. Convinto cos\u00ec di partire titolare per l'inizio della stagione regolare, Daniel fu invece nominato riserva del rookie Carson Wentz. Il 13 marzo 2017 chiese di essere svincolato, venendo accontentato.\nRitorno ai Saints.\nIl 29 marzo 2017, Daniel firm\u00f2 un contratto di un anno per fare ritorno ai Saints.\nChicago Bears.\nNel 2018 Daniel firm\u00f2 con i Chicago Bears. Nella gara del dodicesimo turno il Giorno del Ringraziamento disput\u00f2 la terza partita come titolare in carriera al posto dell'infortunato Mitchell Trubisky completando 27 passaggi su 37 per 230 yard e 2 touchdown nella vittoria sui Lions per 23-16.\nNel quarto turno della stagione 2019 Daniel subentr\u00f2 all'infortunato Trubisky nel primo quarto portando la squadra alla vittoria sui Vikings. Part\u00ec poi come titolare nells gara successiva, persa contro i Raiders a Londra, e dopo la settimana di pausa Trubisky fece ritorno come partente.\nDetroit Lions.\nIl 17 marzo 2020 Daniel firm\u00f2 con i Detroit Lions.\nLos Angeles Chargers.\nIl 31 marzo 2021 Daniel firm\u00f2 con i Los Angeles Chargers."}
{"id": "4801359", "revid": "22356", "url": "https://it.wikipedia.org/wiki?curid=4801359", "title": "Stagonolepididae", "text": ""}
{"id": "4801361", "revid": "287204", "url": "https://it.wikipedia.org/wiki?curid=4801361", "title": "Grand Jury (film)", "text": ""}
{"id": "4801362", "revid": "1543377", "url": "https://it.wikipedia.org/wiki?curid=4801362", "title": "Coris latifasciata", "text": "Coris latifasciata \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline delle zone tropicali dell'oceano Indiano, in particolare delle isole Chagos e Maldive. Di solito nuota tra i 10 e i 28 m di profondit\u00e0.\nDescrizione.\n\u00c8 una specie di piccole dimensioni; la lunghezza massima registrata \u00e8 di 9,4 cm. Somiglia moltissimo a \"C. batuensis\", di cui era considerata un sinonimo, e dalla quale si distingue per l'areale e le dimensioni solitamente minori. Presenta un corpo compresso lateralmente e allungato, con la testa dal profilo abbastanza appuntito. I giovani hanno una striatura scura sulla testa e una colorazione verdastra a puntini rossastri, a volte tendente al blu. Gli adulti sono prevalentemente grigio-azzurro con delle striature verticali arancioni abbastanza ampie sul dorso. Sulla pinna dorsale sono presenti delle macchie nere.\nBiologia.\nSconosciuta, ma molto probabilmente simile a \"C. batuensis\"."}
{"id": "4801363", "revid": "98401449", "url": "https://it.wikipedia.org/wiki?curid=4801363", "title": "Gaspard de Vallier", "text": "Biografia.\nComandava la fortezza di Tripoli, in quella che \u00e8 oggi la Libia, durante l'assedio di Tripoli del 1551. Era francese originario della regione dell'Alvernia (\"Langue d'Auvergne\"). A Tripoli comandava 30 cavalieri (alcuni autori dicono 200) e 630 mercenari calabresi e siciliani. La citt\u00e0 venne conquistata dagli ottomani il 15 agosto 1551.\nDopo il ritorno a Malta, Gaspar de Vallier fu aspramente criticato dal Gran maestro Juan de Homedes, portato di fronte ad un tribunale, e privato dell'abito e della croce dell'Ordine.\nDe Vallier venne poi riabilitato dal Gran Maestro Jean Parisot de Valette."}
{"id": "4801365", "revid": "110157", "url": "https://it.wikipedia.org/wiki?curid=4801365", "title": "Cattedrale della Resurrezione del Signore (Narva)", "text": "La cattedrale della Resurrezione del Signore (in russo: \"\u041d\u0430\u0440\u0432\u0441\u043a\u0438\u0439 \u0412\u043e\u0441\u043a\u0440\u0435\u0441\u0435\u043d\u0441\u043a\u0438\u0439 \u043a\u0430\u0444\u0435\u0434\u0440\u0430\u043b\u044c\u043d\u044b\u0439 \u0441\u043e\u0431\u043e\u0440\") \u00e8 la cattedrale ortodossa di Narva, in Estonia, \u00e8 sede dell'eparchia di Narva afferente al Patriarcato di Mosca nell'ambito della Chiesa ortodossa estone\nStoria.\nIl progetto di costruire la cattedrale risale al 1873 ma, a causa della mancanza di fondi, la costruzione \u00e8 stata rinviata a tempo indeterminato. La posa della prima pietra \u00e8 avvenuta solo il 5 agosto 1890, con la partecipazione dello zar Alessandro III. Il progetto \u00e8 dell'architetto Pavel Alisz, che ide\u00f2 l'edificio in stile neobizantino, diverso dalle chiese gi\u00e0 presenti nella citt\u00e0. I lavori di costruzione durarono fino al 1896. In quell'anno, il 17 novembre, l'Arcivescovo ortodosso di Riga consacr\u00f2 la chiesa.\nDurante la seconda guerra mondiale l'edificio \u00e8 stato gravemente danneggiato: il tetto \u00e8 stato distrutto, i vetri delle vetrate, gli altari e una delle pareti sono crollati colpiti da un missile, rendendo necessario un serio restauro, durante il quale le funzioni religiose si sono tenute nei sotterranei. Fino al 2010 la chiesa ha svolto il ruolo di seconda cattedrale della Chiesa ortodossa estone. Dal 2011, con l'erezione dell'eparchia di Narva, ne \u00e8 divenuta cattedrale."}
{"id": "4801373", "revid": "106908", "url": "https://it.wikipedia.org/wiki?curid=4801373", "title": "Galeota", "text": "Una galeota, galliot o galiote, era una nave storica, costruita in tre diverse tipologie, per navigare in mari dalle caratteristiche diverse."}
{"id": "4801374", "revid": "62748", "url": "https://it.wikipedia.org/wiki?curid=4801374", "title": "Galiot", "text": ""}
{"id": "4801375", "revid": "599013", "url": "https://it.wikipedia.org/wiki?curid=4801375", "title": "Aleksandar Kitinov", "text": "Carriera.\nOttenne il suo best ranking in singolare il 29 aprile 1996 con la 296\u00aa posizione, mentre nel doppio divenne il 15 novembre 1999, il 38\u00ba del ranking ATP.\nSpecialista del doppio, vinse in carriera tre tornei del circuito ATP su un totale di sette finali disputate. In coppia con lo statunitense Kent Kinnear, vinse nel 1997 il suo primo torneo: il Brighton International; in quell'occasione superarono la coppia formata dallo spagnolo Alberto Mart\u00edn e dal britannico Chris Wilkinson con il punteggio di 7-6, 6-2. Nel 2001, raggiunse in coppia con Nenad Zimonji\u0107 raggiunse il terzo turno del torneo di Wimbledon, miglior risultato ottenuto nei tornei del grande slam. Vinse inoltre tredici tornei dell'ATP Challenger Series e uno dell'ITF Men's Circuit.\nVenne convocato nel 1995 nella squadra macedone di Coppa Davis in due occasioni, con un bilancio complessivo di sei vittorie e tre sconfitte."}
{"id": "4801378", "revid": "121729730", "url": "https://it.wikipedia.org/wiki?curid=4801378", "title": "Orrilo", "text": "Orrilo \u00e8 un personaggio dell' \"Orlando innamorato\" e dell' \"Orlando Furioso\". \nIl personaggio.\nOrrilo \u00e8 un gigantesco ladrone che vive in una torre presso la foce del Nilo, difesa da coccodrilli; pu\u00f2 perire solo se gli viene reciso un capello fatato.\nNell'opera boiardesca, Orrilo aizza uno dei suoi coccodrilli contro Grifone e Aquilante, i due giovani eroi cristiani figli di Oliviero.\nIl poema di Ariosto, invece, narra la morte del ladrone. Il paladino Astolfo, dopo essere riuscito a fuggire dall'isola della fata Alcina, fa ritorno in Occidente per portare aiuto a Carlo Magno assediato dai Saraceni in Parigi. Giunto in Egitto, decide di affrontare Orrilo e lo decapita, venendo prontamente inseguito dal busto del gigante; riuscito ad allontanarsi, si mette a scotennare il capo di Orrilo, spezzando cos\u00ec tutti i capelli, compreso quello che lo teneva in vita: la testa e il tronco del ladrone cadranno quindi immediatamente a terra, esaurendo le funzioni vitali.\nIl motivo del capello fatato \u00e8 desunto dalla mitologia classica, con l'episodio del re Niso di Megara, di cui parla anche Ovidio nelle \"Metamorfosi\"."}
{"id": "4801379", "revid": "767487", "url": "https://it.wikipedia.org/wiki?curid=4801379", "title": "L'assedio delle sette frecce", "text": "L'assedio delle sette frecce (\"Escape from Fort Bravo\") \u00e8 un film del 1953 diretto da John Sturges.\nTrama.\nFort Bravo \u00e8 una prigione destinata a militari sudisti, guidata dal capitano Roper.\nDall'est arriva Carla Forester, ufficialmente in occasione del matrimonio della figlia del colonnello Owens, ma in realt\u00e0 per organizzare l'evasione di alcuni militari tra cui il capitano Marsh, suo innamorato. A tale scopo, la Forester non esita a servirsi delle attenzioni che le dimostra il capitano Roper.\nLa fuga riesce, ma il gruppo viene subito rintracciato dalla squadra guidata proprio dal capitano Roper. La vera minaccia \u00e8 per\u00f2 rappresentata dagli indiani Mescaleros che, a seguito di vari assalti, uccidono quasi tutti i militari. Carla riesce a riappacificarsi con Roper che, pur di trarla in salvo, si allontana dal rifugio per attirare l'attenzione degli indiani, ma proprio in quel momento arriva lo squadrone partito dal forte che mette in salvo i superstiti.\nProduzione.\nIl film, oltre a diverse sequenze girate in studio, ha numerose scene riprese in esterni, in particolare nella Death Valley."}
{"id": "4801398", "revid": "889336", "url": "https://it.wikipedia.org/wiki?curid=4801398", "title": "Daniel Carvajal Ramos", "text": ""}
{"id": "4801399", "revid": "1718925", "url": "https://it.wikipedia.org/wiki?curid=4801399", "title": "Promessa", "text": "Una promessa \u00e8 un impegno da parte di qualcuno a fare o non fare qualcosa. Una promessa pu\u00f2 essere fatta sotto forma di semplice affermazione oppure secondo modalit\u00e0 specifiche di un determinato rituale o, pi\u00f9 in generale, contesto.\nTipologie.\nCi sono molte specie di promesse. La promessa solenne \u00e8 caratterizzata dalla presenza di certi requisiti di forma o di sostanza, come la promessa di matrimonio o il giuramento militare; la promessa semplice non presenta questi requisiti e costituisce solo un fatto sociale. Le promesse possono essere unilaterali o reciproche; di norma, devono essere onorate se sono inserite in un contratto, secondo la massima latina \"pacta sunt servanda\". Una promessa particolare \u00e8 il voto religioso, che \u00e8 una promessa fatta a Dio e assume un carattere sacro. In politica ci sono anche le promesse elettorali.\nDiritto.\nDal punto di vista giuridico, la promessa consiste nella manifestazione dell'intenzione di fare o non fare qualcosa in futuro. La promessa deve essere indirizzata ad una controparte. La persona che manifesta l'intenzione si dice \"promittente\", la persona a cui la promessa \u00e8 indirizzata si dice \"promissario\".\nNel diritto, un contratto \u00e8 creato attraverso un processo di offerta e accettazione. Un'offerta entra in un contratto vincolante, che consiste in un'indicazione da parte dell'offerente e diventa legalmente vincolante dopo che l'accettante, cio\u00e8 la persona a cui l'offerta \u00e8 indirizzata, l'ha accettata nel modo indicato nell'offerta stessa. Una volta che l'accettazione ha avuto luogo, il contratto vincolante entra in vigore e le parti sono legalmente tenute ad accettarne i termini. Un contratto \u00e8 pertanto un'obbligazione legale volontariamente assunta. La parte che manca di eseguire i suoi obblighi previsti dal contratto \u00e8 detta inadempiente ed \u00e8 obbligata a compensare l'altra parte. La compensazione normalmente assume la forma del pagamento di una somma di denaro sufficiente a risarcire il danno subito dalla parte.\nFilosofia.\nAlcuni filosofi si sono occupati di stabilire regole per l'adempimento delle promesse. Immanuel Kant sosteneva che le promesse devono essere sempre mantenute, mentre alcuni consequenzialisti ritenevano che una promessa poteva essere rotta se ci\u00f2 fruttava benefici. Il filosofo inglese Iain King ha cercato di conciliare queste posizioni, suggerendo che le promesse devono essere mantenute a meno che valgano meno di altre nuove opzioni; ci\u00f2 richiede un cambiamento della situazione rilevante, imprevisto e ragionevolmente imprevedibile, che sia intervenuto dopo che la promessa \u00e8 stata fatta.\nSociologia.\nSecondo Charles Wright Mills, la promessa \u00e8 un'immagine ideologica che ci d\u00e0 la nostra societ\u00e0, a cui corrisponde il nostro impegno nei confronti della societ\u00e0 in cambio della prosperit\u00e0. L'esempio pi\u00f9 popolare di ci\u00f2 \u00e8 il cosiddetto sogno americano.\nPsicologia.\nAlcuni autori hanno esaminato le caratteristiche della promessa effettuando un paragone tra le promesse e le minacce. Secondo questi autori, entrambe sono altamente controllate da colui che le fa e tendono a convincere l'ascoltatore a fare o non fare qualcosa, tuttavia le prospettive per l'ascoltatore sono diverse: nel caso delle promesse si basano su una ricompensa, nel caso delle minacce su una punizione. Per questo motivo, le promesse sono percepite come positive, le minacce come negative. Certe caratteristiche sia delle promesse che delle minacce, come la forza e la credibilit\u00e0, influenzano la possibilit\u00e0 che esse abbiano successo oppure no.\nLe promesse possono ricadere sotto diverse categorie, ma hanno due componenti fondamentali: il tipo di attivit\u00e0 che la promessa impegna a fare e il contenuto della promessa stessa. La promessa pu\u00f2 dare la sicurezza che qualcosa \u00e8 pienamente garantita e anche l'incertezza che qualcosa non possa essere assicurato in un dato momento; questo pu\u00f2 creare nella nostra mente sia effetti positivi che negativi.\nPolitica.\nLe promesse elettorali vengono fatte durante le elezioni e consistono nella promessa da parte del candidato di garantire, in caso di elezione, un futuro migliore alla popolazione. Tuttavia, certe promesse sono fatte su basi poco realistiche, per cui \u00e8 difficile che vengano mantenute.\nScautismo.\nLa promessa scout \u00e8 una promessa che viene pronunciata dai novizi dopo un periodo in cui si \u00e8 verificato che quest'ultimo \u00e8 disposto ad appartenere al movimento. Ogni associazione scout ha un proprio testo, tuttavia quasi tutte hanno un riferimento al proprio onore, al dovere verso Dio e verso la patria e al rispetto e osservanza della legge scout. \u00c8 stata formulata da Robert Baden-Powell, fondatore dello scautismo."}
{"id": "4801400", "revid": "1718925", "url": "https://it.wikipedia.org/wiki?curid=4801400", "title": "Heinrich Berger", "text": "Biografia.\nI primi anni.\nHeinrich Berger nacque il 29 gennaio 1905 a Str\u00f6bitz, un sobborgo di Cottbus, nel Brandeburgo, figlio di un segretario doganale. Gi\u00e0 da studente, all'et\u00e0 di 17 anni, impar\u00f2 le procedure stenografiche e divenne stenografo nel 1926, durante gli studi di diritto civile presso la Friedrich-Wilhelms-Universit\u00e4t di Berlino.\nLa carriera civile.\nElemento di grande talento e uno dei migliori, fu nominato candidato stenografo dei sistemi Stolze-Schrey e Gabelsberger nel governo del distretto prussiano e da l\u00ec assegnato al governo del Reichstag nel 1938, dove registr\u00f2 anche le riunioni del comitato dopo che i nazisti salirono al potere. Partecip\u00f2 nel 1928 a una convenzione di stenografia e scrisse 440 sillabe per minuto. Negli anni venti e nei primi anni trenta vinse tutti i concorsi di stenografia a cui partecip\u00f2 e fu ritenuto il migliore stenografo del Reich. I suoi interessi, oltre alla professione e alla stenografia, erano l'opera e la vita di Balzac, e la musica classica, ma soprattutto la famiglia.\nNon era n\u00e9 un convinto nazista n\u00e9 un corruttore del popolo tedesco, bens\u00ec l'esatto opposto, un convinto cristiano, contrario ai principi e agli ideali del movimento. Rifiut\u00f2 sempre di iscriversi al partito nazista, non era interessato a ricoprire alcuna carica politica o militare con i nazisti, che gli negarono persino il dottorato in giurisprudenza nel 1932, non essendo idoneo a prestare il giuramento di professione al dittatore tedesco. La carriera come avvocato fu chiusa perch\u00e9 il tema delicato della tesi di laurea, \"Parola d'onore\", non corrispondeva all'ideologia antisemita del regime a causa dei riferimenti all'Antico Testamento.\nTuttavia, come tutto il corpo degli stenografi, composto da Kurt Peschel, Ludwig Krieger, Hans Jonuschat, Ewald Reynitz, Kurt Haagen, Karl Th\u00f6t e Heinz Buchholz, era tenuto nella massima considerazione dal F\u00fchrer per le sue eccezionali capacit\u00e0 professionali. Nel 1940, non si present\u00f2 volontariamente alla Wehrmacht, ma fu convocato come unico civile per il servizio amministrativo attorno a Hitler e, nel settembre 1942, dopo la crisi della guerra, fu inviato al F\u00fchrerhauptquartiere come assistente non ufficiale alle riunioni militari. Sebbene sia lui che la famiglia e gli amici rifiutassero le ideologie naziste, fu costretto ad accettare la funzione professionale al servizio dello Stato per non incorrere in ritorsioni e per garantire un reddito alla famiglia.\nCon la partecipazione alle riunioni del comando di Hitler, oltre agli atti di guerra, aveva una grande conoscenza anche dei crimini di guerra e contro l'umanit\u00e0 della Germania nazista, quindi da antinazista era consapevole che il F\u00fchrer e i suoi collaboratori fossero dei criminali. Tra le note originali che prese vi furono la conferenza militare sulla situazione mattutina del 1\u00ba febbraio 1943 alla Tana del Lupo, la discussione di Hitler con il generale feldmaresciallo Georg von K\u00fcchler il 30 dicembre 1943 alla Tana del Lupo e la conferenza militare sulla situazione serale del 18 giugno 1944 al Berghof.\nNel 1943, per scampare ai primi numerosi bombardamenti sulla capitale del Reich, si trasfer\u00ec con la famiglia da Lankwitz alla sicura Cottbus, dai parenti.\nLa morte.\nPer la coincidenza dell'assenza di un collega, dovette assumere il servizio di stenodattilografo con breve preavviso e unirsi alla fatale conferenza della Tana del Lupo il 20 luglio 1944. Solo tre giorni prima dell'attentato, era tornato da una breve vacanza estiva dall'inizio di luglio a Bad Ziegenhals, nell'Alta Slesia, l'ultima con la sua famiglia. Il giorno prima, non potendo credere che i russi stessero arrivando nella Prussia Orientale, scrisse ignaro in una lettera alla moglie: \"Ma non sai mai che cosa vuole il destino\".\nNella sala delle conferenze in legno, si trovava al lato opposto dal grande tavolo delle carte dove Hitler stava al centro e, fra i due uomini, vi era uno dei supporti del tavolo in pesante legno di quercia, contro il quale era stata poggiata la valigetta con la bomba del colonnello Claus Schenk von Stauffenberg. Il colonnello Heinz Brandt, nel tentativo di vedere meglio la mappa sul tavolo, urt\u00f2 la valigetta e con un piede la spost\u00f2 all'esterno del supporto, che venne cos\u00ec a trovarsi proprio sotto la parte del tavolo dove Berger lavorava.\nQuando sette minuti dopo, alle 12.42, la bomba destinata a Hitler esplose nel locale, essa gli stacc\u00f2 di netto entrambe le gambe e fu il pi\u00f9 gravemente ferito di tutti, essendo stato investito in pieno dall'esplosione. Il suo amico e collega, il secondo stenografo civile, Heinz Buchholz, lo tir\u00f2 fuori dal tavolo tra le macerie fumanti. Sanguinava a morte sul posto e fu trasportato nell'ospedale militare di Karlshof, presso Rastenburg. Sperava di sopravvivere, ma in caso di morte affid\u00f2 la moglie e i figli alle cure dell'amico.\nHitler sub\u00ec solo lievi ferite e lo nomin\u00f2 immediatamente per un alto grado di servizio civile, in modo che la vedova potesse ottenere un assegno mensile fino alla fine della guerra. Un gesto provvidente nei confronti dell'uomo ormai in fin di vita. I soccorritori non riuscirono a fermare l'emorragia e mor\u00ec in agonia per le gravi ferite riportate alle 17.00 dello stesso giorno. In seguito, morirono anche tre militari professionisti: il colonnello Brandt il giorno dopo, i generali G\u00fcnther Korten e Rudolf Schmundt il 22 luglio e il 1\u00ba ottobre. Dopo la sua morte, fu sostituito da un nazista, Gerhard Herrgesell.\nLa moglie rifiut\u00f2 un funerale di stato nazista, con un elogio pronunciato dal vice-cancelliere Hermann G\u00f6ring, e poich\u00e9 era un impiegato civile, la famiglia in lutto non ricevette alcuna pensione statale come i parenti degli altri tre ufficiali uccisi. Fu sepolto nel cimitero di Str\u00f6bitz, insieme alla moglie quarantanove anni dopo, il 2 aprile 1993, e la tomba esiste ancora oggi. I suoi genitori morirono nel 1946 dal dolore per la morte inutilmente precoce del figlio.\nVita privata.\nNel 1933, spos\u00f2 la venticinquenne Hertha, figlia di un maestro sarto, una donna cristiana come lui che aveva incontrato in una parrocchia, ed ebbe tre figli, che erano ancora dei bambini quando mor\u00ec: Wolfgang, Brigitta e Dorothea. La sua morte lasci\u00f2 la famiglia nella povert\u00e0 e, dopo la riunificazione, la repubblica federale non le riconobbe mai alcun emolumento, a differenza dei cospicui assegni passati alle famiglie dei congiurati: pur essendo morto nel corso delle sue funzioni professionali al servizio dello Stato, non era stato ucciso dai nazionalsocialisti, per cui la famiglia non aveva diritto ad alcuna pensione.\nCultura postuma.\nIl 20 luglio 1994, durante le celebrazioni per il cinquantenario dell'attentato a Berlino, con gesto umanamente e politicamente coraggioso, il presidente della repubblica federale, Roman Herzog, invit\u00f2 anche Wolfgang Berger a parteciparvi. Il figlio di Stauffenberg, Franz-Ludwig, era presente e Wolfgang lo avvicin\u00f2 per dirgli una parola di amicizia e di umana solidariet\u00e0, fra uomini che entrambi avevano perso i loro padri in quegli eventi. Quando il figlio di Stauffenberg cap\u00ec chi era, reag\u00ec male e url\u00f2 di non voler avere nulla a che fare con certa gente, con complici del nazismo."}
{"id": "4801403", "revid": "767487", "url": "https://it.wikipedia.org/wiki?curid=4801403", "title": "Paul Courtin", "text": "Carriera.\nNazionale.\nHa collezionato una presenza con la propria Nazionale."}
{"id": "4801408", "revid": "110157", "url": "https://it.wikipedia.org/wiki?curid=4801408", "title": "Lietuvos krep\u0161inio lyga 1996-1997", "text": "La Lietuvos krep\u0161inio lyga 1996-1997 \u00e8 stata la 4\u00aa edizione del massimo campionato lituano di pallacanestro maschile. La vittoria finale \u00e8 stata ad appannaggio dello \u017dalgiris Kaunas."}
{"id": "4801409", "revid": "36426", "url": "https://it.wikipedia.org/wiki?curid=4801409", "title": "Sisto IV nomina il Platina prefetto della biblioteca vaticana", "text": ""}
{"id": "4801411", "revid": "36426", "url": "https://it.wikipedia.org/wiki?curid=4801411", "title": "Musei della biblioteca apostolica vaticana", "text": ""}
{"id": "4801426", "revid": "89688", "url": "https://it.wikipedia.org/wiki?curid=4801426", "title": "Cavallo di battaglia", "text": "In ambito musicale, con l'espressione cavallo di battaglia, equivalente all'espressione inglese signature song, si intende la canzone (o le canzoni) con cui un cantante o un gruppo di fama ben consolidata nel tempo vengono maggiormente associati, identificati o riconosciuti dal pubblico, quella che suscita maggiori reazioni entusiastiche nella platea, indipendentemente dal fatto che l'artista o il gruppo possa aver inciso anche altri brani di successo nel corso della loro carriera.\nImportanza.\nLa scelta pu\u00f2 essere operata spontaneamente dal pubblico che ne decreta il successo, tuttavia non di rado \u00e8 parte di una strategia di marketing studiata e sviluppata dalla casa discografica per strutturare e consolidare nel tempo la carriera e la fama di un musicista o di una band, incentivarne le vendite e creare o rinforzare il rapporto con i \"fan\". Essa pu\u00f2 talvolta rivelarsi un'arma a doppio taglio per l'artista, il quale ne rimane per certi versi intrappolato, vedendosi di fatto costretto a eseguirla ad ogni esibizione, o venendo a lungo identificato con quel brano, pur avendone incisi numerosi altri."}
{"id": "4801437", "revid": "287204", "url": "https://it.wikipedia.org/wiki?curid=4801437", "title": "Liga ACB 1990-1991", "text": "La Liga ACB 1990-1991 \u00e8 stata la 35\u00aa edizione del massimo campionato spagnolo di pallacanestro maschile.\nLa stagione si \u00e8 conclusa con il Joventut Badalona vincitore del suo terzo titolo, e la retrocessione in LEB di Cajabilbao e Cajacanarias.\nRisultati.\nPlay-out.\nVerdetti: Cajabilbao e Canarias retrocesse in Primera Divisi\u00f3n"}
{"id": "4801438", "revid": "131145", "url": "https://it.wikipedia.org/wiki?curid=4801438", "title": "Elafrosauro", "text": ""}
{"id": "4801445", "revid": "217830", "url": "https://it.wikipedia.org/wiki?curid=4801445", "title": "Budweiser Shootout", "text": ""}
{"id": "4801462", "revid": "80339", "url": "https://it.wikipedia.org/wiki?curid=4801462", "title": "Monti dei Ciukci", "text": ""}
{"id": "4801463", "revid": "80339", "url": "https://it.wikipedia.org/wiki?curid=4801463", "title": "Monti dell'Anadyr'", "text": ""}
{"id": "4801464", "revid": "287204", "url": "https://it.wikipedia.org/wiki?curid=4801464", "title": "Golden League (ginnastica artistica)", "text": "La Golden League \u00e8 una competizione italiana di ginnastica artistica femminile, nata nel 2014. \u00c8 concepita per essere la competizione di massimo livello in Italia per l'artistica femminile.\n\u00c8 strutturata come una competizione internazionale, con una classifica a squadre, una individuale ed una di specialit\u00e0.\nVi partecipano le prime quattro squadre classificate nel Campionato di Serie A1 precedentemente conclusosi; inoltre, alle squadre sono assegnate altre 12 ginnaste, scelte dall'allenatore della Nazionale italiana, suddivise per sorteggio.\nI edizione.\nLe qualificate alla prima edizione sono:\nLe ginnaste convocate individualmente sono:\nJuniores:\nSeniores:\nIl sorteggio.\nIl sorteggio delle ginnaste individuali \u00e8 stato effettuato dal Direttore Tecnico Nazionale Enrico Casella.\nAlessia Leolini gareggia come individualista solo su due attrezzi.\nII edizione.\nLe qualificate alla seconda edizione sono:\nLe ginnaste convocate individualmente sono:\nJuniores:\nSeniores:\nIl sorteggio.\nIl sorteggio delle ginnaste individuali \u00e8 stato effettuato dal Direttore Tecnico Nazionale Enrico Casella.\nAdriana Crisci, Michela Redemagni\nSofia Bonistalli gareggia come individualista solo alle parallele e Giulia Bencini, gareggia come individuaista nel concorso generale individuale."}
{"id": "4801467", "revid": "113757", "url": "https://it.wikipedia.org/wiki?curid=4801467", "title": "Torre del Grifo", "text": ""}
{"id": "4801469", "revid": "1442080", "url": "https://it.wikipedia.org/wiki?curid=4801469", "title": "Giovanni Columbu", "text": " \nBiografia.\nGli esordi a Milano.\nGiovanni Columbu, artista e regista cinematografico. Nato a Nuoro nel 1949, vive e compie gli studi a Milano, si diploma al Liceo Artistico di Brera e si laurea alla Facolt\u00e0 di Architettura col massimo dei voti e la pubblicazione della tesi. \nNel 1967 con alcuni compagni di liceo, Paolo Rosa, Leonardo Sangiorgi, Tullio Brunone e Mario Godani, costituisce lo Studio G28, acronimo dell\u2019ubicazione in via Garibaldi 28, dove realizza opere di pittura, di scultura e di fotografia che trovano accoglimento in alcune gallerie milanesi e alla X Quadriennale di Roma. Nel 1976 assieme a Ettore Pasculli espone alla Galleria Toselli una serie di fotomontaggi sugli effetti criminalizzanti di alcune immagini che ricorrono nella cronaca nera. Qualche mese dopo, con Pasculli, Rosa e Brunone, costituisce il Laboratorio di Comunicazione Militante (LCM) che approfondisce la ricerca sulle distorsioni operate dai mass media e in generale sul rapporto tra arte e comunicazione sociale. Seguono mostre a Milano, alla Rotonda della Besana e al Palazzo della Permanente, poi alla Biennale di Venezia. La ricerca del LCM suscita l\u2019interesse di critici tra i quali Mario De Michelis, Tommaso Trini e Umberto Eco. Recentemente la stessa ricerca \u00e8 stata oggetto di nuovi studi curati da Angela Madesani e di altre esposizioni in diversi musei e gallerie. \nL\u2019esperienza televisiva.\nNel 1979 a seguito di un concorso pubblico si trasferisce a Cagliari per lavorare come programmista regista alla RAI. Realizza documentari e programmi televisivi caratterizzati da soluzioni visive e format innovativi. Alcuni documentari vengono acquistati da emittenti tv in diversi paesi del mondo. Tra questi \"Visos\" (in italiano \u201cSogni\u201d) e \"Villages and Villages\" con cui vince il Prix Europa nel 1989. Durante il montaggio di \"Visos\", girato in pellicola, comincia a optare per le immagini pi\u00f9 vere e vitali anche se grammaticalmente imperfette. Sulla realizzazione di \"Visos\" pubblica un libro con prefazione di Cesare Musatti.\nL\u2019impegno culturale.\nNegli anni 90, a seguito della progressiva chiusura delle programmazioni culturali regionali della RAI e in attesa che decolli il progetto di un primo film per il cinema, \u201cArcipelaghi\u201d, si presta a fare l\u2019Assessore alla cultura a Quartu Sant\u2019Elena, una citt\u00e0 di cui si dice che sarebbe un luogo in cui \u00e8 impossibile fare cultura a causa del forte degrado urbano e l\u2019assenza di luoghi di incontro. Columbu inventa degli spettacoli ambientati nei cortili delle antiche case contadine, le lollas. La formula riscuote successo. La citt\u00e0 vive un\u2019inaspettata stagione di fermento culturale e ritrova una centralit\u00e0 attestata dall\u2019inversione del pendolarismo col vicino capoluogo cagliaritano. Su questa esperienza pubblica il libro \"Lollas, la citt\u00e0 immateriale\" con prefazione di Renato Nicolini.\nIl cinema.\nNel 1999 si dimette dalla RAI. Avvia la produzione del film \"Arcipelaghi\" e in pochi mesi porta a compimento il film. Il cast \u00e8 composto da non attori che recitano in sardo. Il racconto \u00e8 svolto attraverso i ricordi dei protagonisti, la frammentazione temporale e la reiterazione delle scene che allude all\u2019incertezza della verit\u00e0. Seguono diversi documentari e nel 2012, dopo molte difficolt\u00e0 e una sottoscrizione pubblica, realizza il film \"Su Re\" tratto dai Vangeli. Dopo questa opera seconda le invenzioni sul linguaggio e i metodi emersi nel corso della lavorazione lo inducono a ritenere di dover ancora produrre l\u2019opera prima. Nel 2017 realizza il film \"Surbiles\" sulle donne vampiro della Sardegna. \nAttualmente lavora a un film di animazione.\nSulle inquadrature, scrive: \"Non devono essere belle ma invisibili, altrimenti disturbano\u201d. Sulla direzione degli attori: \u201cL\u2019atto cruciale non \u00e8 dirigerli ma sceglierli\". Sul metodo: \"Vale una sola volta, o poche volte, finch\u00e9 non viene capito. L\u2019insieme dei metodi serve a preparare gli interpreti e al contempo mantenere viva la loro impreparazione\". Sull\u2019uso della MDP: \"Evito che si limiti a seguire quello che accade. Mi piace che agisca come uno spirito che a volte anticipa gli accadimenti e a volte si distrae e si rivolge altrove\". Sulla seconda unit\u00e0 di ripresa: \"La sollecito a cercare un punto di vista che non favorir\u00f2, che non voglio e non devo conoscere, perch\u00e9 deve agire senza il mio consenso. Cos\u00ec amplio il limite della mia regia\".\nl suo primo lungometraggio \u00e8 del 2001, dal titolo \"Arcipelaghi\".\nIl suo secondo lungometraggio, \"Su Re\", \u00e8 stato distribuito dalla Sacher Distribuzione; ambientato in Sardegna, il film \u00e8 incentrato sulla passione di Cristo e i dialoghi sono in lingua sarda\nVita privata.\n\u00c8 padre dell\u2019attrice Simonetta Columbu interprete di diversi film e della serie televisiva \"Che Dio ci aiuti\". Figlio di Michele Columbu, letterato e politico sardista, e di Simonetta Giacobbe, scrittrice impegnata socialmente. \u00c8 anche nipote di Dino Giacobbe fondatore del Partito Sardo d'Azione assieme a Emilio Lussu e altri reduci della Prima Guerra Mondiale.\nEsperienze politiche.\n\u00c8 stato iscritto al Partito Sardo d'Azione di cui ritiene ancora validi i valori originari. Nel 2015 un gruppo di militanti gli chiede di candidarsi come segretario politico. La ragione dichiarata \u00e8 \"rendere possibile un rinnovamento\". Accetta e viene eletto. Nel congresso nazionale che si celebra alcuni mesi dopo, la parte che lo sostiene vince e lo nomina presidente del partito. La vittoria comporta un cambio ai vertici a cui per\u00f2 non segue il rinnovamento promesso. Nell\u2019aprile del 2017, in completo disaccordo con le posizioni prevalenti nel consiglio nazionale, si dimette, annulla l\u2019iscrizione al partito e torna a dedicarsi a tempo pieno al proprio lavoro di regista. Nel partito che fu di Emilio Lussu e di Camillo Bellieni, succede al segretario dimissionario Giovanni Colli."}
{"id": "4801470", "revid": "2047839", "url": "https://it.wikipedia.org/wiki?curid=4801470", "title": "Victor Lebow", "text": "\u00c8 noto soprattutto per la sua formulazione delle dinamiche del capitalismo consumistico americano, espressa nel 1955 con un articolo pubblicato sul \"Journal of Retailing\" intitolato \"Price competition in 1955\". L'articolo ricevette una certa attenzione gi\u00e0 poco dopo la sua comparsa, venendo menzionato dal sociologo Vance Packard nel suo lavoro \"The waste makers\" del 1960. Parti dell'articolo, ampiamente citate e commentate, sono state interepratate da diversi autori e attivisti (tra cui Annie Leonard, Alan Durning, Jonathon Porritt, David Suzuki) in maniera fuorviante e decontestualizzata come prova dell'esistenza di un \"piano\" ideato e attuato coscientemente dal mondo dell'imprenditoria e della politica nel secondo dopoguerra. Secondo tale interpretazione, poste dinanzi all'enorme surplus di capacit\u00e0 produttiva lascito dello sforzo bellico, queste componenti avrebbero coscientemente ideato e promosso un'idea di consumismo esasperato e basato sulla rapida sostituzione dei beni di consumo. Pi\u00f9 plausibilmente l'articolo, letto nella sua interezza e senza estrapolazioni \u00e8 semmai interpretabile quale una disamina contenente elementi di critica e spunti di riflessione relativamente a determinati aspetti delle dinamiche di mercato e del comportamento del consumatore statunitense, non quindi come un insieme di prescrizioni o linee guida aventi le finalit\u00e0 di definire le modalit\u00e0 di attuazione di un meccanismo calato dall'alto.\nBiografia.\nDopo aver ricoperto le posizioni di vice presidente della Kayser-Roth Corporation e di direttore della Faberg\u00e9 si ritir\u00f2 dall'attivit\u00e0 professionale sul finire degli anni cinquanta. In seguito collabor\u00f2 con il movimento per i diritti civili. \u00c8 stato autore di un libro intitolato \"Free Enterprise, the Opium of the American People\", pubblicando inoltre vari articoli su periodici quali \"The Nation\", \"Challenge\", e \"The Progressive\".\n\"La competizione dei prezzi\" del 1955.\nLe parole di Lebow divenute pi\u00f9 celebri furono espresse in un articolo del 1955 intitolato \"Price competition in 1955\", apparso nell'edizione primaverile del \"Journal of Retailing\", una rivista specializzata in vendita al dettaglio. Nel suo articolo discuteva il costo del mantenimento dello stile di vita americano nel 1955, e l'effetto che questo costo aveva sui profitti di vendita al dettaglio. Cos\u00ec scrisse Lebow:\nNella cultura di massa.\nLe idee enunciate da Lebow sono state citate in una serie di articoli, documentari e ricerche negli anni a seguire la loro pubblicazione, anche in tempi recenti. \u00c8 citato nel libro \"Quanto basta: la societ\u00e0 dei consumi e il futuro della Terra\" di Alan Durning del \"Worldwatch Institute\". \nPi\u00f9 recentemente le sue parole sono state citate in \"La storia delle cose\", un documentario prodotto nel 2007 e basato sul ciclo vitale dei beni e dei servizi sul nostro pianeta e sul loro impatto ambientale.\nL'articolo di Lebow \u00e8 citato e commentato in due opere dell'economista e filosofo francese Serge Latouche: il libro del 2007 \"Petit trait\u00e9 de la d\u00e9croissance sereine\" (nota in italiano come \"Breve trattato sulla decrescita serena\") e quello del 2012 \"Bon pour la casse : Les d\u00e9raisons de l'obsolescence programm\u00e9e\" (tradotto in italiano con il titolo \"Usa e getta: Le follie dell\u2019obsolescenza programmata\")."}
{"id": "4801480", "revid": "298229", "url": "https://it.wikipedia.org/wiki?curid=4801480", "title": "Campioni italiani assoluti di atletica leggera - 3000 metri siepi femminili", "text": "Questa pagina raccoglie un elenco di tutte le campionesse italiane dell'atletica leggera nei 3000 metri siepi, specialit\u00e0 che entr\u00f2 nel programma femminile dei campionati nel 2001."}
{"id": "4801481", "revid": "74173", "url": "https://it.wikipedia.org/wiki?curid=4801481", "title": "Il Crepuscolo (1850)", "text": "Il Crepuscolo, \"Rivista settimanale di scienze, lettere, arti, industria e commercio\" fu un periodico settimanale pubblicato a Milano dal 6 gennaio 1850 al 25 dicembre 1859. L'editore fu all'inizio \"Antonio Arzone\", poi subentr\u00f2 Carlo Tenca che in seguito ne divenne anche direttore. Usciva la domenica ed era composto da 4 pagine del formato 51\u00a0cm per 37,5\u00a0cm, in seguito arriv\u00f2 a 12 pagine.\nFu una rivista scientifica e letteraria in cui scrissero anche importanti esponenti del Risorgimento tra questi Carlo Cattaneo, padre del federalismo italiano, Giuseppe Zanardelli, Emilio Visconti Venosta, Eugenio Salomone Camerini, Tullo Massarani. Cess\u00f2 le pubblicazioni il 25 dicembre 1859, n\u00b0 27 anno X."}
{"id": "4801484", "revid": "767487", "url": "https://it.wikipedia.org/wiki?curid=4801484", "title": "Benno Moiseiwitsch", "text": "Biografia.\nNato ad Odessa, Moiseiwitsch cominci\u00f2 i suoi studi all'et\u00e0 di sette anni all'Odessa Music Academy. Vinse il premio Anton Rubinstein a soli nove anni. Successivamente prese lezioni a Vienna da Teodor Leszetycki. Fece la sua prima esibizione a Londra nel 1909 ed ebbe il suo debutto negli Stati Uniti d'America nel 1919. Si stabil\u00ec in Inghilterra e prese la cittadinanza britannica nel 1937.\nMoiseiwitsch ricevette il titolo di commendatore dell'Ordine dell'Impero Britannico (CBE) nel 1946, per l'importante contributo fornito durante la seconda guerra mondiale e consistente in centinaia di esibizioni per le truppe e le associazioni benefiche.\nSpos\u00f2 Daisy Kennedy, una violinista e concertista australiana, dalla quale ebbe due figlie: Sandra e la scenografa Tanya Moiseiwitsch, ed un figlio: Bruno.\nEra un amico di Nikolaj Metner al quale commission\u00f2 il Piano Concerto No. 3 \"Ballade\" (1940-1943).\nStile.\nMoiseiwitsch era particolarmente noto per le sue interpretazioni del repertorio tardo romantico, specialmente per lavori di Sergej Rachmaninov (che era un ammiratore del suo modo di suonare e definisce Moiseiwitsch come suo \"erede spirituale\"). Al pianoforte Moiseiwitsch era conosciuto per la sua eleganza, poesia, lirismo, brillantezza, libert\u00e0 ritmica e virtuosismo."}
{"id": "4801489", "revid": "1005847", "url": "https://it.wikipedia.org/wiki?curid=4801489", "title": "\u0116kiatap", "text": "L'\u0116kiatap (; anche \"\u0116kviatap\") \u00e8 un fiume del Circondario autonomo della \u010cukotka, nell'Estremo oriente russo, tributario del mare dei Ciukci.\nHa origine dal versante settentrionale dell'altopiano dei Ciukci; scorre con direzione mediamente settentrionale drenando la sezione centrale dell'altopiano, fino a sfociare nella parte occidentale del mare dei Ciukci.\nL'\u0116kiatap attraversa una regione quasi disabitata, dal clima molto rigido e coperta dalla tundra artica; non incontra alcun centro urbano rilevante lungo tutto il suo percorso. Il fiume \u00e8 gelato per lunghi periodi ogni anno, in media da met\u00e0 autunno all'inizio dell'estate."}
{"id": "4801490", "revid": "80339", "url": "https://it.wikipedia.org/wiki?curid=4801490", "title": "\u0116kviatap", "text": ""}
{"id": "4801491", "revid": "80339", "url": "https://it.wikipedia.org/wiki?curid=4801491", "title": "Ekviatap", "text": ""}
{"id": "4801492", "revid": "287204", "url": "https://it.wikipedia.org/wiki?curid=4801492", "title": "Ekiatap", "text": ""}
{"id": "4801493", "revid": "486946", "url": "https://it.wikipedia.org/wiki?curid=4801493", "title": "Vini Fantini-Selle Italia", "text": ""}
{"id": "4801507", "revid": "61051", "url": "https://it.wikipedia.org/wiki?curid=4801507", "title": "DG Flugzeugbau DG-800 S", "text": ""}
{"id": "4801519", "revid": "287204", "url": "https://it.wikipedia.org/wiki?curid=4801519", "title": "Johann Ernst Eberlin", "text": "Biografia.\nRicevette una prima formazione musicale presso il Ginnasio dei Gesuiti di San Salvatore ad Augusta nel 1712, sotto la guida di Georg Egger e Balthasar Siberer. Studi\u00f2 anche legge presso l'universit\u00e0 benedettina di Salisburgo, tra il 1721 e il 1723.\nNel 1727 divenne organista per il conte Leopold von Firmian (poi arcivescovo di Salisburgo). Dal 1749 ha ricoperto la carica di Domkapellmeister. "}
{"id": "4801520", "revid": "729019", "url": "https://it.wikipedia.org/wiki?curid=4801520", "title": "Invasione di Algeri (1830)", "text": "L'invasione di Algeri del 1830 fu un'operazione militare su larga scala con la quale il Regno di Francia, sotto Carlo X, invase e conquist\u00f2 la Reggenza di Algeri allora sotto il dominio dell'Impero ottomano. Algeri era vassallo degli ottomani sin dalla Conquista di Algeri del 1529 da parte di Hayreddin Barbarossa.\nNel 1827 un incidente diplomatico, il cosiddetto \"caso del ventaglio\", serv\u00ec da pretesto per iniziare un blocco del porto di Algeri. Dopo tre anni di blocco e un incidente pi\u00f9 grave in cui venne bombardata una nave francese che trasportava un ambasciatore con una proposta di negoziati, i francesi decisero che era necessaria un'azione pi\u00f9 energica. Carlo X aveva anche bisogno di distogliere l'attenzione dalle turbolente vicende interne francesi che culminarono con la sua deposizione durante le successive fasi dell'invasione nella rivoluzione di Luglio.\nL'invasione inizi\u00f2 il 5 luglio 1830 con un bombardamento navale eseguito dalla flotta comandata dall'ammiraglio Duperr\u00e9, e uno sbarco di truppe sotto il comando di Louis Auguste Victor de Ghaisne, conte di Bourmont. I francesi sconfissero velocemente le truppe di Hussein Dey, governatore ottomano, ma si diffuse una resistenza dei nativi. Ci\u00f2 provoc\u00f2 una lunga campagna militare, durata pi\u00f9 di quarantacinque anni, per sradicare l'opposizione popolare alla colonizzazione. La cosiddetta \"pacificazione\" fu caratterizzata dalla resistenza di figure come Ahmed Bey, Abd el-Kader e Lalla Fadhma n'Soumer.\nL'invasione segn\u00f2 la fine di molti secoli di dominio ottomano in Algeria e l'inizio dell'Algeria francese. Nel 1848, i territori conquistati intorno ad Algeri vennero organizzati in tre dipartimenti, definendo i territori della moderna Algeria.\nAntefatto.\nDurante le guerre napoleoniche, l'Algeria ottomana benefici\u00f2 in maniera notevole del commercio nel Mediterraneo, e delle massicce importazioni di cibo dalla Francia, acquistate a credito. La Restaurazione francese limit\u00f2 il commercio, mentre il Mediterraneo era completamente controllato dalla British Royal Navy e dalla ricostruita Marina francese. Il dey tent\u00f2 di rimediare al decremento dei suoi introiti aumentando le tasse, creando resistenza nei contadini e aumentando l'instabilit\u00e0 nel paese, cosa che port\u00f2 a una diffusa pirateria contro il trasporto dall'Europa e dai giovani Stati Uniti d'America. Questo a sua volta port\u00f2 alla prima e alla seconda guerra barbaresca, culminata nell'agosto 1816, quando Lord Exmouth esegu\u00ec il bombardamento navale di Algeri.\nLa larga impopolarit\u00e0 della Restaurazione francese rese la Francia instabile. Nel tentativo di distrarre i sudditi dagli affari domestici, re Carlo X decise di iniziare una politica coloniale.\nNel 1827, Hussein Dey, governatore ottomano dell'Algeria, chiese ai francesi di saldare un debito, vecchio di trentuno anni, contratto nel 1799 per acquisti di rifornimenti per le truppe della napoleonica campagna d'Egitto. Il console francese, Pierre Deval, rifiut\u00f2 di dare una risposta soddisfacente al dey, e in un impeto di rabbia, Hussein Dey tocc\u00f2 il console con il suo ventaglio. Carlo X us\u00f2 questo come pretesto per avviare un blocco contro il porto di Algeri. Il blocco dur\u00f2 tre anni, ed era soprattutto a scapito dei mercanti francesi che non potevano fare affari con Algeri, mentre i pirati barbareschi erano in grado di eludere il blocco. Quando la Francia, nel 1829, invi\u00f2 un ambasciatore al dey con una proposta per i negoziati, questi rispose con il fuoco dei cannoni diretto verso una delle navi del blocco. La Francia quindi stabil\u00ec che era necessaria un'azione pi\u00f9 energica.\nRe Carlo X decise di organizzare una spedizione punitiva sulle coste di Algeri per punire la \"impudenza\" del dey, nonch\u00e9 per sradicare i corsari barbareschi che avevano usato Algeri come un rifugio sicuro. La parte navale dell'operazione venne affidata all'ammiraglio Duperr\u00e9, che la sconsigli\u00f2 trovandola troppo pericolosa, ma gli venne comunque affidato il comando della flotta. Le operazioni di terra vennero affidate a Louis Auguste Victor de Ghaisne, conte di Bourmont.\nIl 16 maggio, una flotta di 103 navi da guerra e 464 navi per il trasporto delle truppe, part\u00ec da Tolone, trasportando 37 612 uomini armati. Il territorio era ben noto, grazie alle osservazioni fatte durante il Primo Impero, e venne scelto Sidi Ferruch come luogo di sbarco, a 25 chilometri ad ovest di Algeri.\nL'avanguardia della flotta giunse ad Algeri il 31 maggio, ma l'intera flotta giunse soltanto il 14 giugno.\nInvasione.\nLe truppe francesi sbarcarono a Sidi Ferruch il 14 giugno 1830 incontrando una minima opposizione. Nel giro di pochi giorni, tuttavia, le truppe algerine dell'Alcalde cominciarono a sollevarsi contro gli invasori. Il 18 giugno, Hussein Dey assembl\u00f2 un esercito di 10 000 uomini, composto da 1 000 giannizzeri, 5 000 mori e 3 000 arabi e berberi di Orano, Titteri e Medea. Bourmont mantenne con facilit\u00e0 il contrattacco fino al 28 giugno, quando vennero sbarcate le armi di assedio, rendendo cos\u00ec possibile attaccare Algeri.\nSultan-Khalessi, il principale difensore della citt\u00e0, venne attaccato il 29 giugno e cadde il 4 luglio. Il Bey inizi\u00f2 i negoziati, che portarono alla sua capitolazione il giorno successivo. Allo stesso tempo, in Francia, la rivoluzione di Luglio port\u00f2 alla deposizione di Carlo X. Truppe francesi entrarono in citt\u00e0 il 5 luglio, ed evacuarono la Casbah il 7 luglio. I francesi avevano subito 415 perdite umane.\nIl \"Dey\" venne esiliato a Napoli e alcuni giannizzeri nell'Impero ottomano. Bourmont insedi\u00f2 immediatamente un consiglio comunale e un Comitato governativo per amministrare la citt\u00e0.\nPrima che venisse insediato il nuovo governo di Algeri, Bourmont colp\u00ec Blida e occup\u00f2 Bona e Orano ai primi di agosto. L'11 agosto, la notizia della rivoluzione di luglio raggiunse Algeri, ed a Bourmont fu chiesto di giurare fedelt\u00e0 al successore di Carlo, Luigi Filippo ma egli si rifiut\u00f2. Venne quindi sollevato dal comando e sostituito dal generale Bertrand Clausel il 2 settembre. Vennero avviati negoziati con i Bey di Titteri, Orano e Costantina per imporre un protettorato francese."}
{"id": "4801524", "revid": "767487", "url": "https://it.wikipedia.org/wiki?curid=4801524", "title": "Renato Pasturenti", "text": "Carriera.\nArbitro.\nDivenne arbitro nel 1930; in seguito si trasfer\u00ec prima a Merano e poi a Bolzano, dove contribu\u00ec alla fondazione della sezione arbitrale locale e continu\u00f2 ad arbitrare parallelamente all'attivit\u00e0 di insegnante nelle scuole superiori.\nUna delle prime gare da lui dirette in Prima Divisione fu - (1-0) del 10 marzo 1935.\nAllenatore.\nTorn\u00f2 a Voghera nel 1943, e allen\u00f2 per due stagioni in Serie B nella Vogherese nelle stagioni 1946-1947 e 1947-1948. In seguito ricopr\u00ec fino al 1952 il ruolo di segretario della Vogherese.\nDirigente arbitrale.\nDal 1952 al 1956 fu presidente della sezione A.I.A. di Voghera, ruolo che abbandon\u00f2 nel 1956 quando venne incaricato di ricoprire il ruolo di rappresentante A.I.A. presso il giudice sportivo della Lega Nazionale, posizione che mantenne fino al 1962; in seguito venne nominato Commissario Arbitri della Lega Nazionale Professionisti, incarico che ricopr\u00ec dal 1966 al 1971.\nDal 1972 al 1980 ricopr\u00ec la carica di Vice Presidente dell'A.I.A., mentre dal 1988 al 1990 fu nominato quale membro della commissione consultiva della Presidenza A.I.A.; diresse per oltre dieci anni i corsi di perfezionamento e quelli per la formazione dei dirigenti arbitrali che si svolsero a Coverciano.\nParallelamente a queste attivit\u00e0, fu anche delegato UEFA dell'A.I.A. dal 1972 al 1983 e Presidente della Commissione Disciplina dell'A.I.A. dal 1981 al 1987. Nel 1992 venne nominato dirigente onorario della FIGC."}
{"id": "4801525", "revid": "838137", "url": "https://it.wikipedia.org/wiki?curid=4801525", "title": "Gesualdo Nicola Loschirico", "text": "Biografia.\nNacque a Cardinale il 2 novembre 1823 e ricevette l'ordine sacro nei frati cappuccini il 19 dicembre 1846. Dal 1869 divenne provinciale dei cappuccini.\nIl 12 maggio 1879 fu nominato vescovo di Gallipoli da papa Leone XIII; ricevette la consacrazione episcopale il 22 maggio 1879 per l'imposizione delle mani di Raffaele Monaco La Valletta, cardinale presbitero di Santa Croce in Gerusalemme.\nIl 27 febbraio 1880 fu nominato arcivescovo di Acerenza e Matera.\nMor\u00ec a Matera il 30 marzo 1890.\nGenealogia episcopale.\nLa genealogia episcopale \u00e8:"}
{"id": "4801532", "revid": "767487", "url": "https://it.wikipedia.org/wiki?curid=4801532", "title": "That Lady", "text": "That Lady \u00e8 una canzone R&amp;B pubblicata nel 1973 come singolo dagli The Isley Brothers sotto la loro casa di produzione T-Neck Records. Il brano, che divent\u00f2 una hit degli anni settanta e anche uno dei pezzi pi\u00f9 conosciuti del gruppo, era gi\u00e0 noto nel 1964, periodo nel quale era frequentemente eseguito dal vivo (con il titolo \"Who's That Lady?\" e in stile dei The Impressions). \nDopo aver firmato un contratto con la Epic Records, i membri pi\u00f9 anziani del gruppo (O'Kelly Isley, Jr., Rudolph Isley e Ronald Isley) fecero entrare come membri ufficiali i pi\u00f9 giovani della famiglia, ovvero il chitarrista Ernie Isley, il bassista Marvin Isley e il tastierista Chris Jasper. Come a sottolineare questo cambiamento, il gruppo si diede il soprannome di \"3 + 3\" , che esplica da un lato i tre cantanti originali e dall'altro i tre strumentisti reclutati, titolo che verr\u00e0 in seguito dato all'album che venne prodotto in quell'anno.\nThe Isley Brothers, dopo essere stati ispirati dal musicista Carlos Santana, entrarono nello studio di registrazione di Burbank per incidere \"Who's That Lady?\", che, dopo varie sessions, si trasform\u00f2 in un latin rock molto percussivo, ricco di strumenti (congas e organo elettrico sono quelli pi\u00f9 evidenti di tutto l'assortimento) e suddiviso in due parti (una cantata e una strumentale contenente un lungo assolo di chitarra). Questo rinnovamento richiese per\u00f2 molto impegno, voglia di cambiare e un duro lavoro di squadra: i due fratelli Isleys pi\u00f9 giovani e Jasper riscrissero la base strumentale; quelli maggiori rinnovarono le loro armonie, soprattutto Ronald, che acquis\u00ec un tono di voce molto pi\u00f9 agevole dell'originale e Ernie Isley per il suo assolo di chitarra (considerato uno degli elementi chiave dell'album \"3 + 3\") decise di imitare Jimi Hendrix e Santana.\nLa canzone divenne il loro primo singolo ad aver raggiunto la Top 10 (se si esclude \"It's Your Thing\" del 1969) e a posizionarsi al numero due nella \"chart pop singles\" e nella \"R &amp; B Singles US chart\" e al numero sei nella \"pop chart\". Fu anche un successo d'oltre oceano, poich\u00e9 raggiunse il quattordicesimo posto della classifica del Regno Unito.\n\"That Lady\" \u00e8 stata posizionata al numero 357 della lista delle 500 migliori canzoni di tutti i tempi stilata dalla rivista britannica Rolling Stone .\nCover.\nNel 2001, lo strumentista Peter White ottenne un discreto successo con una cover di \"That Lady\" proveniente dall'album \"Glow\"."}
{"id": "4801533", "revid": "712828", "url": "https://it.wikipedia.org/wiki?curid=4801533", "title": "Capitoli di The World God Only Knows", "text": "Questa \u00e8 la lista dei capitoli del manga , scritto ed illustrato da Tamiki Wakaki. La serie segue le avventure di Keima Katsuragi, uno studente che frequenta le scuole superiori il quale, per aver inconsapevolmente accettato un contratto con l'Inferno, \u00e8 costretto a catturare degli spiriti malvagi dispersi nella sua citt\u00e0 insieme ad Elsie, una demone inviata con lo scopo di assisterlo nella missione.\nLa serie \u00e8 stata serializzata da Shogakukan sulla rivista \"Weekly Sh\u014dnen Sunday\" dal 9 aprile 2008 al 23 aprile 2014. I 268 capitoli del manga sono stati raccolti in 26 volumi in formato \"tank\u014dbon\", pubblicati in Giappone da Shogakukan, e il primo volume fu pubblicato l'11 luglio 2008. L'editore Star Comics ha pubblicato l'edizione italiana del manga tra l'8 marzo 2012 e il 10 giugno 2015. Dei 26 volumi che compongono l'opera, i primi dodici sono stati pubblicati a cadenza mensile e i successivi a cadenza bimestrale.\nI capitoli sono riportati con il titolo dato dalla Star Comics nell'edizione italiana del manga, seguito dal proprio titolo originale giapponese e la relativa trascrizione in \"r\u014dmaji\". Per tutti i titoli dei capitoli in lingua inglese, viene anche riportata una traduzione in italiano non ufficiale."}
{"id": "4801540", "revid": "767487", "url": "https://it.wikipedia.org/wiki?curid=4801540", "title": "Silvio Secchi", "text": "Caratteristiche tecniche.\nHa giocato come terzino, centromediano e centro-attacco.\nCarriera.\nGiocatore.\nInizi\u00f2 a giocare nel 1910 nell'Associazione Studentesca del Calcio Modena. essendone uno dei fondatori. Continu\u00f2 nel stagione 1912-1913, dopo la fondazione della societ\u00e0 a seguito della fusione con l'Audax FBC, nel campionato di Prima Categoria, la massima serie dell'epoca; rimase in squadra fino alla stagione 1916-1917, tutte disputate in massima serie, oltre a partecipare alla Coppa Federale del 1915-1916 e alla Coppa Emiliana, vinta nel 1916-1917, per poi chiudere al termine della Prima guerra mondiale.\nAllenatore.\nNella stagione 1912-1913 ricopr\u00ec il doppio ruolo di giocatore ed allenatore in massima serie: fu quindi anche il primo allenatore nella storia del Modena; a partire dalla stagione successiva venne tuttavia sostituito in panchina da John Robert Roberts. Negli anni '20 fu il primo allenatore della storia del Crevalcore. In seguito allen\u00f2 nuovamente il Modena in Serie B nella prima parte della stagione 1935-1936, nella quale fu sostituito a campionato in corso da \u00c1rp\u00e1d Haj\u00f3s."}
{"id": "4801541", "revid": "1573940", "url": "https://it.wikipedia.org/wiki?curid=4801541", "title": "Coris aurilineata", "text": "Coris aurilineata \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'Australia, nell'oceano Pacifico occidentale. Nuota tra 3 e 10 m di profondit\u00e0 in aree con fondali sabbiosi poco al di fuori delle barriere, spesso ricche di alghe.\nDescrizione.\nPresenta un corpo abbastanza allungato, compresso lateralmente, con la testa dal profilo appuntito. La lunghezza massima registrata \u00e8 di 14\u00a0cm. I maschi adulti si distinguono dalle femmine per l'assenza di macchie nere sulla pinna dorsale, che \u00e8 bassa e lunga. La colorazione \u00e8 a righe orizzontali verdi e rosse-arancioni, e la pinna caudale, dal margine arrotondato, \u00e8 degli stessi colori del corpo. La base delle pinne pettorali \u00e8 gialla.\nBiologia.\nComportamento.\nNuota in banchi composti solitamente da pochi esemplari.\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova.\nConservazione.\nQuesta specie non \u00e8 particolarmente ricercata negli acquari n\u00e9 per la pesca e parte del suo areale coincide con delle aree marine protette, quindi viene classificata come \"a rischio minimo\" (LC) dalla lista rossa IUCN."}
{"id": "4801547", "revid": "729019", "url": "https://it.wikipedia.org/wiki?curid=4801547", "title": "Tranvia Bari-Carbonara-Ceglie", "text": "La tranvia Bari-Carbonara-Ceglie fu costruita nel 1909 come collegamento extraurbano fra Bari e i sobborghi a sud della citt\u00e0, al tempo comuni autonomi. Nel 1928 gli stessi furono integrati nel capoluogo e conseguentemente la linea, che nel frattempo visse diversi cambiamenti di gestione, divenne parte integrante della rete urbana fino alla sua trasformazione in filovia, avvenuta nel 1952.\nStoria.\nIl 12 aprile 1908 la Societ\u00e0 Elettrica Barese (SEB), azienda che aveva dotato di pubblica illuminazione la citt\u00e0, avanz\u00f2 istanza per la costruzione e l'esercizio di \"una tranvia a scartamento di un metro da Bari per Carbonara a Ceglie con trazione elettrica\". Il progetto esecutivo dell'opera fu approvato dal Consiglio superiore dei lavori pubblici il 18 agosto 1909.\nIl 26 luglio 1909 veniva dunque inaugurata la linea che da piazzetta Sant'Antonio conduceva a Carbonara e Ceglie.\nIl 1\u00ba settembre 1919 la SEB sospese i servizi, i quali furono municipalizzati e affidati in gestione alla nuova azienda Tranvie Elettriche Municipali (TEM) con decorrenza 16 agosto 1921.\nI comuni di Carbonara di Bari e Ceglie del Campo furono aggregati al Comune di Bari, quali frazioni, con Regio Decreto n.364 del 16 febbraio 1928; su domanda avanzata dalla direzione\ndelle Tramvie Elettriche Municipali di Bari la tranvia venne dunque \"declassata\" con Regio decreto n. 761 del 28 aprile del medesimo anno e inserita come linea 4 della rete urbana di Bari.\nL'ultimo cambiamento di amministrazione avvenne nel 1938: nel giugno di tale anno l'appalto, successivamente rinnovato nel 1946, per la gestione dei servizi di trasporto urbano fu affidata alla SAER, societ\u00e0 gi\u00e0 attiva in diverse altre citt\u00e0 e province italiane. Il 1\u00ba luglio la stessa SAER inaugur\u00f2 le prime due linee circolari del servizio filoviario.\nIl periodo che segue \u00e8 caratterizzato da un crescente malcontento che non risparmia i servizi pubblici, portando le cronache locali a registrare che \"(...) alcune linee, come la Bari-Carbonara-Ceglie, (...) sono servite cos\u00ec male da far pensare pi\u00f9 a carri per trasporto bestiame che a servizio per il trasporto pubblico\". La situazione per la tranvia migliora paradossalmente nel 1948, quando in occasione dello smantellamento della rete urbana \nfu recuperato materiale, fra cui le pi\u00f9 moderne vetture fino ad allora impiegate sulla linea del Lido, che consent\u00ec il potenziamento della linea di Carbonara; contestualmente il servizio divenne pi\u00f9 celere e pi\u00f9 frequente, in virt\u00f9 di alcuni raddoppi di binario che furono realizzati.\nNel 1952, in un clima generale sfavorevole alla presenza di sistemi di trasporto su rotaia, la tranvia venne definitivamente chiusa e trasformata nella linea filoviaria 4, inaugurata il 12 marzo dello stesso anno.\nCaratteristiche tecniche.\nLa tranvia, realizzata a scartamento metrico come il resto della rete urbana, misurava 6,968 km di percorso ed era elettrificata alla tensione continua di 550 volt\nIl percorso, che durante gli anni venne progressivamente raddoppiato su strada rinnovata e rettificata, si snodava da piazzetta sant'Antonio, poco a est rispetto alla stazione ferroviaria per poi, sottopassata la ferrovia Adriatica e interessata l'extramurale Capruzzi, si immetteva in corso Benedetto Croce sulla lunga direttrice, attuale corso Alcide De Gasperi, che attraversando il quartiere Carrassi conduceva a Carbonara di Bari e Ceglie del Campo."}
{"id": "4801556", "revid": "767487", "url": "https://it.wikipedia.org/wiki?curid=4801556", "title": "The Beatles Beat", "text": "The Beatles Beat \u00e8 la prima raccolta tedesca dei Beatles; \u00e8 stata pubblicata nel 1964 dalla Odeon, solamente in formato monofonico, con il numero di serie O 83692.\nTracce.\nLato A\nLato B"}
{"id": "4801568", "revid": "110157", "url": "https://it.wikipedia.org/wiki?curid=4801568", "title": "Resa dei conti", "text": " \nResa dei conti \u00e8 un libro di Petros Markar\u012bs pubblicato in Italia nel 2013 da Bompiani.\n\u00c8 l'ottavo romanzo della serie dedicata al commissario Kostas Charitos.\nTrama.\nCon il Capodanno 2014, Grecia, Spagna ed Italia abbandonano l'Euro. Mentre si iniziano a vedere le prime tragiche conseguenze di questa scelta, vengono commessi 3 omicidi con dinamiche similari. Le vittime sono un imprenditore, un professore universitario ed un sindacalista con un passato comune: erano studenti del Politecnico quando si sono ribellati alla dittatura dei colonnelli.\nLa Polizia pensa che il mandante vada cercato tra i militanti dell'estrema destra ma il commissario Charitos non ne \u00e8 convinto. Le indagini lo hanno portato a conoscere le famiglie delle vittime, rivelando come i figli si siano allontanati dai padri in forte dissenso con il loro comportamento. In contrasto con il passato rivoluzionario si delinea un presente fatto di giochi di potere, soprusi ed intrallazzi.\nCharitos scopre che un compagno di studi, ricomparso dal nulla, aveva iniziato a ricattarli. La soluzione del caso sembra ovvia ma Charitos capisce che manca ancora un tassello perch\u00e9 tutto sia chiaro (anche se indimostrabile)."}
{"id": "4801570", "revid": "123455140", "url": "https://it.wikipedia.org/wiki?curid=4801570", "title": "International Viola Society", "text": "La International Viola Society (nota anche come IVS) \u00e8 un'organizzazione internazionale dedicata alla viola e ai suoi esecutori. Ha sede a Berlino e tra i suoi obiettivi vi sono quelli di sostenere gli esecutori promettenti per favorire lo sviluppo di eccellenze, anche tramite premi e concorsi, e curare la ricerca storica sullo strumento e sul suo repertorio. La societ\u00e0 ha pubblicato dal 1979 al 1994 il \"Viola Yearbook\", un annuario multilingua dedicato alla viola e ai suoi musicisti, e organizza annualmente un congresso a tema, l\"International Viola Congress\".\nStoria.\nLa societ\u00e0 \u00e8 stata fondata da Franz Zeyringer e Deitrich Bauer nel 1968, sotto il nome di \"Viola-Forschungsgellschaft\" (tradotto in inglese come \"Viola Research Society\") con sede e archivi a Kassel. Il presidente era il noto violista Emil Seiler (con Bauer segretario), succeduto da Wolfgang Sawodny, dottore in chimica e appassionato dello strumento. Nel 1975 l'archivio \u00e8 stato trasferito presso il Mozarteum di Salisburgo, e l'anno successivo Zeyringer ha ricoperto il ruolo di presidente. Tra gli altri soci di rilievo in quel periodo vi erano il revisore Walter Lebermann e il compositore Alfred Uhl.\nOrganizzazione.\nLa IVS si articola in diciannove sezioni nazionali: Australia/Nuova Zelanda, Brasile, Canada, Cina, Finlandia, Francia, Germania, Regno Unito, Islanda, Italia, Nigeria, Paesi Bassi, Polonia, Portogallo, Sudafrica, Spagna, Svizzera, Thailandia e Stati Uniti d'America.\nI congressi si tengono annualmente senza interruzioni dal 1973 e inizialmente la sede si alternava di solito tra Europa e America,; nel 2001 si \u00e8 tenuto il primo congresso nell'emisfero australe, in Nuova Zelanda, e da allora le sedi si alternano anche in Africa e Oceania. L'archivio della IVS \u00e8 il Primrose International Viola Archive, con sede presso la \"Harold B. Lee Library\", nel complesso della Brigham Young University.\nRiconoscimenti.\nLa IVS assegna alcuni titoli e riconoscimenti ai membri o ai violisti che si sono distinti per meriti particolari. Tra essi, la \"Silver Alto Clef\" (it: chiave di contralto d'argento) viene assegnata al pi\u00f9 una volta l'anno a violisti o studiosi della viola particolarmente meritevoli. Riconoscimenti speciali sono la \"Golden Viola Clef\" (it: chiave di contralto d'oro), attribuita ai due studiosi Franz Zeyringer (1988) e David Dalton (2013), la membeship o la presidenza onoraria e il Premio Speciale per meriti distintivi."}
{"id": "4801571", "revid": "6653", "url": "https://it.wikipedia.org/wiki?curid=4801571", "title": "Juniperus oxycedrus var. macrocarpa", "text": ""}
{"id": "4801574", "revid": "76963", "url": "https://it.wikipedia.org/wiki?curid=4801574", "title": "Adam Jezierski", "text": "Biografia.\nNato a Varsavia, in Polonia, a 7 anni si trasferisce con la sua famiglia a Madrid.\n\u00c8 apparso in serie come Me Pones, Cuesti\u00f3n de sexo e Cu\u00e9ntame c\u00f3mo pas\u00f3. Nel 2008 ha raggiunto la fama personificando \"Gorka\" nella serie Fisica o chimica, in cui ha anche interpretato una delle canzoni della colonna sonora con il gruppo Cinco de Enero.\nNel cinema ha partecipato a Gordos di Daniel S\u00e1nchez Ar\u00e9valo e a Tensi\u00f3n sexual no resuelta di Miguel \u00c1ngel Lamata. Nel 2011 \u00e8 tornato alla televisione, prendendo parte a un episodio di \u00c1ngel o demonio e tornando sulla scena di Fisica o chimica.\nTra gli altri ruoli da lui interpretati, va annoverato quello nella serie Con el culo al aire di Antena 3, in cui interpreta \"Javi\"."}
{"id": "4801575", "revid": "298229", "url": "https://it.wikipedia.org/wiki?curid=4801575", "title": "Nicole Svetlana Reina", "text": "Ha vinto il titolo italiano assoluto dei 3000 metri siepi nel 2013 da allieva (la prima di sempre a riuscirci a soli 15 anni) e dal 2011 ad oggi ha vinto 30 titoli italiani. Detiene 7 record italiani della categoria allieve.\nBiografia.\nNata in Ucraina nel 1997, fu adottata a cinque anni da una famiglia lombarda composta da Angelo e Nuccia Reina di Novate Milanese. Inizi\u00f2 a praticare l'atletica leggera all'et\u00e0 di 10 anni guidata dal tecnico Alberto Meroni; gi\u00e0 nei primi anni di attivit\u00e0, gareggiando nelle categorie ragazze e cadette, mostr\u00f2 grandi capacit\u00e0 atletiche stabilendo migliori prestazioni italiane di categoria.\nNel biennio da cadetta (2011-2012) ha realizzato due doppiette su corsa campestre e 2000 m su pista.\nNel 2013, al suo primo anno da allieva quando ha iniziato ad essere allenata da Giorgio Rondelli, ha vinto 5 titoli italiani di cui uno assoluto: corsa campestre allieve, 3000 m siepi su pista agli assoluti di Milano, 3000 m e 2000 m siepi su pista allieve e nazionali allieve su strada.\n\u00c8 stata la prima atleta appartenente alla categoria allieve a diventare campionessa italiana assoluta nei 3000 metri siepi nel 2013, grazie al tempo di 10'13\"89 (miglior prestazione italiana allieve). \u00c8 dunque la pi\u00f9 giovane campionessa italiana assoluta di sempre (15 anni).\nNello stesso anno ha partecipato ai Mondiali allievi svoltisi a Donec'k nella sua nazione di nascita, l'Ucraina; nella finale dei 3000 m non \u00e8 partita, mentre in quella dei 2000 m siepi \u00e8 giunta al quinto posto.\nNel 2014 agli assoluti indoor di Ancona \u00e8 giunta quinta sui 3000 m, mentre \u00e8 stata vicecampionessa italiana agli assoluti di Rovereto finendo alle spalle di Valeria Roffino, migliorando per\u00f2 la miglior prestazione italiana, che gi\u00e0 le apparteneva, della categoria allieve nei 3000 m siepi con 10'12\"91.\nA livello giovanile, al secondo anno da allieva, ha vinto altri 5 titoli italiani: corsa campestre (individuale di categoria e staffetta assoluta), 3000 m e 2000 m siepi su pista, nazionali allieve su strada.\nSempre nel 2014 ha battuto la migliore prestazione italiana per la categoria allieve nei 10000 metri piani con il tempo di 34'20\"32 abbassando cos\u00ec il record detenuto dal 1985 da Tullia Orietta Mancia (36'10\"3) di circa 1'50\".\nIn ambito internazionale ha gareggiato a tre competizioni: gli Europei juniores di corsa campestre a Samokov in Bulgaria terminando diciottesima in classifica; i Trials europei giochi olimpici giovanili tenutisi a Baku in Azerbaigian vincendo la gara dei 2000 m siepi; i Giochi olimpici giovanili svoltisi in Cina a Nanchino terminando quarta sui 2000 m.\nNel 2015, primo anno da juniores, ha partecipato al 58\u00b0 Cross del Campaccio a San Giorgio su Legnano, finendo al secondo posto nella sua categoria e dodicesima in classifica generale.\nAgli assoluti indoor, svoltisi per la prima volta al Palaindoor di Padova, si \u00e8 piazzata al nono posto sui 3000 m, mentre nei campionati nazionali di corsa campestre juniores a Fiuggi ha vinto la medaglia d'oro (argento assoluto con la staffetta); doppietta di titoli italiani juniores su 5000 m e 3000 m siepi.\nEra iscritta sui 3000 m siepi agli assoluti di Torino, ma non ha gareggiato.\n\u00c8 stata settima sui 3000 m siepi agli Europei juniores di Eskilstuna in Svezia.\nA Trecastagni si \u00e8 laureata campionessa italiana juniores (ottava assoluta) nella corsa su strada 10\u00a0km e poi a Telese Terme ha vinto il titolo nazionale juniores della mezza maratona e la medaglia d'argento nella classifica assoluta.\nA Cremona il 18 ottobre ha vinto l'incontro internazionale Italia/Francia per la categoria Juniores sui 10\u00a0km strada.\nNel 2016 ha partecipato al 59\u00b0 Cross del Campaccio vincendo la categoria Juniores e piazzandosi undicesima nella classifica assoluta e quarta delle italiane.\nDue medaglie con un titolo vinto ai campionati italiani di corsa campestre di Gubbio 2016: oro assoluto con la staffetta ed argento nella gara juniores.\nIl 6 marzo 2016 a Fucecchio ha vinto il titolo italiano juniores di mezza maratona.\nHa partecipato ai mondiali juniores di Bydgoszcz (POL) nei 3000 siepi.\nIl 10 settembre 2016 a Foligno ha vinto il titolo italiano juniores dei 10\u00a0km su strada.\nIl 9 ottobre 2016 a Rennes in Francia ha vinto l'incontro internazionale Italia/Francia sui 10\u00a0km strada per la categoria juniores.\nIl 15 ottobre 2017 ad Agropoli ha vinto il titolo italiano promesse di mezza maratona.\nNel 2018 fa l'esordio in Nazionale assoluta nei 10000 m piani della Coppa Europa tenutasi a Londra, migliorando il proprio personale a 34'09\"21 e giungendo seconda delle tre rappresentanti italiane. \nIl 10 giugno 2018 prende parte ai Campionati del Mediterraneo under 23 di Jesolo, vincendo la medaglia d'oro nei 10.000m.\nIl primo settembre 2018 vince il campionato italiano promesse di corsa su strada 10\u00a0km ad Alberobello, piazzandosi terza assoluta italiana con il tempo di 35:23.\nIl 21 ottobre 2018 vince il campionato italiano promesse di mezza maratona a Foligno.\nNel 2019 dopo un prolungato stop per guai fisici rientra vincendo ancora il campionato italiano promesse 10\u00a0km su strada a Canelli.\nNel 2020 nonostante la pandemia e alcuni problemi fisici, migliora i propri personali nei 3000 m indoor (9'30\"20), nei 10 km su strada (33'57\") e nei 5000 m (16'11\"12).\nNel 2021 partecipa ai campionati italiani di corsa campestre a Campi Bisenzio dove conquista il titolo italiano assoluto nella staffetta e nel cross corto, arrivando a 30 titoli nazionali."}
{"id": "4801576", "revid": "599013", "url": "https://it.wikipedia.org/wiki?curid=4801576", "title": "Daniel Eon", "text": "Carriera.\nNazionale.\nHa collezionato tre presenze con la propria Nazionale."}
{"id": "4801578", "revid": "6653", "url": "https://it.wikipedia.org/wiki?curid=4801578", "title": "Polygonum maritimum", "text": ""}
{"id": "4801579", "revid": "6653", "url": "https://it.wikipedia.org/wiki?curid=4801579", "title": "Sporobulus pungensla", "text": ""}
{"id": "4801580", "revid": "107546203", "url": "https://it.wikipedia.org/wiki?curid=4801580", "title": "Decussazione", "text": "Per decussazione, in vari contesti biologici si intende un incrocio. Il termine deriva dal latino \"decussatio\", utilizzato ad esempio, nella nomenclatura anatomica antica, per indicare la decussazione delle piramidi, \"decussatio pyramidum\". In anatomia, il termine \"chiasma\" viene spesso utilizzato come sinonimo di \"decussazione\".\nDecussazione deriva da \"decem\", dieci in latino, che si scrive con la lettera X.\nDecussazione \u00e8 un termine riferibile a vari contesti:"}
{"id": "4801583", "revid": "287204", "url": "https://it.wikipedia.org/wiki?curid=4801583", "title": "Johann Conrad Meyer", "text": "Biografia.\nMembro della famiglia Meyer, era figlio di Conrad. Studia il diritto dal 1562 a Basilea, Heidelberg e Orl\u00e9ans e consegue il dottorato a Padova nel 1567 prima di tornare nella sua citt\u00e0 ed essere nominato giudice nel 1570. \u00c8 tesoriere dal 1571 al 1577, presidente del tribunale matrimoniale dal 1572 al 1577, balivo di Merishausen e di Bargen dal 1574 al 1577. Ha in parallelo una carriera politica nel cantone: \u00e8 nominato al Grande Consiglio quale rappresentante della corporazione dei panettieri dal 1570 al 1572, al Piccolo Consiglio dal 1572 al 1599. Diventa borgomastro di Sciaffusa dal 1577 al 1599; a questo posto, si occupa della costruzione della fortificazione del Munot e del ponte sul Reno. Nel 1582, \u00e8 inviato a Parigi per il rinnovo dell'alleanza con la Francia.\nDurante la sua carriera, \u00e8 arbitro cantonale diverse volte: durante la guerra di Mulhouse nel 1587 o per la divisione del Canton Appenzello. Fugge da Sciaffusa nel 1599 dopo una bancarotta.\nMuore nella miseria nel 1604."}
{"id": "4801585", "revid": "6653", "url": "https://it.wikipedia.org/wiki?curid=4801585", "title": "Juniperus spp.", "text": ""}
{"id": "4801587", "revid": "1144898", "url": "https://it.wikipedia.org/wiki?curid=4801587", "title": "Bruno Pinna", "text": "Carriera.\nGiocatore.\nCresce nelle giovanili della Lazio, venendo aggregato alla prima squadra nella stagione 1962-1963, chiusa con il 2\u00ba posto in classifica e con la promozione in Serie A; nel corso della stagione non scende mai in campo in gare di campionato, ma disputa una partita in Coppa Italia. Nel mercato aurnnale della stagione stagione 1963-1964 gioca in prestito all'Ascoli in Serie C, categoria in cui realizza 2 gol in 19 presenze, per poi essere ceduto, sempre con la formula del prestito, alla Salernitana nell'estate 1964. Nella sua unica stagione in maglia granata segna 4 gol in 25 presenze in Serie C; in seguito gioc\u00f2 sempre in terza serie per tre stagioni nel Pescara, tre nell'Avellino, una nel Chieti, una nel Montevarchi ed infine quattro nel Campobasso, squadra di cui fu anche capitano e con cui vinse un campionato di Serie D.\nAllenatore.\nUna volta terminata la carriera da calciatore, inizi\u00f2 ad allenare. Nella stagione 1977-1978 subentra sulla panchina del Termoli in Serie D; nei due anni seguenti lavora come allenatore in seconda in Serie C1 al Campobasso, sua ex squadra da calciatore, mentre nella stagione 1980-1981 guida la Virtus Lanciano in Serie C2, ottenendo un 6\u00ba posto in classifica. Rimane per un'altra stagione con i rossoneri in quarta serie prima di passare al Chieti, in Interregionale; l'anno successivo ricopre il ruolo di allenatore in seconda al Taranto, con cui nella Serie C1 1983-1984 ottiene una promozione in Serie B. Nella stagione 1984-1985 allena il Taranto in Serie B, venendo affiancato in panchina a partire dalla quarta giornata da Angelo Becchetti in quanto sprovvisto di patentino per allenare nella serie cadetta; nella sua esperienza in panchina ottiene tre vittorie, due pareggi e quattro sconfitte nella serie cadetta, ed a partire dalla decima giornata gli subentra in panchina Lauro Toneatto, che dalla ventisettesima giornata viene a sua volta sostituito da Becchetti, che poi lascer\u00e0 la panchina ad Umberto Buonfrate per la trentottesima ed ultima giornata di campionato; Pinna nel frattempo continu\u00f2 a lavorare come vice per tutti gli allenatori succedutisi nel corso della stagione, rimanendo poi inattivo per due stagioni consecutive. Nella stagione 1987-1988 allena il Chieti in Serie C2, guidando i neroverdi al 5\u00ba posto in classifica; l'anno seguente allena il Martina in quarta serie, venendo esonerato nel febbraio 1989; viene richiamato in panchina dal Martina per l'inizio della Serie C2 1989-1990, mentre nella stagione 1990-1991 allena il Termoli in Interregionale."}
{"id": "4801588", "revid": "2110845", "url": "https://it.wikipedia.org/wiki?curid=4801588", "title": "Michel Watteau", "text": "Carriera.\nNazionale.\nHa collezionato una presenza con la propria Nazionale."}
{"id": "4801592", "revid": "594414", "url": "https://it.wikipedia.org/wiki?curid=4801592", "title": "Elstree Calling", "text": ""}
{"id": "4801594", "revid": "72396", "url": "https://it.wikipedia.org/wiki?curid=4801594", "title": "Justin Cole", "text": "Carriera universitaria.\nNei 5 anni con i San Jose State Spartans ottenne i seguenti premi:\nCarriera professionistica.\nKansas City Chiefs.\nCole firm\u00f2 con i Kansas City Chiefs, dopo non esser stato scelto al draft NFL 2010. Il 4 settembre 2011 firm\u00f2 con la squadra d'allenamento dei Kansas City Chiefs, ma nei due anni con loro non scese mai in campo.\nSt. Louis Rams.\nIl 14 novembre 2011 firm\u00f2 con i St. Louis Rams un contratto biennale per un totale di 727.500$, incluso un bonus alla firma di 2.500$. Debutt\u00f2 come professionista il 27 novembre contro gli Arizona Cardinals, chiuse la stagione giocando 4 partite con 2 tackle. Nella stagione successiva gioc\u00f2 16 partite con un totale di 7 tackle.\nCleveland Browns.\nIl 24 luglio 2013 firm\u00f2 un contratto annuale per 630.000$ con i Cleveland Browns, ma il 30 agosto prima dell'inizio della stagione regolare venne rilasciato.\nOakland Raiders.\nIl 31 dicembre 2013 firm\u00f2 con gli Oakland Raiders come riserva futura.\nVittorie e premi.\n\"Nessuno\""}
{"id": "4801603", "revid": "767487", "url": "https://it.wikipedia.org/wiki?curid=4801603", "title": "Box set", "text": ""}
{"id": "4801605", "revid": "283141", "url": "https://it.wikipedia.org/wiki?curid=4801605", "title": "Viola-Forschungsgellschaft", "text": ""}
{"id": "4801608", "revid": "283141", "url": "https://it.wikipedia.org/wiki?curid=4801608", "title": "IVS", "text": ""}
{"id": "4801611", "revid": "767487", "url": "https://it.wikipedia.org/wiki?curid=4801611", "title": "T\u00fcrkiye 1. Basketbol Ligi 1997-1998", "text": "La T\u00fcrkiye 1. Basketbol Ligi 1997-1998 \u00e8 stata la 32\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio dell'\u00dclkerspor."}
{"id": "4801616", "revid": "729019", "url": "https://it.wikipedia.org/wiki?curid=4801616", "title": "Battaglia del Passo Cahuenga", "text": "La battaglia del Passo Cahuenga del 1831 fu un combattimento svoltosi nelle vicinanze di Los Angeles tra il poco popolare governo della Alta California con a capo il governatore Manuel Victoria e gli abitanti locali.\nDue uomini, il capitano Romualdo Pacheco da una parte dello schieramento ed il capitano Jose Maria Avila dall'altro rimasero uccisi, mentre il governatore Manuel Victoria venne severamente ferito.\nLa battaglia si svolse il 5 dicembre 1831 presso il passo Cahuenga, Victoria sconfitto rassegno le dimissioni da governatore."}
{"id": "4801617", "revid": "283141", "url": "https://it.wikipedia.org/wiki?curid=4801617", "title": "International Viola Congress", "text": ""}
{"id": "4801629", "revid": "110157", "url": "https://it.wikipedia.org/wiki?curid=4801629", "title": "Coppa Anglo-Italiana 1993-1994", "text": "La Coppa Anglo-Italiana 1993-1994 (in inglese Anglo-Italian Inter-League Clubs Competition 1993-1994) fu la 17\u00aa edizione del torneo. Detentore del trofeo \u00e8 la . Le squadre partecipanti furono 16 (8 italiane e 8 inglesi). Il trofeo fu vinto dal .\nFormula.\nAlla competizione parteciparono 8 squadre italiane di Serie B e 8 squadre inglesi della First Division. \nPer l'Italia ebbero accesso alla competizione le 4 squadre retrocesse dalla Serie A 1992-1993 pi\u00f9 la 5\u00aa, la 6\u00aa, la 7\u00aa e l'8\u00aa classificata della Serie B 1992-1993. \nLa fase eliminatoria era composta da 2 gironi con 4 squadre inglesi e 4 squadre italiane ciascuno.\nDa ciascun girone si qualificarono alle semifinali la migliore squadra inglese e la migliore squadra italiana.\nNelle semifinali s'incontrarono le 2 italiane da una parte e le 2 inglesi dall'altra, con gare di andata e ritorno, decretando le finaliste.\nLa finale si disput\u00f2 in gara unica al Wembley Stadium di Londra."}
{"id": "4801632", "revid": "594414", "url": "https://it.wikipedia.org/wiki?curid=4801632", "title": "Ricco e bizzarro", "text": ""}
{"id": "4801634", "revid": "1924342", "url": "https://it.wikipedia.org/wiki?curid=4801634", "title": "Something I Need", "text": "Something I Need \u00e8 un singolo del gruppo musicale statunitense OneRepublic, pubblicato il 25 agosto 2013 come quarto estratto dal terzo album in studio \"Native\".\nDescrizione.\nIl brano \u00e8 stato scritto e prodotto da Ryan Tedder e Benny Blanco.\nVideo musicale.\nIl videoclip, diretto da Cameron Duddy, \u00e8 stato pubblicato il 7 ottobre 2013. Nel video, un uomo viene ripetutamente attaccato da un cane al rallentatore, impedendogli di chiedere amore a una ragazza.\nCover.\nNel dicembre 2014, Ben Haenow, vincitore della settima edizione di \"X Factor\" nel Regno Unito, ha reinterpretato \"Something I Need\" nella puntata finale del programma e pubblicato successivamente come singolo."}
{"id": "4801635", "revid": "1226", "url": "https://it.wikipedia.org/wiki?curid=4801635", "title": "Diario Postumo", "text": ""}
{"id": "4801637", "revid": "37401", "url": "https://it.wikipedia.org/wiki?curid=4801637", "title": "Jung", "text": ""}
{"id": "4801641", "revid": "729019", "url": "https://it.wikipedia.org/wiki?curid=4801641", "title": "Castello della Contessa Adelaide", "text": "Il castello della Contessa Adelaide si trova a Susa, circa 50\u00a0km a ovest di Torino e ospita il Museo Civico della citt\u00e0 e Centro di interpretazione del territorio della Valle di Susa. Posto sull'altura che domina il centro storico, a fianco del celebre Arco di Augusto, fra i pi\u00f9 antichi castelli in Val di Susa, la fortificazione segusina \u00e8 stata pi\u00f9 volte rimaneggiata nel corso dei secoli, ma i restauri degli ultimi decenni ne hanno riscoperto alcuni tratti medioevali. Il nome con cui \u00e8 conosciuto rimanda ad Adelaide di Susa, che nell'XI secolo port\u00f2 l'antica \"Segusio\", le terre circostanti, molti feudi del Piemonte e il Passo del Moncenisio nell'orbita della Casa Savoia. Nel medioevo la rocca fu infatti fortificazione e residenza per la loro signoria. Nel corso del 2017 \u00e8 avvenuta la riapertura degli spazi museali dopo i restauri. \nStruttura architettonica.\nIl complesso \u00e8 stato rimaneggiato a pi\u00f9 riprese nel corso dei secoli e presenta una ampia stratificazione storica, che \u00e8 stata indagata in diverse fasi dal Novecento ad oggi. Nell'area coesistono fianco a fianco preesistenze celtiche, l'arco di Augusto, mura e resti archeologici dell'area di comando romana, porzioni del castello dei Conti nel Medioevo, un'ala di et\u00e0 barocca.\nL'area di comando pre-romana e romana.\nSecondo gli studiosi l'attuale castello sorge in quella che gi\u00e0 in epoca preromana doveva essere l'area di comando della citt\u00e0 ai tempi del capo celtico Donno e quindi di quella romana: le indagini archeologiche hanno permesso di riconoscere in situ il palazzo del \"Praetorium\" , il Palazzo del Governatore di dimensioni 75x42metri circa, accanto all'Arco di Augusto, probabile luogo i passaggio della strada romana verso la Gallia . Di questa epoca rimangono fondazioni, un atrio di ingresso, alcune tessere di un pavimento a mosaico e alcune volte degli ambienti sotterranei.\nLa fortificazione medievale.\nOggi gli edifici hanno l'aspetto di un complesso a \"L\", con una manica est pi\u00f9 corta e prospettante sulla citt\u00e0 vecchia e una manica nord pi\u00f9 lunga e tendente verso l'Arco di Augusto, la cui area (a ovest) \u00e8 separata da un complesso di mura e di torri in parte abbattute. La manica est viene datata al X-XI secolo, l'epoca adelaidina. Conserva alcune emergenze architettoniche medievali, come la pustierla marmorea di accesso dalla citt\u00e0 e una bella bifora bicolore tamponata. All'interno si conservano altre antiche bifore. Oggi ha un aspetto settecentesco la manica nord, realizzata in parte su preesistenze del periodo romano. Nella parte in alzato la struttura \u00e8 risalente al XIII secolo circa, ma \u00e8 stata poi privata dello scalone di accesso e della loggia prospettante il cortile, mentre la grande sala di rappresentanza al primo piano \u00e8 stata rivista tamponando tre grandi trifore polilobate.\nNella parte ovest \u00e8 ancora esistente una porta carraia di accesso nel muro su cui aggettano torri in parte abbattute. Un tempo fortificavano l'area di accesso al castello, utilizzando anche l'Arco romano. Rimane ancora da indagare dal punto di vista archeologico l'area a sud-est, che un tempo doveva essere occupata dalla chiesa di S. Maria al Castello.\nMuseo archeologico e Centro di interpretazione del territorio.\nL'area della Rocca \u00e8 stata oggetto di un progetto integrato, con il riallestimento del Museo Civico, con un percorso archeologico e con un Centro di interpretazione del territorio, punto propulsore sul quale tessere la proposta dei siti culturali di tutta la zona. Il Museo civico \u00e8 di propriet\u00e0 della Citt\u00e0 di Susa e raccoglie i reperti collezionati fin dall'Ottocento sul ricco territorio di transito alpino della Valle di Susa.\nDopo quindici anni di restauri, nel corso dell'anno 2017 parte la riapertura per tappe del complesso museale, con una anteprima nei fine settimana d'estate e l'inaugurazione ufficiale il 23 settembre in occasione della \"Giornata del Patrimonio Archeologico\" con una lectio del professor Giuseppe Sergi su \u201cDonne, potenti garanti della continuit\u00e0 politica: il Medioevo e la contessa Adelaide\u201d. Per l'anteprima, il 21 luglio 2017 \u00e8 stata inaugurata al piano terreno la prima mostra temporanea dal titolo \"Abiti, armi e gioielli al tempo di Adelaide\", mentre dal 23 settembre 2017 \u00e8 visitabile l'esposizione dei tesori archeologici rinvenuti sul territorio durante il Novecento. Nel corso del 2018 \u00e8 prevista la riapertura del primo e del secondo piano del museo, con le sale dedicate alle epoche antiche e alle collezioni del Museo Civico, dotate anche di apparati multimediale."}
{"id": "4801648", "revid": "767487", "url": "https://it.wikipedia.org/wiki?curid=4801648", "title": "T\u00fcrkiye 1. Basketbol Ligi 1996-1997", "text": "La T\u00fcrkiye 1. Basketbol Ligi 1996-1997 \u00e8 stata la 31\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio dell'Efes Pilsen."}
{"id": "4801650", "revid": "37401", "url": "https://it.wikipedia.org/wiki?curid=4801650", "title": "Spelling", "text": ""}
{"id": "4801656", "revid": "2176160", "url": "https://it.wikipedia.org/wiki?curid=4801656", "title": "Grigorij Petrovi\u010d \u010cerny\u0161\u00ebv", "text": "Carriera.\nAll'et\u00e0 di diciassette anni fu mandato a Simbirsk e a Astrachan'. Nel 1695 partecip\u00f2 alla campagna d'Azov e nel 1704 nella Grande guerra del Nord dove si distinse nell'assedio di Narva, nel 1709 nella battaglia di Poltava dove comand\u00f2 un distaccamento nell'assedio di Vyborg, guid\u00f2 una spedizione in Finlandia (1713-1714). Comand\u00f2 il 65\u00ba reggimento di fanteria a Mosca.\nDal 1718, divenne membro del Consiglio dell'Ammiragliato. Alla fine della Grande guerra del Nord, ricopr\u00ec importanti incarichi amministrativi come Governatore di Vorone\u017e (1725-1726) e delle province di Livonia (1727-1729).\nNel 1730, fu nominato senatore e divenne comandante in capo.\nIl 14 settembre 1731 venne nominato Governatore Generale di Mosca. Fu membro della Commissione d'inchiesta sul caso di Artemij Petrovi\u010d Volynskij. Nel 1742, in occasione dell'incoronazione di Elisabetta, ricevette il titolo di conte.\nMatrimonio.\nNel 1710 spos\u00f2 Avdot'ja Ivanovna R\u017eevskaja (1693-1747). Ebbero otto figli:\nMorte.\nMor\u00ec il 10 agosto 1745 a San Pietroburgo e fu sepolto nel Monastero di Aleksandr Nevskij."}
{"id": "4801657", "revid": "729019", "url": "https://it.wikipedia.org/wiki?curid=4801657", "title": "Battaglia di Ponza (1552)", "text": "La battaglia di Ponza (1552) \u00e8 stata una battaglia navale che si svolse nelle vicinanze dell'isola di Ponza e venne combattuta tra la flotta franco-ottomana di Turgut Reis e la flotta della Repubblica di Genova guidata da Andrea Doria. I genovesi vennero sconfitti e persero sette galee che vennero catturate. Come esito della battaglia, gli ottomani ebbero la vita facilitata nelle loro razzie lungo le coste della Sicilia e della Sardegna nei successivi tre anni.\nLe due flotte.\nLa flotta ottomana era costituita da 100 galee, inviate nel Mediterraneo Occidentale quando Enrico II entr\u00f2 in conflitto con Carlo V nella Guerra italiana del 1551-1559. La flotta era accompagnata da tre galee francesi con l'ambasciatore Gabriel de Luetz, che segu\u00ec gli ottomani, da Costantinopoli, nei loro raid contro le coste della Calabria conquistando la citt\u00e0 di Reggio Calabria.\nLa flotta genovese era costituita da 40 galee sotto il comando di Andrea Doria. Venti galee della flotta genovese appartenevano personalmente al Doria, sei ad Antonio Doria e due ai Grimaldi di Monaco.\nBattaglia.\nLa battaglia avvenne il 5 agosto 1552 tra l'isola di Ponza e Terracina sulla costa italiana. Gli ottomani catturarono sette galee genovesi piene di soldati.\nConseguenza.\nDopo la battaglia, la flotta franco-ottomana entr\u00f2 a Maiorca il 13 agosto 1552. Gli Ottomani resistettero alle pressioni francesi di inviare la loro flotta pi\u00f9 a ovest, forse per ragioni personali del comandante o a causa della continuazione della guerra con la Persia. La vittoria diede agli ottomani migliore facilit\u00e0 di attaccare la Sicilia, la Sardegna e le coste dell'Italia per i successivi tre anni. Dopo la battaglia, la flotta ottomana svern\u00f2 a Chio, dove fu raggiunta dalla flotta francese del Barone de La Guard, pronta per le principali operazioni navali dell'anno successivo, compresa l'invasione della Corsica nel 1553. Doria fece un ultimo tentativo per contrastare Reis alla battaglia di Djerba nel 1560 ma venne sconfitto e Reis continu\u00f2 le sue razzie nelle nazioni cristiane fino alla sua morte cinque anni dopo."}
{"id": "4801658", "revid": "716642", "url": "https://it.wikipedia.org/wiki?curid=4801658", "title": "Central Football Club", "text": "Il Central Football Club \u00e8 una societ\u00e0 di calcio trinidadiana, con sede a Couva.\nStoria.\nLa squadra \u00e8 stata fondata nel luglio 2012 dall'ex calciatore, nazionale trinidadiano, Brent Sancho. Suo primo allenatore fu l'inglese Graham Rix, che lasci\u00f2 per\u00f2 l'incarico nel dicembre 2012.\nNel primo campionato TT Pro League, la massima divisione trinidadiana, il Central ottenne il quinto posto finale.\nIl primo marzo 2013 disput\u00f2 la finale della Coppa di Trinidad e Tobago, persa per 2-0 contro il Caledonia AIA. Il Central raggiunse la finale della competizione anche il 18 dicembre successivo, perdendo, questa volta ai rigori, contro il W Connection."}
{"id": "4801659", "revid": "287204", "url": "https://it.wikipedia.org/wiki?curid=4801659", "title": "Alessandro Poli", "text": "Biografia.\nAlessandro Poli nasce a Bologna nel 1965 dove vive e lavora.\nI suoi studi in grafica pubblicitaria lo porteranno a collaborare con diverse agenzie romagnole in qualit\u00e0 di visualizer di story board.\nIn seguito pubblica alcuni disegni per il catalogo di \"Falconara Comics\", facendosi notare da Mauro Marcheselli, all'epoca curatore di Dylan Dog, facendolo entrare nello staff dell\"'Indagatore dell'incubo\".\nNel 2004, mentre lavora alla sua prima storia su Dylan Dog, d\u00e0 il suo contributo alla realizzazione grafica di Demian, personaggio ideato da Pasquale Ruju, con cui esordir\u00e0 in edicola nel 2006.\nSuccessivamente seguir\u00e0 un altro personaggio di Ruju, Cassidy, curando anche per esso sia la grafica che le copertine, venendo poi pubblicato a partire dal 2010.\nL'ultima fatica grafica per Alessandro Poli \u00e8 Saguaro, creato da Bruno Enna e pubblicato nel maggio 2012."}
{"id": "4801660", "revid": "1442080", "url": "https://it.wikipedia.org/wiki?curid=4801660", "title": "Qatar ExxonMobil Open 2014 - Qualificazioni singolare", "text": "Le qualificazioni del singolare del Qatar ExxonMobil Open 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4801662", "revid": "287204", "url": "https://it.wikipedia.org/wiki?curid=4801662", "title": "American Viola Society", "text": "La American Viola Society \u00e8 una associazione che sostiene lo studio della viola negli Stati Uniti d'America ed \u00e8 una sezione della International Viola Society, con sede a Dallas.\nLa AVS fornisce svariati servizi ai suoi soci e ai violisti di tutto il mondo, tra i quali una \"banca della viola\", che presta strumenti e archi di buona qualit\u00e0 a studenti e professionisti; la AVS inoltre organizza e sponsorizza importanti concorsi internazionali, come la Maurice Gardner Viola Composition Competition, cura la ricerca storica e pubblica la rivista \"The Journal of the American Viola Society\" (JAVS). La AVS finanzia anche la Primrose International Viola Competition, uno dei pi\u00f9 importanti concorsi violistici al mondo, e ospita frequentemente l'International Viola Congress.\nStoria.\nLa AVS \u00e8 nata nel 1971, fondata da Myron Rosenblum sotto il nome di \"American Viola Research Society\", come sezione americana della \"Viola-Forschungsgellschaft\" (quella che sarebbe poi diventata l'attuale International Viola Society). Il nome \u00e8 stato cambiato nel 1978 in \"American Viola Society\" per riflettere meglio gli interessi dei suoi membri, che non si limitano alla ricerca storica, e non scoraggiare cos\u00ec possibili nuove adesioni. Nel 1979 David Dalton ha istituito la Primrose International Viola Competition, in onore del grande violista William Primrose, e nello stesso anno la AVS ha commissionato a George Rochberg la composizione di una sonata per viola dedicata al settantacinquesimo compleanno di Primrose.\nLa AVS ha cominciato a pubblicare una newsletter negli anni Settanta e, vista la crescente dimensione di queste ultime, nel 1985 la AVS ha creato una vera e propria rivista, il \"Journal of the American Viola Society\" (\"JAVS\"). Il \"JAVS\" \u00e8 stata una importante fonte bibliografica per la ricerca violistica e ha pubblicato articoli di grande importanza, come una serie di pubblicazioni sulla genesi del concerto per viola di Bart\u00f3k. Un importante contributore della rivista e archivista del PIVA \u00e8 stato David Dalton, cui la AVS, dopo il suo ritiro, ha dedicato la David Dalton Viola Research Competition.\nLa AVS ha iniziato a fondare capitoli locali negli anni Novanta, presenti in dodici stati degli USA, che spesso formano dei propri ensemble di viole e organizzano festival locali.\nPubblicazioni digitali.\nNel 2010 la AVS ha iniziato a digitalizzare musica, sotto il marchio AVS Publications. La maggior parte degli spartiti sono di compositori americani e rientrano nell'\"American Viola Project\", che ha lo scopo di raccogliere, pubblicare e tramandare la musica per viola statunitense. Tali pubblicazioni includono musiche di compositori celebri, come Quincy Porter, Arthur Foote e Michael Colgrass, ma anche di autori minori. Altre priorit\u00e0 della pubblicazione riguardano la musica per pi\u00f9 viole e la pubblicazione di quelle cantate di Johann Sebastian Bach nelle quali la viola ha un ruolo significativo."}
{"id": "4801666", "revid": "599013", "url": "https://it.wikipedia.org/wiki?curid=4801666", "title": "Lo\u00efc Druon", "text": "Carriera.\nVanta 81 presenze e 2 gol in Ligue 1 e 2 incontri di Coppa UEFA 2002-2003."}
{"id": "4801667", "revid": "63326480", "url": "https://it.wikipedia.org/wiki?curid=4801667", "title": "S-Bahn di Halle (Saale)", "text": ""}
{"id": "4801668", "revid": "63326481", "url": "https://it.wikipedia.org/wiki?curid=4801668", "title": "S-Bahn Halle (Saale)", "text": ""}
{"id": "4801670", "revid": "484362", "url": "https://it.wikipedia.org/wiki?curid=4801670", "title": "Guglielmo di Sabran e Forcalquier", "text": "Origine.\nEra il figlio secondogenito del nobile provenzale Guiraud II Amic (\u2020 1213) e della contessa di Forcalquier, Alice d'Urgell, figlia terzogenita del conte di Forcalquier, Bertrando I d'Urgell e di Josserande de Flotte, figlia di Arnoldo di Flotte e della moglie, Adelaide di Comps.Guiraud II Amic era l'unico figlio del nobile provenzale della famiglia De Sabran, Guiraud I Amic (barone alla corte del conte di Tolosa, Raimondo IV) e della moglie, Galburge di Caylar, discendente da Raniero di Caylar, che era suo nonno.\nBiografia.\nDopo la morte dei suoi zii, Bertrando II morto il 13 maggio del 1207 e Guglielmo IV, morto circa due anni dopo (secondo l\"'Obituaire du chapitre de Saint-Mary de Forcalquier\", Guglielmo IV mor\u00ec il 7 ottobre del 1209), sua madre, Alice d'Urgell, l'unica sopravvissuta dei tre figli di Bertrando I d'Urgell, pretese la contea di Forcalquier, in contrapposizione alla pronipote Garsenda di Sabran, che secondo la nota dello stesso \"Obituaire du chapitre de Saint-Mary de Forcalquier\", suo nonno, il conte Guglielmo IV, con un testamento redatto, nel febbraio di quello stesso 1209, come risulta dagli archivi del Bouches-du-Rh\u00f4ne, aveva designato come sua erede.Alice associ\u00f2 al governo della contea il figlio secondogenito, Guglielmo di Sabran, che, per alcuni anni, si batt\u00e9 per poter conservare il titolo: prima contro Garsenda di Sabran, che pur avendo ceduto il titolo al suo figlio minorenne Raimondo Berengario IVl (sempre secondo la nota dello stesso \"Obituaire du chapitre de Saint-Mary de Forcalquier\", nel novembre del 1209, come risulta dagli archivi del Bouches-du-Rh\u00f4ne, Garsenda aveva depositato l'atto di rinuncia alla Contea di Forcalquier a favore del figlio, Raimondo Berengario IVl, gi\u00e0 conte di Provenza). continuava a governare Forcalquier, per conto del figlio che si trovava nel regno d'Aragona e poi, dopo il 1216, contro lo stesso, Raimondo Berengario IV, rientrato in Provenza.\nSecondo la \"Gallia Christiana Novissima, Metropole d'Aix, Aix, Arles, Embrun, parte 1\", nei primi anni del secolo XIII, Guglielmo, citato col titolo di conte di Forcalquier, venne scomunicato per aver sottratto ai monaci di Montmaior, l'abitato di Pertuis; notizia confermata anche dalla \"Gallia Christiana Novissima, tomus I\". Guglielmo, anche per l'intervento di papa Innocenzo III cedette e, nel 1212, restitu\u00ec la propriet\u00e0 all'abbazia.\nNel 1212 circa, secondo il documento n\u00b0 58 de l\"Titres de la Maison ducale de Bourbon, Tome I\" il conte Guglielmo e la moglie, Margherita notificarono al loro zio, il duca di Borgogna, Oddone III, la rinuncia ad ogni diritto a successione alla madre di lei, Matilde I, dama di Borbone, in favore del secondo marito di Matilde, Guido II di Dampierre, in cambio della somma di 1200 marchi d'argento.\nDopo la morte di sua madre, Alice, avvenuta tra il 1212 ed il 1219, Guglielmo di Sabran, eredit\u00f2 il suo titolo di Conte di Forcalquier e continu\u00f2 la lotta contro Garsenda e Raimondo Berengario, che ebbe la meglio, unificando le contee di Provenza e Forcalquier e le rivendicazioni di Guglielmo cessarono.\nGuglielmo riusc\u00ec ad impadronirsi di Pertuis, nel 1240, cacciando i monaci; poi , qualche anno dopo, accett\u00f2 un arbitrato che gli lasciava il paese, a condizione di rendere omaggio all'abate di Montmaior.\nGuglielmo mor\u00ec verso il 1250, lasciando ai figli il dominio di Pertuis.\nMatrimoni e discendenti.\nGuglielmo aveva sposato, in prime nozze, Bertranda di Porcelet, di cui non si conoscono gli ascendenti, che non gli diede figli e che ripudi\u00f2.\nVerso il 1211, Guglielmo spos\u00f2 Margherita di Salins, figlia di Gaucher di Vienne, Signore di Salins e della moglie Matilde, figlia figlia di Arcimbaldo di Borbone e Alix di Borgogna (nel documento n\u00b0356 del \"Cartulaire de Hugues de Chalon -1220-1319\" il figlio Guglielmo conferma il matrimonio dei genitori. Margherita, nel 1219, divenne signora di Salins e, nel 1220, rese omaggio a un suo cugino, il conte Stefano di Clay.Guglielmo da Margherita ebbe tre figli:\nCollegamenti esterni.\n "}
{"id": "4801671", "revid": "63326507", "url": "https://it.wikipedia.org/wiki?curid=4801671", "title": "S-Bahn di Lipsia e Halle", "text": ""}
{"id": "4801673", "revid": "63326547", "url": "https://it.wikipedia.org/wiki?curid=4801673", "title": "S-Bahn Mitteldeutschland", "text": ""}
{"id": "4801674", "revid": "309289", "url": "https://it.wikipedia.org/wiki?curid=4801674", "title": "Golfo di \u010c\u00eb\u0161a", "text": ""}
{"id": "4801681", "revid": "767487", "url": "https://it.wikipedia.org/wiki?curid=4801681", "title": "I temerari", "text": "I temerari (\"The Gypsy Moths\") \u00e8 un film del 1969 diretto da John Frankenheimer con Burt Lancaster, Deborah Kerr e Gene Hackman.\n\"Cast\" tecnico di prim'ordine, grazie alla presenza del compositore Elmer Bernstein alle musiche e di Joseph McMillan Johnson agli effetti speciali visivi, entrambi vincitori dell'Oscar nelle rispettive categorie. Da segnalare anche le \"straordinarie sequenze aeree di Carl Boenisch che arriv\u00f2 a lanciarsi con il paracadute riprendendo a mezz'aria le acrobazie\".\nTrama.\nUn \"team\" di paracadutismo chiamato \"I temerari\" visita una piccola citt\u00e0 in Kansas per mettere su uno spettacolo. Il loro \"leader\", Mike Rettig, \u00e8 accompagnato dai suoi \"partner\", Joe Browdy e Malcolm Webson.\nI paracadutisti restano a casa dello zio e della zia di Malcolm, John ed Elizabeth Brandon. Le distrazioni iniziano quasi subito quando Mike diventa sentimentalmente coinvolto con Elizabeth, il cui marito li sente amoreggiare nella loro casa. Malcolm s'innamora della studentessa locale Annie Burke, pensionante in casa Brandon, mentre Joe si interessa a una ballerina del \"topless\" bar.\nMike alla fine chiede a Elizabeth di lasciare la citt\u00e0 con lui, ma lei rifiuta. Durante la successiva esibizione di paracadutismo, Mike intende fare una spettacolare acrobazia \"cape salto\", ma non riesce a tirare la corda di strappo e colpisce il terreno a pi\u00f9 di 200 miglia all'ora. Anche se nessuno vuole discuterne, vi \u00e8 il sospetto che si sia suicidato. Quella notte, Annie consola appassionatamente Malcolm. Prima che la squadra parta definitivamente, devono seppellire Mike. Per pagare per il funerale, Malcolm fa la stessa acrobazia che ha ucciso Mike e se ne va con il treno quella notte senza partecipare al funerale di Mike.\nProduzione.\nOltre a Lancaster, del cast fanno parte Gene Hackman, reduce dal successo di \"Gangster Story\"; Deborah Kerr, che ritrova Lancaster per la terza volta dopo \"Da qui all'eternit\u00e0\" (1953) e \"Tavole separate\" (1958).\nScott Wilson sostituisce John Phillip Law che si era rotto un polso."}
{"id": "4801692", "revid": "767487", "url": "https://it.wikipedia.org/wiki?curid=4801692", "title": "Laurent Dufresne", "text": "Carriera.\nAttaccante, vince tre volte la seconda divisione francese facendosi notare nell'edizione 2001 del torneo, durante la quale sigla 14 gol, posizionandosi al quarto posto tra i marcatori. Nel 2004 viene inserito nella squadra ideale della Ligue 2. Vanta 62 presenze e 11 reti in Ligue 1."}
{"id": "4801693", "revid": "287204", "url": "https://it.wikipedia.org/wiki?curid=4801693", "title": "Compagnia dei Fratelli della Santa Croce", "text": "La Compagnia dei fratelli della Santa Croce fu fondata a Vicenza dal francescano Antonio Pagani nel 1578.\nStoria.\nAntonio Pagani (1526-1589) deline\u00f2 nel 1579 la fisionomia della \"Compagnia dei Fratelli della SS. Croce\", per riunire uomini celibi, desiderosi di seguire Cristo pi\u00f9 da vicino, \"con cuore indiviso\".\nScrisse per loro \"Gli Ordini della divota Compagnia della Santissima Croce\", Venezia 1587, che furono approvati dal vescovo di Vicenza, Michele Priuli e dal cardinale Agostino Valier, visitatore apostolico e Vescovo di Verona.\nQuesta Compagnia costituisce il \"ramo maschile\" delle nuove \"Fondazioni\" di P. Pagani. Sul monte di San Felice (\"San Fise\", sui Colli Berici, in comune di Arcugnano) esistono ancora una \"cella\" e dei pozzi, che testimoniano la presenza di Padre Pagani e dei suoi discepoli.\nLa nota di maggior originalit\u00e0 nella fondazione di Antonio Pagani consisteva nell'aspetto contemplativo valorizzato in se stesso e concepito anche in funzione apostolica. \nI Fratelli della S. Croce non emettevano pubblicamente i voti religiosi, come negli Ordini religiosi tradizionali, ma s'impegnavano a viverne lo spirito, facendone le promesse in privato. Questa fisionomia li rendeva pi\u00f9 liberi, sottoposti solo al Vescovo e impegnati a vivere in comunione con lui.\nFissarono la loro dimora a Costa Colonna, nel Comune di Arcugnano, (l'attuale Villa Margherita). Adiacente alla villa esiste tuttora una chiesetta dedicata a S. Margherita (di qui l'appellativo di \"Margheritoni\" dato ai Fratelli della SS. Croce). L'organizzazione definitiva della Compagnia, quindi, sembra sia da porre nel 1583, data di acquisto della suddetta casa.\nLa Compagnia sopravvisse fino alla soppressione napoleonica (1810) con alcuni membri, presenti soprattutto negli eremi, nel vicentino e forse anche nel veronese."}
{"id": "4801694", "revid": "121509408", "url": "https://it.wikipedia.org/wiki?curid=4801694", "title": "Acetato di olmio", "text": "L'acetato di olmio \u00e8 il sale di olmio dell'acido acetico. Si presenta come un solido giallino altamente igroscopico. \u00c8 solubile in acqua e moderatamente solubile in acidi minerali forti.\nUtilizzo.\nL'acetato di olmio viene utilizzato nella produzione di ceramiche, vetro, fosfori, lampade ad alogenuri metallici e come drogante nei laser a granati. Viene usato anche in reattori nucleari per mantenere sotto controllo la reazione a catena.\nAlla temperatura di 570\u00a0\u00b0C l'acetato di olmio si decompone in ossido di olmio, vapore d'acqua, acido acetico, metano, isobutene, chetene e acetone"}
{"id": "4801698", "revid": "767487", "url": "https://it.wikipedia.org/wiki?curid=4801698", "title": "Offa di Benevento", "text": "Biografia.\nVisse come eremita presso la montagna di sant'Agata nei pressi di Capua. Poi venne nominata abbadessa del monastero benedettino di San Pietro ad Caballum, nei pressi di Benevento.\nIl monastero femminile sorgeva lungo la via Appia, fondato da Teodorada, consorte di Romualdo I di Benevento, al di l\u00e0 del fiume Sabato.\nDi santa Offa, hanno scritto il beato Cardinale Desiderio, san Pietro Damiano e Pietro Calzolario e Papa Vittore I."}
{"id": "4801700", "revid": "125173338", "url": "https://it.wikipedia.org/wiki?curid=4801700", "title": "Piccoli giganti/C'era una volta", "text": "Piccoli giganti/C'era una volta \u00e8 il ventitreesimo 45 giri dei Matia Bazar, pubblicato dalla DDD nel 1992.\nIl disco.\nEsiste in due formati: singolo 7\" a 45 giri e maxi singolo 12\" remix a 33 giri.\n\"Piccoli giganti\".\nSi classifica al 6\u00ba posto nella sezione \"Campioni\" del \"Festival di Sanremo 1992\".\nVisto il successo ottenuto al Festival con questa sesta partecipazione, la prima con Laura Valente come solista, strumentista e compositrice in formazione, il gruppo inserisce il brano come unico inedito sia nella successiva raccolta di successi \"Tutto il mondo dei Matia Bazar\" (), sia nelle ristampe a partire dal 1992 dell'album \"Anime pigre\", che era stato pubblicato l'anno prima.\nSempre nel 1992, il brano partecipa al Festivalbar e ad alcune tappe del Cantagiro, manifestazione nella quale il gruppo si classifica secondo nella sezione \"Big\" con un esiguo distacco da Aleandro Baldi, dopo un serrato duello tappa a tappa, che aveva anche visto i Matia Bazar vincere la prima, a pari merito, proprio col vincitore della manifestazione.\nIl brano inizia con la chitarra elettrica di Giorgio Cocilovo, la stessa della sigla \"Alvin rock'n'roll\" di Cristina D'Avena.\n\u00c8 udibile in una scena del film \"Parenti serpenti\" di Mario Monicelli (1992) nonch\u00e9 per pochi istanti, insieme ad altre canzoni, nello sketch di apertura dello spettacolo \"Tel chi el tel\u00f9n\" di Aldo Giovanni e Giacomo (1999).\n\"C'era una volta\".\nEstratto dall'album Anime pigre ().\nTracce.\nLaura Valente firma con lo pseudonimo Lavalente.\nSingolo 7\" (DDD 115 233)\nEdizioni musicali: DDD - La Drogueria di Drugolo, Fuego\nLato A\nLato B\nMaxi singolo 12\" remix 33 giri (DDD 007)\nLato A\nLato B"}
{"id": "4801711", "revid": "729019", "url": "https://it.wikipedia.org/wiki?curid=4801711", "title": "Vitesse (azienda)", "text": "Vitesse \u00e8 un'azienda portoghese operante nel settore del modellismo automobilistico.\nStoria.\nCreata a Oporto nel 1982, Vitesse si \u00e8 sempre dedicata al collezionismo \"adulto\". Attualmente fa parte della\"\"Sun Star Models Development Ltd.\" di Macao.\nLa sua attuale produzione comprende tre collezioni: \"Vitesse\", in scala 1:43, dedicata a modelli d'epoca e recenti dei pi\u00f9 famosi costruttori automobilistici; \"Rallye by Vitesse\", sempre in scala 1:43, dedicata al mondo dei Rally; \"Quartzo\"\", in scala 1:18, dedicata al settore della Formula 1, con modelli in edizione limitata dotati di certificato di autenticit\u00e0."}
{"id": "4801715", "revid": "2134764", "url": "https://it.wikipedia.org/wiki?curid=4801715", "title": "Fr\u00e9d\u00e9ric Gu\u00e9guen", "text": "Carriera.\nVanta 33 presenze e 58 reti subite in Ligue 1."}
{"id": "4801717", "revid": "287204", "url": "https://it.wikipedia.org/wiki?curid=4801717", "title": "Kami Garcia", "text": "Biografia.\nCresce a Washington D.C., per poi trasferirsi definitivamente a Los Angeles. Kami \u00e8 un insegnante e dirige \"gruppi del libro\" per bambini e adolescenti. \u00c8 sposata e ha due figli, un maschio e una femmina.\nKami \u00e8 la coautrice, insieme all'amica Margaret Stohl, della serie di romanzi dark fantasy romance \"The Caster Chronicles\". La serie \u00e8 formata da quattro libri: \"La sedicesima luna\", \"La diciassettesima luna\", \"La diciottesima luna\", \"La diciannovesima luna\" ed una novella, \"Sogni di tenebra\". \u00c8 ambientata nella piccola citt\u00e0 romanzesca di Gatlin, Carolina del Sud, e narra le avventure ricche di azione e amore di Ethan Wate, ragazzo adolescente, e Lena Duchannes, maga di cui Ethan \u00e8 perdutamente innamorato.\nIl primo libro, \"La sedicesima luna\" divenne best seller internazionale ed \u00e8 sulla lista di best seller del New York Times. \u00c8 stato pubblicato in 39 paesi e \u00e8 stato tradotto in 28 lingue; ne \u00e8 stato tratto un film nel 2013 dal titolo \"Beautiful Creatures - La sedicesima luna\".\nOpere.\n\"The Caster Chronicles \"(o \"La sedicesima luna\" o \"Beautiful Creatures\").\nScritta con Margaret Stohl\nA marzo 2015 la Mondadori ha pubblicato l'intera saga in un unico libro dal titolo \"Beautiful Creatures - La saga completa\"."}
{"id": "4801721", "revid": "1934238", "url": "https://it.wikipedia.org/wiki?curid=4801721", "title": "Comunizzazione", "text": "La comunizzazione \u00e8, per semplificare, il concetto dell'abolizione del capitale, delle classi e del proletariato ad opera del proletariato stesso, attraverso una rivoluzione comunista, senza transizione \u201csocialista\u201d n\u00e9 autogestione. La comunizzazione \u00e8 concepita, dunque, allo stesso tempo, come rottura e come transizione, a partire da misure direttamente comunizzatrici, cio\u00e8 capaci di aprire la strada al comunismo.\nLa \u201cprospettiva comunizzatrice\u201d.\nIl concetto di comunizzazione, apparso all'inizio degli anni settanta del secolo scorso nel quadro della crisi del programmatismo, esprimeva allora il rapporto tra lotte immediate e rivoluzione in termini negativi. Esso designava lo iato tra la rivoluzione in quanto abolizione di tutte le classi, \u201cautonegazione del proletariato\u201d, e le lotte immediate. Queste ultime non erano \u201cdisprezzate\u201d, ma dalle loro impasse e dal succedersi dei loro fallimenti, sarebbe dovuta nascere la necessit\u00e0 di \u201cfare altro\u201d. Le lotte quotidiane rappresentavano un processo di \u201cmaturazione negativa\u201d: di sconfitta in sconfitta fino all'aurora. \nL'elaborazione della teoria della comunizzazione \u00e8 avvenuta in concomitanza con l'inizio della crisi del modo di produzione capitalistico, alla fine degli anni sessanta, e con il processo di ristrutturazione controrivoluzionaria dispiegatosi a partire dall'inizio degli anni settanta. In quanto produzione teorica, essa rappresenta il superamento della contraddizione entro la quale si dibatteva l'ultragauche, la quale criticava le forme dell'ascesa e dell'affermazione del proletariato (partito di massa, sindacato, parlamentarismo) pur conservando l'idea di rivoluzione come affermazione della classe; rappresenta, allo stesso modo, il superamento dell'impasse dell'autonomia operaia. La critica parziale e formale sviluppata dall'ultragauche, che celebrava ancora l'affermazione diretta del proletariato attraverso i consigli operai, si radicalizza allora nella teoria dell'autonegazione del proletariato. Dal punto di vista teorico, quest'ultimo viene sempre concepito come naturalmente rivoluzionario, in contrapposizione alla classe operaia realmente esistente ed alienata, nella quale non si vede che un baluardo del lavoro salariato. La critica di questa concezione (la contraddizione proletariato/classe operaia) sfocer\u00e0 \u2013 nella misura in cui la ristrutturazione avanza e l'identit\u00e0 operaia si dissolve \u2013 nell'abbandono dell'idea di una natura rivoluzionaria del proletariato, seppur celata sotto le spoglie della classe operaia. La contraddizione proletariato/classe operaia era stata una maniera transitoria di uscire dall'impasse dell'impossibilit\u00e0 dell'affermazione della classe: questa pura lotta di concetti supponeva che la natura del proletariato potesse manifestarsi soltanto distruggendo tutte le forme di esistenza della classe all'interno della societ\u00e0 capitalistica \u2013 classe che poteva essere semplicemente definita come \u201ccapitale variabile\u201d.\nLa situazione, una volta giunta a compimento la ristrutturazione, \u00e8 tale che l'affermazione del proletariato in vista della liberazione del lavoro produttivo, perde ogni senso e contenuto. Non esiste pi\u00f9 alcuna identit\u00e0 operaia propria, opposta al capitale e da esso confermata. La sua esistenza sociale si contrappone ora al proletariato come il capitale stesso. La lotta del proletariato contro il capitale contiene la contraddizione alla sua propria natura di classe del modo di produzione capitalistico.\nNella rivoluzione in quanto comunizzazione, il comunismo \u00e8 prodotto contro il capitale, per il semplice fatto che esso \u00e8 coscientemente necessario per la lotta contro lo sfruttamento e contro la crisi stessa dello sfruttamento, vale a dire la crisi dell'implicazione reciproca tra le classi. Qualsivoglia affermazione di una natura rivoluzionaria del proletariato, anche sotto forma di affermazione di una pura negativit\u00e0, \u00e8 superata allorch\u00e9 la rivoluzione in quanto produzione del comunismo \u00e8 il mezzo stesso della distruzione del capitale e dell'abolizione delle classi. Produzione nella quale non si esprime alcuna \u201cnatura\u201d del proletariato, nella quale la critica coerente del capitale \u2013 comprendente cio\u00e8 il suo processo storico \u2013 \u00e8 l'affermazione della prospettiva comunizzatrice.\nL'abolizione del capitale, ovvero la rivoluzione e la produzione del comunismo, \u00e8 immediatamente abolizione della classi e dunque del proletariato, attraverso la comunizzazione della societ\u00e0 che viene cos\u00ec abolita in quanto comunit\u00e0 separata dai suoi membri. La societ\u00e0 \u00e8 sempre la comunit\u00e0 separata dai suoi membri, societ\u00e0 di classe incarnata dalla classe dominante. L'abolizione della classe dominante, la classe del capitale, significa abolizione dello Stato e della societ\u00e0 che esso rappresenta in quanto Stato del capitale. I proletari distruggono il capitale producendo contro di esso una comunit\u00e0 immediata ai suoi membri, trasformando se stessi in individui immediatamente sociali, instaurando relazioni tra individui singoli e gruppi di affinit\u00e0 che hanno cessato di essere l'incarnazione di una categoria sociale (ivi incluse le categorie presuntivamente naturali, ma in realt\u00e0 socialmente costruite, dei sessi sociali: \u201cuomo\u201d e \u201cdonna\u201d).\nQuesto processo rivoluzionario \u00e8 comunizzazione, produzione del comunismo senza altra transizione che la rivoluzione stessa. Non vi sono tappe intermedie tra la rivoluzione e il comunismo: n\u00e9 socialismo, n\u00e9 un qualsivoglia forma di potere operaio o di \u201cgestione operaia\u201d. In seguito alla ristrutturazione del rapporto tra le classi che ha avuto luogo, il proletariato non oppone pi\u00f9 al capitale la positivit\u00e0 che quest'ultimo gli confermava: essere la classe del lavoro produttivo. La situazione attuale del rapporto di classe \u00e8 il prodotto dell'insieme del processo storico del capitale: in quanto sfruttamento, in quanto modo di produzione, in quanto economia, in quanto societ\u00e0 capitalistica, in quanto Stato, vale a dire in quanto contraddizione permanente (lo sfruttamento), irriducibile e sempre pi\u00f9 profonda, tra la classe dei capitalisti e il proletariato.\nIl \u201cprogrammatismo\u201d.\nNei cicli di lotte passati, con la prospettiva della propria affermazione e della liberazione del lavoro, il proletariato \u2013 in implicazione reciproca con il capitale\u00a0\u2013 produceva il superamento comunista in forma adeguata al contenuto della sua contraddizione con il capitale. Questa rivoluzione, bench\u00e9 impossibile nei suoi propri termini, rappresentava il superamento reale, la cui impossibilit\u00e0 risulta evidente solo dal punto di vista del superamento che la contraddizione di classe produce oggi. Il proletariato progettava la propria affermazione programmando uno stadio storico di libero sviluppo della produttivit\u00e0 e dunque di caducit\u00e0 del valore. Questa tappa di transizione al comunismo costituiva l'integrazione necessaria, da parte del proletariato, del divenire, sotto il proprio controllo, della parabola storica del capitale. Questa fase poteva essere concepita come Stato operaio (dai marxisti) o come gestione municipale o sindacale (dagli anarchici), ma questo non modificava l'essenza delle cose. L'impossibilit\u00e0 dell'integrazione della parabola storica del capitale, era l'impossibilit\u00e0 dell'auto-sfruttamento, poich\u00e9 lo sfruttamento \u00e8 sempre il rapporto di classi distinte."}
{"id": "4801736", "revid": "1226", "url": "https://it.wikipedia.org/wiki?curid=4801736", "title": "L'Allegria", "text": ""}
{"id": "4801738", "revid": "1442080", "url": "https://it.wikipedia.org/wiki?curid=4801738", "title": "Aircel Chennai Open 2014 - Qualificazioni singolare", "text": "Le qualificazioni del singolare dell'Aircel Chennai Open 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4801746", "revid": "1516566", "url": "https://it.wikipedia.org/wiki?curid=4801746", "title": "Piccoli giganti", "text": ""}
{"id": "4801749", "revid": "599013", "url": "https://it.wikipedia.org/wiki?curid=4801749", "title": "Federico Smanio", "text": "Carriera.\nCresciuto nei settori giovanili di e , ha disputato 67 partite in Serie B con la maglia del , con il quale ha esordito tra i cadetti il 28 novembre 1999 nella partita Sampdoria-Treviso (2-0) e della . Con i grigiorossi ha ottenuto la promozione in Serie C1 nel campionato Serie C2 2003-2004, vinto poi il campionato di Serie C1 2004-2005 e giocato 24 partite in Serie B nella stagione 2005-2006. Ha giocato in Serie C con Rovigo, Sandon\u00e0, Arezzo, Thiene e Carpenedolo.\nDopo il ritiro.\nLaureato in Economia e commercio e con un successivo master in Strategie per il business nello sport, dal 2010 al 2018 \u00e8 stato il responsabile dell'area digital e della relazioni con i tifosi della Lega Nazionale Professionisti B."}
{"id": "4801752", "revid": "1226", "url": "https://it.wikipedia.org/wiki?curid=4801752", "title": "Il Trionfo di Bacco e Arianna", "text": ""}
{"id": "4801759", "revid": "290948", "url": "https://it.wikipedia.org/wiki?curid=4801759", "title": "Batteria a mercurio", "text": ""}
{"id": "4801760", "revid": "767487", "url": "https://it.wikipedia.org/wiki?curid=4801760", "title": "Non alzare il ponte, abbassa il fiume", "text": "Non alzare il ponte, abbassa il fiume (\"Don't Raise the Bridge, Lower the River\") \u00e8 un film del 1968 diretto da Jerry Paris e interpretato da Jerry Lewis. Fu distribuito dalla Columbia Pictures.\nTrama.\nGeorge Lester \u00e8 un uomo che \u00e8 a caccia di arcobaleni, alla ricerca della pentola d'oro alla fine. Quando sua moglie, Pamela si stanca di essere trascinata in tutto il mondo, lo lascia. Mentre lei \u00e8 fuori, George trasforma la sua casa di famiglia in una discoteca. Quando torna, lei minaccia di inviare George in carcere per frode, perch\u00e9 lei non ha dato la sua approvazione. George ha bisogno di qualche soldo velocemente, cos\u00ec decide di rivolgersi ad un suo vecchio collega, William Homer ma Willy \u00e8 un po' corto. George decide di rubare i piani per un nuovo trapano, su cui sta lavorando Dudley Heath, corteggiatore di Pamela. Ma quando George prende gli orecchioni, egli non pu\u00f2 recarsi al luogo di incontro e si rifiuta di dare a Willy i piani a meno che non gli dia i soldi prima. E gli acquirenti non glieli daranno a meno che non vedano la merce prima."}
{"id": "4801763", "revid": "729019", "url": "https://it.wikipedia.org/wiki?curid=4801763", "title": "Empire Builder", "text": "L'Empire Builder \u00e8 un treno passeggeri operato da Amtrak negli Stati Uniti medio occidentali e nord-occidentali. \u00c8 la pi\u00f9 frequentata linea di lunga distanza di Amtrak, e trasporta pi\u00f9 di 500.000 passeggeri all'anno (dato del periodo 2007-2010). Prima di Amtrak, l\"'Empire Builder\" era il treno di punta della Great Northern Railway. L'attuale linea parte da Chicago, nell'Illinois, e prosegue fino all'Oceano Pacifico; la linea si divide a Spokane, stato di Washington e termina verso nord a King Street Station a Seattle, nello stato di Washington (3.550\u00a0km da Chicago) e verso sud alla Union Station di Portland, nello stato dell'Oregon (3.632\u00a0km da Chicago).\nIl treno attraversa Illinois, Wisconsin, Minnesota, Dakota del Nord, Montana, Idaho, Washington e Oregon. Effettua soste a Saint Paul, Minot, Havre e Spokane, e tra le fermate principali vi sono Milwaukee, Fargo, Whitefish e Vancouver, stato di Washington. Il percorso utilizzato \u00e8 il Northern Transcon della BNSF Railway da Seattle a Minneapolis, la Minnesota Commercial da Minneapolis a Saint Paul, la Canadian Pacific da Saint Paul a Glenview, Illinois, e la Metra da Glenview a Chicago.\nIl servizio \u00e8 effettuato con un treno al giorno in ogni direzione. L'orario \u00e8 programmato in modo tale che il treno passi attraverso le Montagne Rocciose (e il Glacier National Park) durante il giorno, anche se questo \u00e8 pi\u00f9 comune in estate e nei treni diretti verso est. Il treno impiega tra le 45 e le 46 ore da Seattle a Chicago, con una media di 80\u00a0km/h incluse le fermate, e i treni possono viaggiare a velocit\u00e0 massima di 130\u00a0km/h circa.\nIl 25 settembre 2021, alle 16:00 ora locale, l\u2019Empire Builder \u00e8 stato oggetto di un deragliamento nei pressi della citt\u00e0 di Joplin (Montana), mentre viaggiava da Chicago a Seattle/Portland. Nell\u2019incidente, alcune carrozze si sono rovesciate piegandosi su un fianco, con un bilancio di 3 vittime e circa 50 feriti.\nDescrizione del percorso.\nL'Empire Builder di Amtrak parte dalla Union Station di Chicago nel primo pomeriggio, e viaggia verso nord verso Milwaukee, e in seguito attraverso il paesaggio rurale del Wisconsin meridionale, attraversando l'alto fiume Mississippi presso La Crosse (Wisconsin). Il treno viaggia attraverso il Minnesota sud-orientale, attraversando nuovamente il fiume Mississippi presso Hastings (Minnesota) e ferma presso la Midway Station a Saint Paul. Da qui, verso ovest, il paesaggio cambia da foresta a prateria, diventando sempre meno popolato e sterile. I passeggeri diretti verso ovest hanno occasione di vedere solamente le lontane luci delle fattorie solitarie nella notte. Nel Dakota del Nord e nel Montana orientale, si possono osservare le Grandi Pianure; alla fine, il treno lascia le praterie con te brevi fermate presso il Glacier National Park (East Glacier Park, solo in estate, o Browning, solo in inverno, Essex e West Glacier Park), seguite da una lunga fermata a Whitefish, non lontana dal Glacier National Park. Durante tutto l'anno, a seconda del meteo, si possono avere delle splendide viste sul parco mentre il treno ne attraversa il lembo meridionale. Al calar della notte, il treno continua attraverso le montagne nell'Idaho settentrionale e nello stato di Washington orientale. A Spokane il treno viene diviso: le ultime quattro carrozze (Sightseer lounge, due carrozze Portland, e la carrozza notte Portland) si ridigono verso la Gola del Columbia fino a Portland, e le altre carrozze passano attraverso la Catena delle Cascate fino a Seattle.\nNei mesi estivi, su alcune tratte della linea, dei volontari \"Trails and Rails\" nella carrozza Sightseer Lounge, commentano la storia dei luoghi e il panorama.\nIl 21 agosto 2005 il treno sub\u00ec un \"rilancio\" da parte di Amtrak con un miglioramento del servizio. Le migliorie hanno riguardato caratteristiche che non si trovano su altri treni Amtrak di lunga percorrenza: il secondo giorno di viaggio, a met\u00e0 pomeriggio, si tiene una degustazione di vini e formaggi nella carrozza ristorante, per i passeggeri con cuccetta.\nStoria.\nL'Empire Builder inizi\u00f2 il servizio con Great Northern l'11 giugno 1929, e sostitu\u00ec l\"'Oriental Limited\" come treno di punta della ferrovia. Il nome fu scelto per onorare James J. Hill, conosciuto come \"The Empire Builder\" (il fautore dell'impero), che riorganizz\u00f2 diverse ferrovie decadenti all'interno della Great Northern Railway ed estese la linea fino al Pacifico nord-occidentale alla fine del XIX secolo. La tariffa era standardizzata e il tragitto iniziale per le 2.264 miglia da Chicago a Seattle era lo stesso, con 63 ore di viaggio da est a ovest e poco pi\u00f9 di 61 da ovest a est, come sugli altri treni che da Chicago si dirigevano verso la costa ovest.\nIl servizio venne modificato per aumentare l'affluenza durante la seconda guerra mondiale. Dopo la guerra, il 23 febbraio 1947, furono messi in servizio treni streamliner a trazione diesel; i treni furono ri-equipaggiati nel 1951, e il materiale del 1947 venne utilizzato per creare il \"Western Star\". Nell'estate del 1954, il tragitto da 2.211 miglia da Chicago a Seattle richiedeva 45 ore (dal 1954 il percorso escluse Grand Forks, pertanto il treno percorreva meno miglia).\nIl treno permetteva ai viaggiatori viste sulla Catena delle Cascate e sulle Montagne Rocciose del Glacier National Park, parco istituito con notevoli sforzi della Great Northern, anche di lobby. Dopo l'ammodernamento degli anni '50, i passeggeri potevano vedere il panorama tramite le tre carrozze a cupola trasparente e una carrozza interamente panoramica per i passeggeri di prima classe.\nDue furono i principali incidenti che coinvolsero l'Empire Builder nell'era della Great Northern:\nLa linea effettua sempre servizio da Chicago a Spokane, e poi si divide nei rami per Seattle e Portlant; solo nel periodo dell'era Amtrak dal 1971 al 1981 non vi fu servizio sul ramo per Portland. Prima del 1971, il percorso tra Chicago e Saint Paul era sulla Chicago, Burlington and Quincy Railroad, attraverso la sua linea principale lungo il fiume Mississippi e il Wisconsin. La linea effettuava servizio anche a ovest dalle Twin Cities (Minneapolis e Saint Paul) prima di girare verso nord a Willmar (Minnesota) per raggiungere Fargo (Dakota del Nord). Il tratto Spokane-Portland era gestito dalla Spokane, Portland and Seattle Railway.\nNel 1971 Amtrak assunse la gestione del treno e port\u00f2 il tragitto da Chicago a Saint Paul sulla Milwaukee Road attraverso Milwaukee e sul percorso del Hiawatha fino a Saint Paul.\nNel numero del gennaio 2011 del magazine \"Trains\", questa linea fu classificata come una delle cinque da tenere d'occhio da parte di Amtrak nell'anno fiscale 2012, per esaminarla come accadde per altre linee (\"Sunset\", \"Eagle\", \"Zephyr\", \"Capitol\" e \"Cardinal\") nell'anno 2010.\nAffluenza e ricavi.\nNell'anno fiscale 2007 l'Empire Builder trasport\u00f2 oltre mezzo milione di passeggeri, mantenendo il suo status di treno Amtrak a lunga percorrenza pi\u00f9 popolare. Nel 2008 i passeggeri crebbero del 9,8% fino a 554.266, anche se in quell'anno vi fu un notevole aumento del prezzo del carburante, e infatti i passeggeri scesero del 7% fino a 515.444 persone nel 2009. In quell'anno furono generati oltre 54 milioni di dollari di ricavi, dietro solo ad Acela Express, Northeast Regional e Auto Train; nel 2007 e 2008 si posizionava terzo. Circa il 65% dei costi di operazione \u00e8 coperto dalla vendita dei biglietti, il che rende l'Empire Builder il secondo treno a lunga percorrenza di Amtrak, dopo Auto Train, che corre sulla East Coast.\nNell'anno fiscale 2011 l'Empire Builder ha trasportato 470.000 passeggeri, in ribasso del 12,1% rispetto al 2010. Questo rimane comunque il treno a lunga percorrenza pi\u00f9 popolare della rete Amtrak; nel 2011 i ricavi totali ammontarono a 53.773.711 $, in ribasso dell'8,1% rispetto al 2010."}
{"id": "4801779", "revid": "761672", "url": "https://it.wikipedia.org/wiki?curid=4801779", "title": "Carabinieri nella Resistenza e nella Guerra di Liberazione", "text": ""}
{"id": "4801787", "revid": "198277", "url": "https://it.wikipedia.org/wiki?curid=4801787", "title": "Yamaha Motiv", "text": "La Yamaha Motiv \u2014 reso graficamente in MOTIV per la versione a motore termico, e in MOTIV\u00b7e per quella ad alimentazione elettrica \u2014 \u00e8 una concept car a marchio Yamaha realizzata nel 2013. Portata al debutto al salone dell'automobile di Tokyo nel novembre dello stesso anno, rappresenta una delle rare divagazioni dell'omonima casa motociclistica nipponica nel mondo delle automobili.\nContesto.\nTale concept affonda le sue radici nella Murray T25, un progetto di citycar a mobilit\u00e0 sostenibile sviluppato dall'ingegnere Gordon Murray all'inizio del XXI secolo. Questa si contraddistingueva per l'adozione di un innovativo sistema produttivo chiamato \"iStream\" \u2014 mutuato dall'esperienza di Murray su supersportive e monoposto di Formula 1 \u2014, basato sulla drastica riduzione dei tempi di lavorazione e assemblaggio delle superutilitarie grazie al ricorso a una speciale \"gabbia\", ovvero un telaio in tubi di acciaio (liberamente configurabile secondo le pi\u00f9 diverse esigenze) in cui trova alloggiamento una monoscocca parzialmente realizzata in fibra di vetro, unita all'uso di pannelli in materiali compositi che garantisce semplicit\u00e0 costruttiva, rigidit\u00e0 strutturale e sicurezza per i passeggeri: tale processo porta a un risparmio negli investimenti nonch\u00e9 del peso totale rispetto a veicoli similari stimato tra il 20-25%, oltre a permettere un ridimensionamento dei relativi impianti produttivi fino all'80%.\nLa T25 era nata essenzialmente come idea da proporre ad altre aziende, in possesso di quella capacit\u00e0 produttiva che mancava alla Gordon Murray Design per poter immettere la vettura sul mercato. La casa motociclistica di Iwata si \u00e8 interessata a questa concept nel 2011, facendone cos\u00ec partire lo sviluppo. Va da s\u00e9 che per le aziende del Sol Levante non \u00e8 una novit\u00e0 diversificare il proprio raggio d'azione in vari ambiti: in campo motoristico Honda e Suzuki storicamente si dividono tra auto e moto, mentre Kawasaki spazia a 360\u00b0 nei pi\u00f9 differenti campi.\nNella sua storia la Yamaha si \u00e8 invece dedicata prettamente alle due ruote come suo \"core business\", pur non rimanendo a digiuno di esperienza nel settore della progettazione di automobili. Nei decenni precedenti si era infatti occupata dei propulsori montati su Toyota 2000GT e Celica, Ford Taurus SHO e Lexus LFA, assieme a varie collaborazioni con Volvo, mentre tra gli anni 80 e 90 del XX secolo si era cimentata come motorista in Formula 1 per scuderie quali , , , e ; un \"know-how\", questo ultimo, che gi\u00e0 nel 1992 aveva portato l'azienda dei \"Tre Diapason\" alla realizzazione, attraverso la sua sussidiaria Ypsilon Technology e con lo studio di R&amp;D International Automotive Design, di una prima concept automobilistica, la sportiva OX99-11. Tale proposta non ebbe seguito, sicch\u00e9 negli anni seguenti la casa nipponica limit\u00f2 il suo raggio d'azione nelle quattro ruote a piccoli veicoli di servizio \"all-terrain\". Il progetto Motiv rappresenta pertanto il debutto di Yamaha nel campo delle vetture pensate per l'uso urbano oltrech\u00e9 per un'eventuale produzione di serie.\nCaratteristiche.\nL'auto nasce con l'obiettivo di mettere su strada un mezzo a trazione posteriore adatto a districarsi nel traffico cittadino, col vantaggio di possedere facilit\u00e0 di parcheggio. Rispetto alla progenitrice T25, la Motiv rifugge dall'originale disposizione interna a tre posti (col guidatore in posizione centrale) per abbracciare un pi\u00f9 tradizionale abitacolo a due posti, che garantisce maggior comfort agli occupanti. All'esterno, la vettura si rivela molto compatta, coi gi\u00e0 citati pannelli in materiali plastici che mostrano una capacit\u00e0 di resistenza agli urti maggiore dell'alluminio e dell'acciaio, oltre a essere di pi\u00f9 facile sostituzione. L'applicazione dei concetti \"iStream\" ha inoltre permesso d'ottenere un contenimento dei pesi pari a 730 kg.\nMeccanica.\nLa concept presentata da Yamaha al salone di Tokyo \u00e8 in versione elettrica. Tale \"Motiv\u00b7e\" \u00e8 equipaggiata con un motore posteriore da 34 CV \u2014 realizzato all'inglese Zytek \u2014 capace d'erogare una coppia di 896 N\u00b7m sfruttabile soprattutto in ripresa, e un'accelerazione 0-100 km/h di 15 secondi; l'autonomia del motore elettrico \u00e8 invece di 160 km, coniugando brevi spostamenti e piacere di guida grazie all'uso di sospensioni indipendenti. \u00c8 altres\u00ec stata approntata una \"Motiv\" spinta dalla tradizionale alimentazione a benzina, adatta a rientrare nelle norme giapponesi relative le keicar. Questa dispone d'un motore da circa 70-80 CV, un 3 cilindri 1.0 abbinato a un cambio a doppia frizione a sei marce, di derivazione motociclistica."}
{"id": "4801796", "revid": "801854", "url": "https://it.wikipedia.org/wiki?curid=4801796", "title": "Stazione di Roccarainola - Tufino", "text": ""}
{"id": "4801797", "revid": "169529", "url": "https://it.wikipedia.org/wiki?curid=4801797", "title": "Antonio Gasbarrini", "text": "Biografia.\nGasbarrini rimase orfano di padre in et\u00e0 scolare ma riusc\u00ec comunque a proseguire gli studi classici, diplomandosi al Liceo Classico \"M. Delfico\" di Teramo con nove in tutte le materie. Grazie a questi ottimi risultati pot\u00e9 accedere gratuitamente all'Universit\u00e0 e laurearsi a Siena nel 1908 con menzione di lode. Il forte e costante desiderio per l'apprendimento lo port\u00f2 ad essere assistente dei pi\u00f9 grandi maestri del XX secolo in diverse citt\u00e0 d'Italia. \u00c8 stato infatti al fianco di Golgi e di Forlanini a Pavia nel 1911, di Ceconi a Torino, di Bignami a Roma e poi per molti anni dello Zoja nelle Universit\u00e0 di Sassari, Parma e Pavia.\nDurante quest'ultimo periodo partecip\u00f2 e fu vincitore di vari concorsi a cattedra cos\u00ec che nel 1923 ebbe l'incarico di Patologia Medica a Bologna. Poco dopo fu titolare della stessa materia a Siena per poi essere richiamato nel 1924 a Bologna. L'affermazione della sua attivit\u00e0 di Maestro fu cos\u00ec rapida e brillante che nel 1931 fu nominato direttore sia nella Clinica Medica di Bari che in quella di Padova, scegliendo per\u00f2 la seconda. Pur essendo Padova una sede di ottimo livello, dopo nove anni accett\u00f2 nuovamente il trasferimento a Bologna, dato che questa citt\u00e0 aveva continuato ad esercitare su di lui un'attrazione invincibile. Qui rimase sino alla sua andata a riposo per limiti di et\u00e0 alla fine del 1952. Mor\u00ec a Bologna a 81 anni, il 15 novembre 1963.. Sua moglie, Elisabetta Tinozzi nata a Napoli nel 1899 e morta a Bologna nel 1998, laureata in lettere e fine scrittrice \u00e8 stata tra le fondatrici dell'Antoniano di Bologna. Ha avuto 2 figli, Maria Adelaide e Giovanni, medico e cattedratico anche lui ha insegnato Medicina Interna ed \u00e8 stato Clinico Medico nelle Universit\u00e0 di Bologna e di Chieti ed alla Cattolica di Roma.\nAbruzzese di nascita rimase sempre legatissimo alla sua terra di origine. Nonostante il lungo peregrinare in varie sedi universitarie prestigiose (Bologna, Padova, Siena, Sassari) rimase abruzzese nel profondo del suo animo. La sua casa di Giulianova, Villa Dulcis, \u00e8 stata il ritrovo di intellettuali, poeti, scrittori, amici e solo in essa lui si sentiva realmente a \"casa\".\nAmava la gente semplice come lui e per tutti \u00e8 sempre stato \"Lu mi' Prufesso'\".\nProduzione scientifica.\nLa produzione scientifica di Antonio Gasbarrini \u00e8 raccolta in oltre 280 lavori. Clinico Medico dall'enorme cultura e dalla profonda umanit\u00e0, egli coltiv\u00f2 con passione tutti i campi della medicina interna, ma con particolare interesse quello delle malattie dell'apparato digerente e del fegato. Attraverso le sue ricerche infatti riusc\u00ec a dare un eccezionale impulso alla Gastroenterologia, ponendo le basi di quello che tuttora rappresenta il settore pi\u00f9 sviluppato della medicina interna bolognese.\nFu tra i fondatori della Societa' Italiana di Gastroenterologia (SIGE), di cui fu il primo Presidente. \nI primi lavori della sua carriera furono prevalentemente incentrati sulla sierologia e la chimica clinica come i sieri eterogenei e la vaccinoterapia. Successivamente riusc\u00ec a diagnosticare il cancro primitivo della papilla di Vater e a svolgere un gruppo di lavori sulla echinococcosi. Non va dimenticato l'importante Trattato di Clinica Medica che egli stesso ha redatto e altri studi specifici che affront\u00f2 sulle parassitosi intestinali, sulla patologia delle vie biliari, sugli itteri e sulle malattie epatospleniche.. Fu tra i primi ad ipotizzare e descrivere la Steatoepatite Non Alcolica come malattia su base dismetabolica.\nOnorificenze e riconoscimenti.\nAntonio Gasbarrini fu promotore e animatore di moltissime attivit\u00e0 ed iniziative, di associazioni e congressi. Fu infatti fondatore della Societ\u00e0 Italiana di Gastroenterologia (SIGE) e presidente per molti anni della Associazione Italiana di Medicina Interna Tosco-Umbro-Emiliana, dell'Associazione Italiana di Cardiologia Romagnola e Marchigiana, membro d'onore della Societ\u00e0 svedese di Gastroenterologia, stella d'oro al merito sia della Scuola e che della Sanit\u00e0. Anche fondatore e presidente della Societ\u00e0 medica degli Abruzzi, presidente negli anni 1945-1947 della Societ\u00e0 medico-chirurgica di Bologna, a cui teneva di pi\u00f9 insieme alla Societ\u00e0 di Gastroenterologia che diresse dal 1948 fino alla sua morte.\nInoltre fece parte per molti anni del Consiglio superiore di sanit\u00e0 pubblica e della commissione direttiva per la istituzione della facolt\u00e0 medica dell'Universit\u00e0 Cattolica del Sacro Cuore fondata da Agostino Gemelli. Con quest'ultimo aveva avuto una cos\u00ec stretta vicinanza da potergli dare consigli, suggerimenti e collaborazione nel costruire il primo nucleo della nuova Universit\u00e0 a Roma ed essere quindi cofondatore spirituale. \nVenne posto all'attenzione del mondo per aver svolto le funzioni di archiatra di ben tre Papi: a Pio XII cambi\u00f2 radicalmente la cura, diagnosticando senza l'ausilio di radiografie ma solamente coi dati clinici e anamnestici la causa di un fastidioso e ricorrente singhiozzo, cio\u00e8 un'ernia iatale; ha assistito Papa Giovanni XXIII fino all'ultimo battito del polso; aveva curato anche Papa Montini, quando questi era in segreteria di Stato."}
{"id": "4801805", "revid": "247222", "url": "https://it.wikipedia.org/wiki?curid=4801805", "title": "High Time (Zachary Richard)", "text": "High Time \u00e8 il primo album di Zachary Richard, pubblicato dalla Rhino Records nel 2001. Il disco fu registrato tra il settembre 1973 ed il marzo 1974 a New York (Record Plant Studio)."}
{"id": "4801808", "revid": "2208340", "url": "https://it.wikipedia.org/wiki?curid=4801808", "title": "Museo della frutta", "text": "Il \u00e8 uno spazio espositivo dedicato alla storia della frutta, ubicato in un parco di 195.000 m\u00b2 a Yamanashi, nella prefettura di Yamanashi, vicino al Fuji, in Giappone.\nProgettato tra 1992 e 1995, dall'architetta Itsuko Hasegawa, il museo \u00e8 inaugurato nel 1997. Il sito museografico \u00e8 illustrato da tre edifici che simboleggiano il ciclo della frutta: Il \"Plaza frutta\" (che rappresenta l'immagine di semi), \"La serra tropicale\" (\u00e8 un'enciclopedia della frutta) e \"L'atelier\" (rappresenta il simbolo della vitalit\u00e0 dei semi)."}
{"id": "4801809", "revid": "247222", "url": "https://it.wikipedia.org/wiki?curid=4801809", "title": "Bayou des myst\u00e8res", "text": "Bayou des myst\u00e8res \u00e8 un album (il primo per pubblicazione) di Zachary Richard, pubblicato dalla Kebec Disc Records nel 1976. Il disco fu registrato nella primavera del 1976 al \"Studio in the Country\", Bogalusa, Louisiana."}
{"id": "4801812", "revid": "578661", "url": "https://it.wikipedia.org/wiki?curid=4801812", "title": "Mura di Monza", "text": "Le mura di Monza furono costruite nel XIV secolo per volere di Azzone Visconti.\nStoria.\nNon si ha notizia di mura civiche a Monza in epoca romana.\nLe precedenti mura alto medievali monzesi erano state abbattute durante le guerre e, al suo avvento alla Signoria, Azzone Visconti ne decise la ricostruzione.\n&lt;br&gt;L'opera fu iniziata nel 1333 e terminata nel 1385. Si dice che le mura fossero lunghe 4730 braccia e circondate all'esterno da un gran fossato e rinforzate all'interno con un terrapieno. \nLe porte di accesso alla citt\u00e0 erano otto:\nTre di queste otto porte erano gi\u00e0 preesistenti la costruzione delle nuove mura viscontee.\nLa cinta difensiva viscontea si estendeva per oltre due chilometri. Dotata di numerose torri di difesa, s'innestava al caposaldo costituito dal Castello di Monza, il cui unico resto, peraltro molto rimaneggiato nell'Ottocento, \u00e8 la cosiddetta torretta viscontea. Un ramo del fiume Lambro (l'odierno Lambretto), appositamente deviato, forniva un'ulteriore protezione sul lato est della citt\u00e0.\nIl percorso anulare delle mura \u00e8 tuttora leggibile nella pianta cittadina, lungo le vie Aliprandi, Visconti, Manzoni, Appiani e dalle loro parallele che altro non erano che il percorso esterno alle mura stesse. Le porte erano costruite in pietra e laterizio come dei piccoli fortilizi, con merlature ghibelline, saracinesche e ponti levatoi. Ogni borgo cittadino prendeva il nome dalla relativa porta.\nNel corso dei secoli sopravvissero solo quattro porte: \nL'integrit\u00e0 delle mura e della fortezza fu intaccata gi\u00e0 a partire dal XVI secolo quando la nonna di Marianna de Leyva diede inizio a delle parziali demolizioni \"per far fronte alle scarse risorse finanziarie\". \n&lt;br&gt;Le mura viscontee furono completamente demolite fra il 1913 e il 1914."}
{"id": "4801813", "revid": "1543377", "url": "https://it.wikipedia.org/wiki?curid=4801813", "title": "Mardi Gras (Zachary Richard)", "text": "Mardi Gras \u00e8 un album di Zachary Richard, pubblicato dalla CBS Records nel 1977. Il disco fu registrato al \"Studio in the Country\" a Bogalusa, Louisiana (Stati Uniti) nel 1977."}
{"id": "4801814", "revid": "110157", "url": "https://it.wikipedia.org/wiki?curid=4801814", "title": "Il signore dei vampiri", "text": "Il signore dei vampiri (\"The Vampire Master\") \u00e8 un romanzo pubblicato da Edmond Hamilton su Weird Tales tra il 1933 e il 1934 con lo pseudonimo di Hugh Davidson. Primo di una breve serie di avventure del dottor Dale, occultista in lotta contro le forze del male, composta da questo romanzo e dal successivo \"House of the Evil Eye\" del 1936.\nTrama.\nIl dottor Dale e il suo assistente Owen si trovano a dover combattere un vampiro molto potente, tornato a mietere vittime in una remota contea dello stato di New York che aveva infestato duecento anni prima."}
{"id": "4801818", "revid": "1543377", "url": "https://it.wikipedia.org/wiki?curid=4801818", "title": "Migration (Zachary Richard)", "text": "Migration \u00e8 un album di Zachary Richard, pubblicato dalla CBS Records nel 1978. Il disco fu registrato al \"Studio Tempo\" di Montr\u00e9al (Canada) nel 1978."}
{"id": "4801819", "revid": "247222", "url": "https://it.wikipedia.org/wiki?curid=4801819", "title": "Allons danser", "text": "Allons danser \u00e8 un album di Zachary Richard, pubblicato dalla CBS Records nel 1979. Il disco fu registrato al \"Studio in the Country\", Bogalusa, Louisiana (Stati Uniti) nel 1979."}
{"id": "4801821", "revid": "247222", "url": "https://it.wikipedia.org/wiki?curid=4801821", "title": "Live in Montreal (Zachary Richard)", "text": "Live in Montreal \u00e8 un album live di Zachary Richard, pubblicato dalla CBS Records nel 1980. Il disco fu registrato dal vivo il 19 e 20 settembre 1980 al \"Club Montr\u00e9al\" di Montr\u00e9al, Canada."}
{"id": "4801822", "revid": "1543377", "url": "https://it.wikipedia.org/wiki?curid=4801822", "title": "Vent d'\u00c9t\u00e9", "text": "Vent d'\u00c9t\u00e9 \u00e8 un album di Zachary Richard, pubblicato dalla RZ Records nel 1981. Il disco fu registrato nel maggio 1981 al \"Studio in the Country\", Bogalusa, Louisiana (Stati Uniti)."}
{"id": "4801823", "revid": "1543377", "url": "https://it.wikipedia.org/wiki?curid=4801823", "title": "Zack Attack", "text": "Zack Attack \u00e8 un album di Zachary Richard, pubblicato dalla Apache Records nel 1984. Il disco fu registrato al \"Studio Continental\" di Parigi (Francia) nel 1984."}
{"id": "4801827", "revid": "1573940", "url": "https://it.wikipedia.org/wiki?curid=4801827", "title": "Episinus angulatus", "text": "Episinus angulatus \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata rinvenuta in varie localit\u00e0 della regione che va dall'Europa alla Russia.\nTassonomia.\nNon sono stati esaminati esemplari di questa specie dal 2007.\nAttualmente, a dicembre 2013, non sono note sottospecie"}
{"id": "4801829", "revid": "767487", "url": "https://it.wikipedia.org/wiki?curid=4801829", "title": "ITF Women's Circuit Reykjavik 1998", "text": "L'ITF Women's Circuit Reykjavik 1998 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 1998. Il montepremi del torneo era di $10\u00a0000 e si \u00e8 svolto nella settimana tra il 13 e il 17 gennaio 1998 su campi indoor in sintetico. Il torneo si \u00e8 giocato a Reykjav\u00edk in Islanda.\nVincitori.\nSingolare.\n Karolina Jagieniak ha sconfitto in finale Gabriela Navr\u00e1tilov\u00e1 7-6, 6-0.\nDoppio.\n Kim Kilsdonk / Jolanda Mens hanno sconfitto in finale Olga Vymet\u00e1lkov\u00e1 / Gabriela Navr\u00e1tilov\u00e1 6-4, 5-7, 7-5."}
{"id": "4801832", "revid": "729019", "url": "https://it.wikipedia.org/wiki?curid=4801832", "title": "Conquista di Tunisi (1574)", "text": "La conquista di Tunisi del 1574 stabil\u00ec la conquista definitiva di Tunisi da parte dell'Impero ottomano a scapito dell'Impero spagnolo. Fu un evento di grande importanza nella decisione che il Nord Africa sarebbe stato sotto il dominio dei musulmani anzich\u00e9 dei cristiani e la fine della \"Conquista\" spagnola del Nord Africa iniziata sotto il regno di Isabella I di Castiglia e Ferdinando II di Aragona. La conquista di Tunisi del 1574 \"segn\u00f2 la dominazione ottomana del Maghreb cento-orientale\".\nAntefatto.\nTunisi era stata inizialmente conquistata dagli ottomani guidati da Hayreddin Barbarossa nella conquista di Tunisi del 1534. Tuttavia, l'obiettivo dell'imperatore del Sacro Romano Impero, Carlo V era la riconquista ottenuta appena un anno dopo e vi pose, come suo vassallo, il sovrano hafside Muhammad V. Il Bey di Algeri Uluj Ali Pasci\u00e0 conquist\u00f2 Tunisi nel 1569 per l'Impero Ottomano, ma all'indomani della vittoria cristiana nella Battaglia di Lepanto del 1571 Don Giovanni d'Austria riusc\u00ec a prendere Tunisi nel mese di ottobre 1573.\nConquista di Tunisi.\nNel 1574, Guglielmo d'Orange e Carlo IX, attraverso il suo ambasciatore pro-ugonotti, Fran\u00e7ois de Noailles vescovo di Dax, cercarono di ottenere il sostegno del sovrano ottomano Selim II al fine di aprire un nuovo fronte contro il re spagnolo Filippo II. Selim II invi\u00f2 un messaggero, che cerc\u00f2 di mettere gli olandesi in contatto con i ribelli moriscos della Spagna e i pirati di Algeri. Selim, inoltre, invi\u00f2 una grande flotta ad attaccare Tunisi nell'autunno 1574, per ridurre la pressione spagnola sugli olandesi.\nNella battaglia di La Goleta, Selim II radun\u00f2 una flotta fra 250 e 300 navi da guerra con circa 75.000 uomini. La flotta era comandata da Koca Sinan Pasci\u00e0 e Ulu\u00e7 Al\u00ec Pasci\u00e0. La flotta si un\u00ec alle truppe inviate dai governatori di Algeri, Tripoli e Tunisi, raggiungendo una forza di circa 100 000 uomini. L'esercito attacc\u00f2 Tunisi e La Goleta, e il \"presidio\" di La Goleta, difeso da 7 000 uomini, cadde il 24 agosto 1574. Le ultime truppe cristiane, in un piccolo forte di fronte a Tunisi, si arresero il 3 settembre 1574 dopo 14 assalti dei turchi.\nDon Giovanni d'Austria tent\u00f2 di soccorrere gli assediati con una flotta proveniente da Napoli e dalla Sicilia ma fall\u00ec a seguito di una tempesta. La corona spagnola, fortemente coinvolta nei Paesi Bassi e a corto di fondi, non riusc\u00ec a fornire aiuto in modo significativo.\nCervantes partecip\u00f2 a questi eventi come soldato, fra le truppe di Don Giovanni d'Austria che cercarono di salvare la citt\u00e0. Egli sostenne che gli ottomani condussero 22 attacchi contro il forte di Tunisi, perdendo 25 000 uomini, mentre solo 300 cristiani rimasero in vita. Scrisse sulla battaglia:\nAbd al-Malik, il futuro re del Marocco, partecip\u00f2 alla conquista di Tunisi dalla parte degli ottomani.\nGabrio Serbelloni era il comandante del forte di Tunisi. Il generale di La Goleta, Don Pedro Portocarerro venne fatto prigioniero e inviato a Costantinopoli, ma mor\u00ec lungo la rotta. I soldati fatti prigionieri vennero impiegati come schiavi sulle galee turche.\nLa battaglia sanc\u00ec il definitivo dominio ottomano su Tunisi, ponendo fine alla dinastia hafside e alla presenza spagnola a Tunisi.\nIl successo degli ottomani nella battaglia di Goleta contribu\u00ec a ridurre la pressione spagnola sugli olandesi, portando ai negoziati per la Conferenza di Breda. Dopo la morte di Carlo IX, nel maggio 1574, i contatti si indebolirono, anche se gli ottomani dissero di aver sostenuto la rivolta del 1575-1576, e istituirono un consolato ad Anversa (\"De Griekse Natie\"). Gli Ottomani fecero una tregua con la Spagna, e spostarono la loro attenzione al loro conflitto con la Persia nella guerra ottomano-safavide La corona spagnola and\u00f2 in bancarotta il 1\u00ba settembre 1575."}
{"id": "4801834", "revid": "110157", "url": "https://it.wikipedia.org/wiki?curid=4801834", "title": "Nucleo di valutazione della spesa previdenziale", "text": "Il Nucleo di valutazione della spesa previdenziale \u00e8 un organismo istituito ai sensi dell'art. 1 comma 44 della riforma delle pensioni Dini.\nIl quadro normativo.\n\u00c8 istituito, alle dirette dipendenze del Ministro del lavoro e della previdenza sociale, un Nucleo di valutazione della spesa previdenziale con compiti di osservazione e di controllo dei singoli regimi assicurativi, degli andamenti economico-finanziari del sistema previdenziale obbligatorio, delle dinamiche di correlazione tra attivi e pensionati, e dei flussi di finanziamento e di spesa, anche con riferimento alle singole gestioni, nonch\u00e9 compiti di propulsione e verifica in funzione della stabilizzazione della spesa previdenziale. A tal fine il Nucleo, tra l'altro, provvede:\na) ad informare il Ministro del lavoro e della previdenza sociale sulle vicende gestionali che possono interessare l'esercizio di poteri di intervento e vigilanza;\nb) a riferire periodicamente al predetto Ministro sugli andamenti gestionali formulando, se del caso, proposte di modificazioni normative;\nc) a programmare ed organizzare ricerche e rilevazioni anche mediante acquisizione di dati e informazioni presso ciascuna delle gestioni;\nd) a predisporre per gli adempimenti di cui al comma 46 relazioni in ordine agli aspetti economico-finanziari e gestionali inerenti al sistema pensionistico pubblico;\ne) a collaborare con il Ministro del tesoro per la definizione del conto della previdenza di cui all'articolo 65, comma 1, del decreto legislativo 3 febbraio 1993, n. 29, e successive modificazioni e integrazioni;\nf) a svolgere le attivit\u00e0 di cui ai commi 5 e 11.\nBibliografia.\nISTAT.\nhttps://web.archive.org/web/20131229000344/https://commons.wikimedia.org/wiki/File:Trattamenti_pensionistici_e_beneficiari_-_12-nov-2013_-_Testo_integrale.pdf\nhttps://web.archive.org/web/20131229000251/https://commons.wikimedia.org/wiki/File:Trattamenti_pensionistici_e_beneficiari_-_12-nov-2013_-_Nota_metodologica.pdf"}
{"id": "4801839", "revid": "767487", "url": "https://it.wikipedia.org/wiki?curid=4801839", "title": "Ol'ga L'vovna Sviblova", "text": "Dal 2010, \u00e8 direttrice del Museo di arte multimediale (ex Casa della fotografia, fondata da lei nel 1996).\nBiografia.\nSi \u00e8 laureata con lode presso il Dipartimento di Psicologia dell'Universit\u00e0 statale di Mosca nel 1978, e nel 1987 ha conseguito un diploma post-laurea con specializzazione in \"La psicologia della creativit\u00e0\". Ha conseguito un dottorato di ricerca ed \u00e8 membro onorario dell'Accademia russa di belle arti.\nDal 1996 \u00e8 stato coinvolta con pi\u00f9 di 2.500 progetti in Russia e all'estero nel campo della fotografia e dell'arte contemporanea, come ad esempio nel 2007-2009, \u00e8 stata la curatrice del padiglione russo alla LII Esposizione internazionale d'arte di Venezia.\nConsiderata come l'icona russa dello stile e guru della fotografia, nell 2011 fa parte delle tre persone le pi\u00f9 influenti dell'arte russa secondo la rivista \"ArtChronika\"."}
{"id": "4801840", "revid": "1305772", "url": "https://it.wikipedia.org/wiki?curid=4801840", "title": "Run for Your Life (The Beatles)", "text": "Run for Your Life \u00e8 un brano dei Beatles pubblicato nell'album \"Rubber Soul\", sia nella versione inglese che nella versione americana, del 1965.\nIl brano.\nIl brano, opera principalmente di Lennon, trae ispirazione dal brano di Elvis Presley \"Baby Let's Play House\" del 1955; quest'ultimo era stato scritto nel 1954 da Arthur Gunter, e a sua volta era stato ispirato dalla hit country \"I Want to Play House with You\", scritta da Cy Coben ed interpretata da Eddy Arnold. Mentre il brano di Presley era pi\u00f9 incentrato sul desiderio e sull'amore verso la donna, la composizione di Lennon divenne un brano carico di gelosia e possessivit\u00e0. John Lennon ha affermato, confondendosi, che l'ispirazione fosse di \"Baby Let's Play House\" di Buddy Holly. Lennon ha dichiarato di odiare \"da sempre\" il brano, ma anche che era uno dei preferiti di Harrison. Paul McCartney la considera una canzone un po' da \"macho\", ed anche che non avrebbe potuto scrivere lui il brano, perch\u00e9 si sentiva pi\u00f9 libero di John, sposato, nelle relazioni. In seguito, dopo aver conosciuto e sposato Y\u014dko Ono, divenne un femminista convinto. \u00c8 nella tonalit\u00e0 del Re maggiore.\nLa registrazione avvenne il 12 ottobre 1965, la prima giornata di registrazione per \"Rubber Soul\". Dopo quattro nastri incompleti, vi fu un quinto completo con voce, batteria, basso e chitarra ritmica; su di esso vennero sovraincise le altre chitarre, i cori ed il tamburello. Il produttore della registrazione era George Martin, mentre i fonici Norman Smith, Ken Scott e Phil McDonald; come per quasi tutte le canzoni dei Beatles, la registrazione avvenne nello Studio 2 degli Abbey Road Studios. Il mixaggio monofonico avvenne, sul nastro 5, il 9 novembre; l'indomani, sullo stesso nastro, venne realizzato un mix stereo. In entrambi i casi il mixaggio avvenne nella stanza 65, e aveva come produttore Martin, e come fonici Smith e Jerry Boys."}
{"id": "4801845", "revid": "599013", "url": "https://it.wikipedia.org/wiki?curid=4801845", "title": "Claude Robin", "text": "Carriera.\nNazionale.\nHa collezionato quattro presenze con la propria Nazionale."}
{"id": "4801852", "revid": "73843", "url": "https://it.wikipedia.org/wiki?curid=4801852", "title": "Children of the Future", "text": "Children of the Future \u00e8 il primo album della Steve Miller Band, pubblicato dalla Capitol Records nell'aprile del 1968.\nL'album si piazz\u00f2 al #134 della Chart statunitense Billboard 200.\nFormazione.\nMusicista aggiunto\nNote aggiuntive"}
{"id": "4801855", "revid": "767487", "url": "https://it.wikipedia.org/wiki?curid=4801855", "title": "Su Re", "text": "Su Re \u00e8 un film del 2013 scritto e diretto da Giovanni Columbu. Girato interamente in Sardegna, il film \u00e8 incentrato sulla passione di Cristo.\n\u00c8 stato distribuito dalla Sacher Distribuzione."}
{"id": "4801856", "revid": "1573940", "url": "https://it.wikipedia.org/wiki?curid=4801856", "title": "Robertus lividus", "text": "Robertus lividus \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata rinvenuta in varie localit\u00e0 della regione olartica.\nTassonomia.\nNon sono stati esaminati esemplari di questa specie dal 2005.\nAttualmente, a dicembre 2013, non sono note sottospecie"}
{"id": "4801860", "revid": "111433", "url": "https://it.wikipedia.org/wiki?curid=4801860", "title": "San Giuliano di Anazarbo", "text": ""}
{"id": "4801861", "revid": "729019", "url": "https://it.wikipedia.org/wiki?curid=4801861", "title": "The Legacy (wrestling)", "text": "The Legacy \u00e8 stata una stable di wrestling della World Wrestling Entertainment, che ha lottato nel roster di \"Raw\" dal 2008 al 2010.\nIn origine la Legacy era un gruppo guidato da Randy Orton e formato dal tag team di Cody Rhodes e Ted DiBiase Jr.. Altri due wrestler, Manu e Sim Snuka, erano affiliati con la stable prima della sua formazione ufficiale. L'idea dietro al gruppo verteva sul fatto che ogni membro era un wrestler la cui famiglia era nel mondo del wrestling: il padre di Randy Orton (\"Cowboy\" Bob Orton), lo zio (Barry Orton) e il nonno (Bob Orton Sr.) erano tutti wrestler. Ted DiBiase Jr. ha nel frattempo preso il nome dal padre (Ted DiBiase) che ha lottato prima di lui con entrambi i suoi nonni (il nonno adottivo Mike DiBiase e la nonna Helen Hild). Cody Rhodes \u00e8 l'unico wrestler di seconda generazione, prendendo da suo padre (Dusty Rhodes), il fratello Goldust e i suoi due zii (Jerry Sags e Fred Ottman), che lo precedevano nel business. A causa del loro status di wrestler di seconda e terza generazione, tutti i membri della Legacy si credevano superiori rispetto agli altri wrestler.\nNel giugno 2008 Rhodes e DiBiase hanno prima formato un'alleanza vincendo il World Tag Team Championship a Night of Champions, quando Rhodes ha tradito il suo originale compagno di coppia, Hardcore Holly, per allearsi con DiBiase. Poco dopo la coppia ha cercato di guadagnarsi il rispetto di Orton, riuscendoci. Insieme hanno aiutato Orton a vincere la Royal Rumble 2009, dando a Orton l'opportunit\u00e0 di lottare per il WWE Championship a WrestleMania XXV. Il gruppo ha anche lottato insieme a Backlash in un six-man tag team match nel quale Orton ha vinto il WWE Championship per Orton.\nI due hanno successivamente aiutato Orton a vincere il titolo per altre due volte durante il corso del 2009, nonostante una relazione tumultuosa che ha visto Orton attaccare spesso fisicamente i suoi due studenti. Ci\u00f2 ha portato Orton a separarsi dal gruppo all'inizio del 2010. Rhodes e DiBiase si sono infine voltati le spalle a vicenda durante il loro match con Orton a WrestleMania XXVI.\nOrton ha detto in un'intervista che il punto della Legacy era creare dei \"futuri avversari\" per se stesso e gli altri che avrebbero lottato nel main event della WWE nel corso nel successivo decennio. La Legacy \u00e8 stata comparata all'Evolution, di cui Orton era un membro, ma Rhodes e DiBiase hanno detto che vedevano la comparazione come un'opportunit\u00e0 per provare s\u00e9 stessi e mostrare il loro potenziale.\nStoria.\nLa Legacy \u00e8 nata ufficialmente all'inizio del 2009, quando nella puntata di \"Raw\" del 12 gennaio Manu e Sim Snuka hanno chiesto a Cody Rhodes se rimanere con loro o unirsi con Randy Orton. Pi\u00f9 tardi quella stessa notte Orton ha sconfitto Kane; dopo il match Manu e Sim Snuka hanno chiesto a Rhodes da che parte stare, con Snuka che ha introdotto DiBiase Jr. (tornato da un infortunio) e i quattro hanno circondato Orton sul ring. Rhodes e DiBiase si sono tuttavia alleati con Orton, formando quindi la Legacy. Stephanie McMahon ha annunciato che Orton, Rhodes e DiBiase avrebbero partecipato al Royal Rumble match. Alla Royal Rumble Orton \u00e8 entrato con il numero 8 e ha vinto il Royal Rumble match dopo aver eliminato per ultimo Triple H.\nOrton ha poi iniziato una faida con la famiglia McMahon e a No Way Out ha sconfitto Shane McMahon in un No Holds Barred match. A WrestleMania XXV Orton \u00e8 stato sconfitto da Triple H e non \u00e8 riuscito a conquistare il WWE Championship, che ha per\u00f2 vinto a Backlash, dove la Legacy ha sconfitto Triple H, Shane McMahon e Batista quando lo stesso Orton ha schienato Triple H. Il prossimo avversario di Orton per il titolo era Batista, che lo ha sconfitto a Judgment Day, ma solo per squalifica, pertanto Orton ha mantenuto il titolo. La rivincita \u00e8 avvenuta a Extreme Rules, dove Batista ha vinto il WWE Championship in uno steel cage match. La notte successiva a \"Raw\" la Legacy ha attaccato Batista, infortunandolo (\"kayfabe\") a tal punto da dover rendere vacante il WWE Championship, che nella successiva puntata di \"Raw\" \u00e8 stato vinto da Orton in un fatal four-way match contro Big Show, John Cena e Triple H. A The Bash Orton ha difeso con successo il WWE Championship contro Triple H in un Three Stages of Hell match.\nSuccessivamente il Ted DiBase Sr. ha annunciato che Orton avrebbe difeso il WWE Championship contro Triple H e John Cena in un triple threat match a Night of Champions, dove Orton si \u00e8 confermato campione, ripetendosi anche a SummerSlam, dove ha sconfitto Cena, mentre Rhodes e DiBiase hanno perso contro la riformata D-Generation X (Triple H e Shawn Michaels). Orton ha perso il WWE Championship contro Cena in un \"I quit\" match a Breaking Point, per poi riconquistarlo il mese successivo a Hell in a Cell in un Hell in a Cell match; Rhodes e DiBiase hanno invece sconfitto Triple H e Michaels in un Falls Submission Anywhere match a Breaking Point, per poi perdere in una rivincita a Hell in a Cell. A Bragging Rights Orton ha perso il titolo contro Cena in un 60-minute Iron Man match, con la stipulazione che \u2013 in caso di sconfitta \u2013 Cena avrebbe dovuto abbandonare \"Raw\". La Legacy ha poi iniziato una faida con Kofi Kingston dopo che a Bragging Rights Rhodes lo ha incolpato della sconfitta del Team Raw e dopo che Kingston \u00e8 intervenuto nel match tra Orton e Cena per attaccare Rhodes e DiBiase; ci\u00f2 ha portato a un match a squadre alle Survivor Series, dove il Team Kingston ha sconfitto il Team Orton. Orton ha per\u00f2 sconfitto Kingston a , concludendo la faida.\nDopo essersi guadagnato un match per il WWE Championship alla Royal Rumble contro Sheamus grazie all'aiuto di Rhodes e DiBiase, Orton ha perso il match titolato per squalifica quando Rhodes \u00e8 intervenuto durante il match, al termine del quale Orton ha attaccato Rhodes e DiBiase, con quest'ultimo che aveva tentato di aiutare Rhodes. Nella puntata di \"Raw\" del 15 febbraio Orton ha nuovamente affrontato Sheamus in un match non titolato, ma \u00e8 stato di nuovo squalificato dopo l'intervento di Rhodes e DiBiase. Durante l'Elimination Chamber per il WWE Championship all'omonimo pay-per-view, al quale Orton e DiBiase hanno partecipato, Rhodes ha passato un tubo a DiBiase, che ha colpito Orton con esso e lo ha eliminato. La notte seguente a \"Raw\" Orton ha attaccato Rhodes e DiBiase, che per\u00f2 lo hanno attaccato in rappresaglia la settimana successiva. La separazione di Orton dal gruppo \u00e8 stata cementata quando ha perso un handicap match contro Rhodes e DiBiase. Ci\u00f2 ha portato a un triple threat match tra i tre membri della fazione a WrestleMania XXVI, dove Orton ha schienato DiBiase. Rhodes e DiBiase si sono attaccati durante il match, ponendo fine al duo, e Rhodes (che ha subito il \"Punt Kick\" da Orton) \u00e8 stato tenuto lontano dal ring per circa un mese. Lo scioglimento del gruppo \u00e8 stato confermato quando Rhodes \u00e8 passato a \"SmackDown\" durante il draft del 2010.\nRhodes ha riformato la sua alleanza con DiBiase nella puntata di \"SmackDown\" del 20 maggio e il duo ha iniziato una faida con Daniel Bryan e Sin Cara e. Nel mese di agosto Rhodes ha attaccato DiBiase dopo che questi aveva perso un match contro Orton, terminando la loro alleanza. Nella puntata di \"SmackDown\" del 16 settembre DiBiase si \u00e8 mascherato tra il pubblico indossando un sacchetto di carta, che era parte della nuova \"gimmick\" di Rhodes, e lo ha attaccato. Questo ha portato DiBiase a sfidare Rhodes senza successo per l'Intercontinental Championship a Night of Champions. Orton e Rhodes hanno trascorso gran parte della seconda met\u00e0 del 2011 a rivaleggiare tra loro. Dopo il suo match con Rhodes, DiBiase ha introdotto la sua nuova \"gimmick\" nel 2011, nota come il \"DiBiase Posse\", in cui DiBiase teneva delle feste con i tifosi prima dell'inizio degli eventi della WWE. Nell'agosto 2013 DiBiase ha annunciato il suo abbandono dalla WWE dopo aver scelto di non firmare un nuovo contratto."}
{"id": "4801872", "revid": "287204", "url": "https://it.wikipedia.org/wiki?curid=4801872", "title": "Episodi di Psych (ottava stagione)", "text": "Lottava e ultima stagione della serie televisiva Psych \u00e8 stata trasmessa in prima visione negli Stati Uniti d'America da USA Network dall'8 gennaio al 26 marzo 2014.\nIn Italia la stagione \u00e8 stata trasmessa in prima visione sul canale pay Joi dal 25 agosto al 27 ottobre 2014, mentre in chiaro \u00e8 stata trasmessa da TOP Crime dal 25 ottobre al 22 novembre 2015.\nLa residenza reale.\nTrama.\nL'intero episodio \u00e8 raccontato dalle voci fuori campo di Shawn e Gus:\n2013: Disoccupati da settimane a causa dell'arrivo di Trout al dipartimento, Shawn e Gus vengono convocati dall'Interpol a Londra, Inghilterra, per prendere parte ad un caso (sebbene l'interesse del secondo sia in realt\u00e0 recarsi a una convention di \"Harry Potter\"). Arrivati sul posto scoprono tuttavia che a chiamarli \u00e8 stato Pierre Despereaux, il quale racconta loro di essere un agente, di nome Roy Staley, rimasto sotto copertura per anni ed ora bisognoso del loro aiuto per una missione d'infiltrazione e cattura di una banda criminale.\nSeppur sospettosi che Despereaux si stia semplicemente servendo di loro per i suoi scopi criminali dopo essersi infiltrato nell'organizzazione internazionale, i due accettano e si fanno pertanto assumere rispettivamente come autista (Shawn) ed esperto d'esplosivi (Gus) nella banda del pericoloso ed instabile boss malavitoso Ronnie Ives, intenzionato a svaligiare una magione appartenente alla famiglia reale britannica.\nIl giorno della rapina tuttavia, essi scoprono che lo stesso Despereaux sar\u00e0 un membro della banda e, sebbene il suo aiuto si riveli indispensabile per portare a buon fine l'operazione ed arrestare i malviventi, terminata l'impresa questi sembra sparire nel nulla lasciando il dubbio se lavorasse realmente per l'Interpol o fosse intenzionato a derubare la residenza reale da solo.\nCogli l'attimo.\nTrama.\n2013 (due giorni fa): Trout e Jules, promossa ispettrice capo, guidano una retata in casa di un criminale con precedenti di violenza. Prima che l'uomo possa sfuggire Lassiter, degradato a poliziotto, riesce ad arrestarlo da solo compiendo un atto di estremo eroismo.\n2013 (presente): Oltre a non essergli riconosciuto il merito dell'arresto svolto, Lassiter continua ad essere trattato con sufficienza dal capo Trout anche nel momento in cui gli salva la vita da un misterioso cecchino. Frustrato e disilluso, l'ex-ispettore capo ritrova il buonumore nel momento in cui sua moglie Marlowe gli comunica di essere incinta. La notizia scatena per\u00f2 nell'uomo anche un'irrazionale paura della morte e, dunque, essendo troppo spaventato per portare a termine l'incarico di cattura dell'attentatore di Trout, gira il caso a Shawn e Gus, i quali a causa del suo atteggiamento iniziano a temere che sia malato terminale, convincendo anche Jules.\nLe indagini portano a smascherare Patrick Aubashawn, un uomo che, trovatosi casualmente in mezzo alla retata di Trout aveva finito per essere arrestato dopo aver chiesto di poter attraversare il posto di blocco per andare a casa; evento scatenante una reazione a catena che lo ha portato a venire licenziato, separarsi dalla moglie e giurare di vendicarsi di tutti coloro che gli abbiano mai fatto un torto.\nTrovatosi faccia a faccia col killer, Lassiter ritrova la determinazione perduta e riesce ad arrestarlo sciogliendo l'equivoco con Jules, Shawn e Gus rivelando loro di star aspettando un bambino. Infine, per una sorta di contorto senso di riconoscenza, Trout gli assegna la nuova posizione di suo chauffeur personale.\nPrevisioni mortali.\nTrama.\n1981: Henry porta il figlio, ancora in fasce, ad assistere a un processo per insegnargli a riconoscere chi mente.\n2006: La motocicletta di Shawn viene requisita per aver accumulato troppe multe, dunque il ragazzo si reca in tribunale assieme a Gus per recuperarla; qui conosce Sandra Panitch, docile maestra d'asilo accusata dell'omicidio del meteorologo donnaiolo Jackson Hale in quanto ultima persona ad averlo visto vivo poich\u00e9 sua amante. Dopo aver constatato che il difensore della donna, l'insicuro e privo d'autostima Adam Hornstock, si trova in grosse difficolt\u00e0 a gestire il confronto col brillante avvocato accusatore Logan Phelps, i due gli si offrono come consulenti legali pro bono ed iniziano dunque ad indagare sul caso.\nInizialmente il \"sensitivo\" sospetta di Ruben Leonard, collega dell'uomo de sempre invidioso del suo successo; ma, dopo che questi muore in diretta per un avvelenamento, la sua attenzione si sposta sulla receptionist Priscilla Morgenstern, unica donna in tutta Santa Barbara ad essere ignorata da Hale sebbene da sempre innamorata di lui; anche lei risulta per\u00f2 innocente poich\u00e9 la notte dell'omicidio l'ha passata con Woody Strode, patologo di Los Angeles in trasferta. Osservando attentamente le confuse registrazioni dell'incontro amoroso tra Jackson Hale e Sandra Panitch, Shawn riesce infine a scoprire il vero colpevole: Morty Camp, presentatore televisivo convinto di una tresca tra sua moglie Connie ed il collega che ha aggredito quest'ultimo mentre era appartato con la Panitch accorgendosi solo in seguito dell'errore e lasciando in vita la donna perch\u00e9 le venisse addossata la colpa.\nVinto il caso, Hornstock ringrazia i due e chiede al \"sensitivo\" il suo permesso di provarci con \"la poliziotta bionda che gli piace tanto\" nel caso in cui non funzionasse tra di loro.\nIndagini di nascosto.\nTrama.\n2013: Mentre sta eseguendo un'autopsia Woody viene preso in ostaggio dal presunto colpevole, Cyrus Polk, che occupa l'obitorio imponendo agli agenti di indagare a fondo sul suo caso poich\u00e9 dichiara di essere stato incastrato: lui e la vittima sono infatti stati in prigione insieme, dove si erano quasi uccisi in una rissa e, poche ore prima, il cadavere dell'uomo viene rinvenuto nel soggiorno di Polk trafitto dal suo coltello da cucina.\nWoody convince il sequestratore a chiedere a Trout un colloquio da solo con Shawn e Gus che, in seguito iniziano ad indagare come da esplicita richiesta dell'ex-detenuto. Intanto Trout, esasperato dalla situazione, decide di ricorrere all'uso della forza preparando un'operazione armata.\nTale presa di posizione dell'uomo spinge Jules a ribellarsi agli ordini e ad entrare nell'obitorio fingendosi la figlia di Woody. Espediente che consente al medico legale di finire d'analizzare il cadavere scoprendo indizi che, comunicati via telefonica al \"sensitivo\" gli permettono di scoprire il vero colpevole in Edward Tripp, il responsabile della libert\u00e0 vigilata di Polk che, coinvolto nel giro di ricettazione della vittima, lo ha ucciso nel momento in cui desiderava tirarsi fuori ed ha tentato di addossare la colpa all'ex-detenuto.\nJules costringe Trout e i suoi cecchini ad abbassare le armi facendo da scudo umano a ostaggio e sequestratore, mentre Lassiter arresta il vero colpevole risolvendo la situazione in modo pacifico. Infine, Trout viene rimosso dal suo incarico dagli Affari Interni a causa dell'inettitudine dimostrata durante l'assedio.\nIl sosia di Gus.\nTrama.\n2013: John Russell, detto \"Rus\", rappresentante della California Coast Insurance, viene trovato morto in casa sua. Sebbene Lassiter (nuovamente detective) archivi il caso come suicidio Gus, empatizzando per l'uomo, la cui vita era identica alla sua in tutto e per tutto, si convince che si tratti invece di un omicidio e, per tanto, decide di indagare, trascinando nell'impresa uno Shawn riluttante e poco convinto, in un comico ribaltamento della normale dinamica del duo.\nIndagando, Gus scopre che, poche settimane prima di morire, il suo sosia aveva assunto la bella e caparbia investigatrice privata Emanuelle per indagare su una frode assicurativa che aveva scoperto, ma di cui non ha fatto in tempo a rivelarle i dettagli.\nDopo tale scoperta, Gus, Shawn e Emanuelle vengono aggrediti da un sicario ed il loro tentativo di fuga provoca la distruzione della storica Toyota Echo blu del duo, ma permette al \"sensitivo\" di intuire il colpevole dell'omicidio: Grouse, il capo di Russell, che lo ha assassinato dopo che aveva scoperto dei suoi traffici relativi il pagamento d'indennit\u00e0 di morte a alcuni gangster in cambio di una fetta dei loro profitti.\nIn seguito, Gus, stanco della vita \"da pedina\", decide finalmente di licenziarsi dal suo odiato lavoro alla Central Coast Pharmaceuticals.\nOdissea sensitiva.\nTrama.\n2013: Terminato il periodo di sospensione impostole da Trout, la Vick torna dai suoi uomini comunicando di avere, nel frattempo, accettato un lavoro a San Francisco come capo di un nuovo dipartimento che \u00e8 incaricata di costruire da zero. Nel salutare il quartetto di investigatori cui \u00e8 tanto affezionata comunica a Lassiter di averlo raccomandato come suo successore e, prima di partire, chiede a Jules di parlarle in privato.\nIl sindaco Swaggerty, dubbioso ad assegnare il ruolo di nuovo capo dipartimento a Lassiter, decide di valutare la sua competenza incaricandolo di risolvere il caso della morte di suo zio Archie Baxter, deceduto nel 1967 per guida in stato di ebrezza sebbene fosse astemio. Immediatamente il detective si mette sul caso, assieme a Jules, Shawn, Gus, Woody ed Henry.\n1967: Archie Baxter, giornalista di cronaca nera del Santa Barbara Mirror, indaga sullo spietato boss mafioso Rodney Caruso nel tentativo di dimostrare che dietro alla copertura fornita dal suo night club, il Limelighter Lounge, questi tenga sul suo libro paga l'intero dipartimento di polizia, incluso il capo Olsen Watt. Per raggiungere il suo scopo inizia a frequentare il locale interrogandone i loschi avventori.\n2013: Interrogando Melba Birdsong e Scarlett Jones, all'epoca rispettivamente cantante e amante di Caruso, pare emergere per\u00f2 che Watt non fosse affatto corrotto e stesse tentando di incastrare il boss, mentre Baxter era un alcolizzato molesto morbosamente ossessionato da Melba.\nQuella sera, Jules rivela a Shawn che la Vick le ha proposto di seguirla a San Francisco come sua investigatrice capo alla omicidi, decisione che, seppur lusinghiera, essa pensa di rifiutare poich\u00e9 la promozione di Lassiter le darebbe lo stesso incarico senza trasferirsi. Nel frattempo il frustrato aspirante capo dipartimento si vede comparire in sogno Archie Baxter, che esige giustizia sostenendo di essere stato assassinato; epifania che conferisce al detective la grinta necessaria a far emergere le prove che Scarlett Jones abbia assassinato Archie poich\u00e9 investigando aveva scoperto casualmente della sua relazione con Miles Velour Jr., cantante folk alle dipendenze di Caruso.\nRisolto il caso Lassiter \u00e8 promosso nuovo capo del dipartimento ma, purtroppo, Swaggerty gli impone un team selezionato da lui, motivo per il quale accettare la posizione significa rinunciare a Jules che, comprendendo la situazione, abbandona in lacrime la citt\u00e0 alle prime luci dell'alba scambiandosi con Shawn la promessa di trovare una soluzione.\nDelitto nel chiosco.\nTrama.\n2013: Shawn e Gus scoprono che il gestore del loro chiosco alimentare ambulante preferito, il \"Macho Taco\", \u00e8 stato assassinato e, dunque, decidono di indagare sotto copertura come venditori ambulanti nel piazzale riservato ai chioschi in cui operavano l'uomo e la sua concorrenza; che si rivela pi\u00f9 spietata di quanto essi immaginassero. Nel frattempo, Lassiter riassume McNab e si dedica nottetempo al lavoro in attesa che arrivi il nuovo ispettore capo, trascurando le lezioni pre-parto con Marlowe che, dal canto suo, non sembra ritenerle troppo importanti a sua volta.\nIniziate le indagini, il \"sensitivo\" e il suo partner sospettano inizialmente di Harold Zenga, direttore del ristorante \"Brana's\", che odia la concorrenza dei chioschi ambulanti e in particolare il \"Macho Taco\", il cui gestore era un tempo suo dipendente. In seguito seguono la falsa pista di uno studente collegiale che si finge esattore della mala con gli ambulanti per sbarcare il lunario, e dell'ispettore sanitario che ha avuto una colluttazione con la vittima il giorno del delitto a seguito di diverbi sul mancato rispetto delle normative igieniche.\nDopo aver trovato morto un altro concorrente del \"Macho Taco\", Shawn e Gus scoprono che il colpevole dei delitti \u00e8 Vito, ambulante vegano coinvolto in una serie di furti di banche, che ha commesso il primo omicidio dopo essere stato scoperto e il secondo dopo che il suo complice si era pentito. Nel frattempo tuttavia, sul posto si presentano Marlowe, cui si rompono le acque, Henry, che rivela al figlio di aver venduto la sua casa alla famiglia di Lassiter, e il neo-capo dipartimento, che viene preso dal panico. In seguito a una corsa disperata fino all'ospedale a bordo del chiosco ambulante, il gruppo riesce far nascere Lily Nora Lassiter.\nRiunione di sensitivi.\nTrama.\n2013: Dopo tre anni di rifiuti, Shawn viene finalmente ammesso a partecipare al seminario di consulenti paranormali della polizia del professor Bob Stein. Recatosi sul posto assieme a Gus, il \"sensitivo\" incontra gli altri partecipanti: la consulente wicca della polizia di New Orleans Hazel Lazarus e il medium della polizia di Anchorage Garth Mathers, in costante contatto col suo spirito guida Bernie. A inizio convegno tuttavia il professore muore sul palco per avvelenamento.\nNel frattempo giunge in citt\u00e0 la nuova ispettrice capo: Betsy Brannigan, che viene immediatamente presa in antipatia da Lassiter il quale incarica ufficialmente Shawn e Gus di esasperarla nel corso della indagini di modo da farla andare via e poter richiamare Jules.\nDopo aver sospettato del sottovalutato assistente di Stein, Randall Fishback, e del consulente sensitivo di Los Angeles James Earl Craig, smascherato come impostore dal professore; Shawn rivela che l'assassino \u00e8 Garth Mathers, il quale, scoperto a sua volta come ciarlatano, ha deciso di assassinare Stein prima che lo rivelasse a qualcuno.\nA fine indagine, Brannigan decide di rimanere in quanto positivamente colpita dalle stravaganze del dipartimento e rivela, sotto la facciata di dolcezza, di essere in realt\u00e0 una donna paranoica, spietata ed esperta d'armi fino al punto da spingere Lassiter a rivalutarla.\nUn incubo su una strada statale.\nTrama.\n2013: Depresso e angosciato dopo essere stato lasciato da Emanuelle, Gus inizia ad avere degli incubi talmente vividi e impressionanti da iniziare ad avere paura di dormire, motivo per cui inizia una terapia dei sogni condotta dall'eccentrico dottor Ashford N. Simpson, che ipotizza l'origine di tali turbamenti sia in realt\u00e0 insito nella paura che Shawn lo abbandoni per trasferirsi a San Francisco. Parallelamente alle sedute della terapia, i due seguono il caso di Zach Eikleberry, un elettricista convinto che la sua giovane moglie Gretchen, insegnante elementare, lo tradisca col coach scolastico, Derek Baggs.\nNel corso delle indagini, Gus sogna di essere aggredito da un'orda di zombie che sbranano Curt Smith davanti ai suoi occhi, di trovarsi in una casa diroccata con un individuo in maschera kabuki, di rimanere intrappolato in una sala caldaia con un gruppo di bambini spettrali armati di attrezzi agricoli e due gemelle-demoni, di rimanere intrappolato in una ragnatela gigante, di vedere tutta la centrale (inclusi Woody e McNab) trasformarsi in non-morti, sua madre divorata da un mostro attraverso il lavandino e infine di barricarsi nella sede della Psych durante una sorta di apocalisse zombie che vede perire Lassiter, Brannigan e Henry per poi finire divorato da uno Shawn zombieficato.\nNel frattempo il \"sensitivo\" scopre l'infondatezza dei sospetti di Eikleberry, ma Baggs viene trovato morto e l'elettricista viene incriminato in quanto unico sospettato. Con un'ultima intuizione, Shawn scopre che il vero assassino \u00e8 stato l'allibratore del coach, verso cui aveva contratto troppi debiti di gioco. Prima che possa rivelare quanto scoperto, per\u00f2, Brannigan lo precede arrestando il vero colpevole.\nInfine, nel cuore della notte, dopo l'ennesimo incubo, Gus chiama Shawn chiedendogli di andare a dormire a casa sua e guardare \"Scuola di geni\".\nFuga da Santa Barbara.\nTrama.\n2013: Shawn registra un video dove racconta gli eventi della passata settimana e l'importante decisione che ha preso.\nDopo che Gus trova lavoro come rappresentante per i principali concorrenti in affari della Central Coast Pharmaceuticals al doppio del suo precedente stipendio, con una come nuova auto aziendale e una collega il cui secondo nome \u00e8 \"Love\" di cui si innamora senza per\u00f2 avere il coraggio di parlarle; Shawn si convince che l'amico di sempre abbia trovato la sua strada nella vita e, quindi, quella sera stessa chiama al telefono Jules annunciandole l'intenzione di chiudere la Psych, vendere la sua motocicletta e raggiungerla a San Francisco.\nNei giorni seguenti, il \"sensitivo\" cerca il modo migliore per rivelare a Gus la sua decisione e, dunque, decide di seguire assieme a lui un ultimo caso: l'omicidio dell'agente immobiliare Warren Dern, privo di parenti prossimi all'infuori del suo migliore amico fin dalle elementari nonch\u00e9 ex-socio Ian Collins. Sebbene la dinamica tra i due gli riporti alla mente il suo rapporto con Gus, Shawn decide di mettersi sul caso pur non riuscendo a portare risultati poich\u00e9 costantemente battuto sul tempo dall'incredibile talento investigativo di Brannigan, che in breve tempo riesce a risalire fino all'assassino di Dern: Klaus Goedecke, misteriosamente trovato morto poco dopo in un motel.\nDopo essersi reso conto che Goedecke era un sicario e il suo assassino il mandante dell'omicidio di Dern, Shawn si introduce di nascosto nel suo appartamento e trova una mappa indicante un punto nella foresta dove, scavando, fa emergere un terzo cadavere: uno speculatore edile scomparso tre anni prima in occasione di un'asta successivamente vinta da Collins e Dern. Comprendendo che il colpevole sia l'ex-socio e migliore amico della vittima, che ne ha commissionato l'omicidio poich\u00e9 furioso per la sua decisione di lasciare la societ\u00e0 e in seguito ha ucciso il sicario per non lasciare testimoni, Shawn potrebbe chiudere il caso, ma prima decide di andare insieme a Gus al Leland Bosseigh High School, il loro vecchio liceo, in modo da dargli finalmente la notizia. Prima che vi riesca tuttavia, i due sono raggiunti da Collins, intenzionato a ucciderli prima che possano smascherarlo.\nCostretti a una rocambolesca fuga a bordo della stessa auto che Shawn rub\u00f2 venendo arrestato per la prima volta, i due non riescono a seminare l'inseguitore. Shawn decide allora di chiamare in aiuto suo padre, nel frattempo impegnato in una lezione di criminologia all'universit\u00e0. L'arrivo tempestivo dell'ex-detective porta all'arresto di Collins ed alla chiusura dell'ultimo caso di Psych a Santa Barbara. Nonostante ci\u00f2, tuttavia, Shawn non riesce a parlare a Gus e, per tanto, decide di lasciare che sia il DVD del video registrato a dargli la notizia.\nTerminato il video che ha aperto l'episodio sono mostrate le varie reazioni dei destinatari: Woody dialoga con lo schermo convinto sia una videochiamata, il detective Dobson (fino ad allora mai inquadrato) rimane colpito dal fatto di essere definito un \"eroe\" dal ragazzo che, fino ad allora, non gli aveva mai rivolto la parola, Lassiter rompe il DVD prima che il \"sensitivo\" gli riveli il segreto dei suoi presunti poteri e procede poi ad assegnare a McNab l'agognata promozione a junior detective sotto la guida di Brannigan. Gus invece, profondamente scosso, si reca agli uffici della Psych sperando di incontrare Shawn prima che se ne vada, scopre per\u00f2 che sono stati nel frattempo occupati da Henry, a sua volta avvertito all'ultimo momento della decisione presa dal figlio.\nDopo aver capito che la sua vita in fondo \u00e8 rimasta la stessa, Gus decide di raggiungere il suo migliore amico a San Francisco per continuare con lui la professione di detective privato. Nella nuova citt\u00e0, i due si ricongiungono al capo Vick, la quale, pur avvertendoli che dovranno competere con un altro consulente locale, li acoglie a braccia aperte. Infine, Shawn e Jules decidono finalmente di sposarsi."}
{"id": "4801873", "revid": "300067", "url": "https://it.wikipedia.org/wiki?curid=4801873", "title": "Herm Hedderick", "text": "Carriera.\nCollege.\nNei suoi quattro anni di college ha giocato sia a baseball che a basket; con la squadra di basket ha avuto una media complessiva nell'arco dei quattro anni di 16,5 punti, con un massimo di 31 punti in una partita contro Niagara. A fine carriera \u00e8 stato inserito nella Hall of Fame del Canisius College.\nProfessionista.\n\u00c8 stato scelto dai Boston Celtics nel Draft NBA 1952. Senza aver mai giocato con i Celtics, venne ceduto nell'agosto del 1953 ai Baltimore Bullets, insieme a Mo Mahoney, Jim Doherty e Vernon Stokes, in cambio di Don Barksdale. Non gioc\u00f2 nemmeno a Baltimore e, dopo il fallimento dei Bullets, venne selezionato nel \"dispersal draft\" del 1954 dai Rochester Royals. Ha giocato 5 partite nei New York Knicks nella stagione 1954-55, per complessivi 23 minuti, nei quali ha segnato 4 punti e catturato 4 rimbalzi."}
{"id": "4801876", "revid": "1573940", "url": "https://it.wikipedia.org/wiki?curid=4801876", "title": "Strongylocentrotus", "text": "Strongylocentrotus \u00e8 un genere di ricci di mare appartenenti alla famiglia Strongylocentrotidae.\nTassonomia.\nIn questo genere sono riconosciute 9 specie:"}
{"id": "4801879", "revid": "697352", "url": "https://it.wikipedia.org/wiki?curid=4801879", "title": "Red Primerose", "text": ""}
{"id": "4801883", "revid": "28592", "url": "https://it.wikipedia.org/wiki?curid=4801883", "title": "Museo della frutta di Yamanashi", "text": ""}
{"id": "4801885", "revid": "28592", "url": "https://it.wikipedia.org/wiki?curid=4801885", "title": "Olga Sviblova", "text": ""}
{"id": "4801887", "revid": "409613", "url": "https://it.wikipedia.org/wiki?curid=4801887", "title": "Guam\u00faez", "text": "Il Guam\u00faez (o Guamu\u00e9s) \u00e8 un fiume che scorre in Colombia, nel Dipartimento di Putumayo. \u00c8 un affluente del Putumayo: vi confluisce poco a monte della cittadina di Puerto As\u00eds."}
{"id": "4801893", "revid": "37401", "url": "https://it.wikipedia.org/wiki?curid=4801893", "title": "Guamu\u00e9s", "text": ""}
{"id": "4801895", "revid": "599013", "url": "https://it.wikipedia.org/wiki?curid=4801895", "title": "Vitesse (disambigua)", "text": ""}
{"id": "4801904", "revid": "76963", "url": "https://it.wikipedia.org/wiki?curid=4801904", "title": "Oscar Sinela", "text": "Biografia.\nNasce nel 1988 e divide la sua infanzia tra Siviglia e la cittadina di Chipiona. Inizia a formarsi a 16 anni, con la maestra Martha De Lis. A diciott'anni si sposta alla capitale Madrid e si concentra sull'interpretazione, entrando nel teatro R\u00e9plika, dove riceve lezioni di Jaroslaw Bielski. Si occupa di teatro, cinema e televisione.\nTra i suoi lavori spiccano i lungometraggi \"El castigo\", \"Tormenta\" e \"La pantalla desnuda\" e l'opera teatrale \"Zona Catastr\u00f3fica\". \u00c8 conosciuto anche per la sua partecipazione nella terza e nella quarta serie di \"Fisica o chimica\" nel ruolo del musicista Quino.\nInfine, \u00e8 scrittore; nel 2010 ha debuttato con il libro \"El chico sin identidad\"."}
{"id": "4801913", "revid": "298229", "url": "https://it.wikipedia.org/wiki?curid=4801913", "title": "Sergey Sokolov", "text": ""}
{"id": "4801917", "revid": "767487", "url": "https://it.wikipedia.org/wiki?curid=4801917", "title": "Nazim S\u00fcleymanov", "text": "Dal 2015 \u00e8 il C.T. della Nazionale Under-19 dell'Azerbaigian.\nCarriera.\nClub.\nHa giocato nella massima serie del campionato sovietico (sempre con il Neft\u00e7i Baku) e poi russo (con Alanija Vladikavkaz, ultima denominazione di tale squadre, e Zem\u010du\u017eyna Jalta).\nNazionale.\nS\u00fcleymanov esord\u00ec a livello internazionale il 17 settembre 1992, lo stesso giorno in cui l' disputava il suo primo incontro ufficialmente riconosciuto dalla FIFA, nell'occasione un'amichevole a Gurjaani contro la .\nNonostante la sconfitta per 3-6, S\u00fcleymanov realizz\u00f2 una doppietta e il primo dei due suoi goal \u00e8 statisticamente rilevante per essere la prima marcatura assoluta della nazionale azera.\nAllenatore.\nHa cominciato la carriera di allenatore con la squadra con cui ha terminato la carriera di allenatore, lo \u017dem\u010du\u017eina-So\u010di. In patria ha allenato X\u0259z\u0259r-L\u0259nk\u0259ran, AZAL e Neft\u00e7i Baku. Dopo una parentesi da vice sulla panchina della nazionale maggiore nel 2008, dal 2015 \u00e8 allenatore dell'Under-19 azera."}
{"id": "4801919", "revid": "76963", "url": "https://it.wikipedia.org/wiki?curid=4801919", "title": "\u00c1lex Batllori", "text": "Biografia.\nNasce a Sabadell il 21 ottobre 1991, vive a Sant Andreu de Llavaneres.\nLa sua carriera cinematografica \u00e8 iniziata nel 2003, con \"L'orquestra de les estrelles\". Nel 2008 ha partecipato in \"No me pidas que te bese porque te besar\u00e9\", in \"I et speil i en g\u00e5te\" e in \"El juego del ahorcado\". Il suo ruolo pi\u00f9 significativo \u00e8 stato in \"Rec 2\", nel 2009. Nel 2010 ha girato \"La mosquitera\" e ha fatto il suo ingresso tra il cast di Fisica o chimica, dove impersona \u00c1lvaro. Ha anche partecipato nei cortometraggi \"75 metros\" e \"Destination: Ireland\"."}
{"id": "4801922", "revid": "838137", "url": "https://it.wikipedia.org/wiki?curid=4801922", "title": "Socrate di Acaia", "text": "Biografia.\nSenofonte descrive Socrate come un soldato coraggioso in guerra e un amico affidabile. Socrate fu chiamato da Ciro il Giovane, con cui aveva gi\u00e0 dei contatti, affinch\u00e9 portasse il maggior numero di truppe possibili con il pretesto di un attacco al satrapo Tissaferne. Socrate aveva precedentemente assediato Mileto insieme a Pasione di Megara.\nCondusse da Ciro, a Sardi, nel 401 a.C., circa 500 opliti. Solo pi\u00f9 tardi a Socrate e agli altri soldati dei Diecimila furono rivelati i piani di Ciro, intendeva impadronirsi del trono di Persia sottraendolo al fratello Artaserse. Socrate combatt\u00e9 nella battaglia di Cunassa, dove i mercenari greci assoldati da Ciro riuscirono a volgere in fuga i Persiani, ma i contingenti di Ciro subirono pesanti perdite e Ciro stesso venne ucciso in battaglia.\nMorto Ciro, le truppe greche vennero lasciate al loro destino e cercarono tornare a casa stringendo accordi prima con Arieo (amico e braccio destro di Ciro) e poi con Tissaferne, che aveva guidato le truppe fedeli ad Artaserse nella battaglia. In seguito molti strateghi greci furono traditi da Tissaferne e Arieo e fatti cadere in un tranello, in cui vennero catturati Socrate stesso, Clearco, Agia di Arcadia, Menone di Farsalo e Prosseno di Beozia: questi vennero infatti convocati all'accampamento di Tissaferne con intenzioni cordiali, quindi furono sequestrati e condotti da Artaserse, al cospetto del quale vennero in seguito giustiziati."}
{"id": "4801927", "revid": "64981982", "url": "https://it.wikipedia.org/wiki?curid=4801927", "title": "Famiglia Caffarelli", "text": ""}
{"id": "4801932", "revid": "599013", "url": "https://it.wikipedia.org/wiki?curid=4801932", "title": "\u00c7eyhun Sultanov", "text": "Carriera.\nClub.\nHa sempre giocato nella massima serie del campionato azero con varie squadre, tranne la stagione 2003-2004 nella seconda serie iraniana col Mashin Sazi Tabriz.\nNazionale.\nDebutta nel 1998 con la Nazionale azera."}
{"id": "4801934", "revid": "1543377", "url": "https://it.wikipedia.org/wiki?curid=4801934", "title": "Jeremy Dyson", "text": "Biografia.\nNato nello Yorkshire da Elaine Saville e Melvin Dyson, Jeremy ha un fratello maggiore (Andrew) e una sorella minore (Jane). Ha studiato Filosofia all'Universit\u00e0 di Leeds, dopodich\u00e9 ha completato un master in Sceneggiatura alla Northern School of Film and Television. Precedentemente ha vissuto a Londra, nel quartiere di Highbury, ma ora vive nella cittadina di Ilkley nel West Yorkshire.\nCarriera.\nOltre alla partecipazione alla \"League of Gentlemen\" con i colleghi conosciuti ai tempi della scuola di arte drammatica Bretton Hall, Dyson \u00e8 noto come co-creatore dello spettacolo del West End \"Ghost Stories\". La \"League of Gentlemen\" ha avuto inizio come spettacolo teatrale nel 1995, trasferito nel 1997 su BBC Radio 4 con il nome di \"On the Town with the League of Gentlemen\". Nel 1999, poi, \u00e8 diventato uno show televisivo su BBC Two che ha anche vinto un British Academy Television Award, un Royal Television Society Award e la prestigiosa Rosa d'Oro di Montreux.\nDyson ha anche scritto diversi libri, tra cui \"Bright Darkness: Lost Art of the Supernatural Horror Film\" (una guida ai film horror), due raccolte di racconti brevi intitolate \"Never Trust a Rabbit\" (inserite in lista per il Premio Macmillan) e \"The Cranes That Build The Cranes\", che ha vinto il Premio Edge Hill 2010. Il 6 aprile 2006 ha pubblicato un romanzo intitolato \"What Happens Now\", che ha ottenuto buone critiche ed \u00e8 stato nominato per il Premio Goss First Novel.\nNel 2005 ha creato, insieme a Simon Ashdown, la serie televisiva nominata ai Premi BAFTA \"Funland\", messa in onda su BBC Three. Nel 2008, invece, ha scritto l'episodio \"Billy Goats Gruff\" della serie di BBC \"Fairy Tales\".\nDal 2007 al 2010 \u00e8 stato direttore della sceneggiatura e autore del programma vincitore di Premio BAFTA \"The Armstrong and Miller Show\", di BBC One, per il quale ha creato i licenziosi Flanders &amp; Swann (una parodia di Brabbins &amp; Fyffe), lo storico imbranato Dennis Lincoln Park, le critiche commercianti di lingerie Lisa e Yvonne, oltre che gli sketch intitolati \"Kill Them\".\nNel 2010 \u00e8 stato direttore della sceneggiatura della sitcom di BBC Two \"Grandma's House\", mentre nel 2012 di \"Dead Boss\" e di \"Walking and Talking\" di Sky Atlantic.\nA causa di una dichiarata scarsa abilit\u00e0 nella recitazione, Dyson non appare spesso nella serie televisiva di \"The League of Gentlemen\" o nei suoi spin-off, ad eccezione di alcuni camei. Nell'adattamento cinematografico \u00e8 stato interpretato da Michael Sheen, sebbene compaia brevemente in alcune scene.\nL'attore \u00e8 particolarmente interessato all'opera sovrannaturale dello scrittore inglese Robert Aickman, che ha adattato su diversi mezzi.\nOltre alla carriera come attore e scrittore, Dyson suona anche la tastiera in un gruppo pop che si chiama Rudolf Rocker, inoltre negli anni '80 \u00e8 stato membro della band di Leeds Flowers For Agatha.\nL'attore \u00e8 anche patrono dell'organizzazione di beneficenza \"No Panic\".\nInsieme a Andy Nyman, ha scritto e diretto la produzione teatrale a tema sovrannaturale \"Ghost Stories\", che ha superato i record di vendite ai botteghini dei teatri Liverpool Playhouse e Lyric Hammersmith, dove \u00e8 stato messo in scena per la prima volta tra febbraio e aprile 2010. Lo spettacolo \u00e8 stato trasferito al Duke of York's Theatre nel West End londinese a giugno 2010, dove \u00e8 stato messo in scena per 13 mesi consecutivi. A gennaio del 2011 \u00e8 tornato in scena al Lyric Hammersmith con \"Roald Dahl's Twisted Tales\", il primo adattamento teatrale della raccolta di racconti brevi di Roald Dahl \"Storie impreviste\".\nNel 2013, Dyson ha collaborato come direttore della sceneggiatura nel thriller-commedia di BBC Two \"The Wrong Mans\", scritta da James Corden, Mathew Baynton e Tom Basden. Il programma tratta di due umili impiegati d'ufficio che finiscono involontariamente coinvolti in una cospirazione."}
{"id": "4801937", "revid": "287204", "url": "https://it.wikipedia.org/wiki?curid=4801937", "title": "Ceyhun Sultanov", "text": ""}
{"id": "4801944", "revid": "599013", "url": "https://it.wikipedia.org/wiki?curid=4801944", "title": "Zaur Ta\u011f\u0131zad\u0259", "text": "Carriera.\nClub.\nHa giocato nella massima serie del campionato azero, estone e islandese.\nNazionale.\nDebutta nel 1997 con la Nazionale azera, giocando 39 partite fino al 2008."}
{"id": "4801945", "revid": "76963", "url": "https://it.wikipedia.org/wiki?curid=4801945", "title": "Luc\u00eda Ramos", "text": "Biografia.\nNasce a Madrid nel 1991. I suoi inizi sullo schermo si hanno con serie molto popolari, come \"El comisario\", \"Cu\u00e9ntame c\u00f3mo pas\u00f3\", \"El internado\", \"Yo soy Bea\" e \"Hermanos y detectives\". Tuttavia il ruolo che le ha dato maggiore fama \u00e8 stato quello di Teresa in \"Fisica o chimica\", una serie di grande popolarit\u00e0. A partire dal 2008 \u00e8 stata scelta come protagonista per vari film.\nHa anche fatto da modella per numerose campagne delle marche pi\u00f9 prestigiose, come \"Adidas\" o \"MTNG Mustang\"."}
{"id": "4801946", "revid": "767487", "url": "https://it.wikipedia.org/wiki?curid=4801946", "title": "Edwin McCain", "text": "Le sue canzoni \"I'll Be\" (1998) e \"I Could Not Ask for More\" (1999) sono state nella top-40 negli Stati Uniti e cinque dei suoi album sono stati nella Billboard 200."}
{"id": "4801948", "revid": "287204", "url": "https://it.wikipedia.org/wiki?curid=4801948", "title": "I'll Be (Edwin McCain)", "text": "I'll Be \u00e8 una canzone scritta e cantata dal cantante statunitense Edwin McCain. La canzone \u00e8 stata pubblicata nel gennaio 1998 come primo singolo dal suo secondo album.\nNella cultura pop.\nLa canzone \u00e8 stata spesso usata come colonna sonora in diversi film e telefilm, in particolare nella scena ballo in maschera in \"A Cinderella Story\", nella prima serie di \"Dawson's Creek\" nell'episodio 10.22 del telefilm \"Beverly Hills 90210\" e seconda serie 2\u00ba episodio \"Seven Days\"."}
{"id": "4801950", "revid": "288300", "url": "https://it.wikipedia.org/wiki?curid=4801950", "title": "Usim Nduka", "text": ""}
{"id": "4801951", "revid": "466539", "url": "https://it.wikipedia.org/wiki?curid=4801951", "title": "Dogue", "text": "I dogue o doghi sono uno dei principali tipi di molossoidi, caratterizzato da musi quadrati e tozzi.\nSi tratta di un vastissimo gruppo di razze canine, la FCI ne riconosce una ventina nella sezione 2.1 del gruppo 2 (molossoidi tipo \"\"dogue\", appunto), anche se andrebbero inserite tra di loro anche diverse varianti locali, non riconosciute ufficialmente, sviluppatesi nel corso del XIX secolo nelle terre dell'ex-Impero britannico a partire dal bulldog e dal \"english mastiff\", due delle razze \"dogue\" pi\u00f9 note.\nEtimologia.\nIn lingua italiana, il vocabolo \"dogue\" \u00e8 adattato in \u00abdogo\u00bb (\u00abdoghi\u00bb al plurale). La parola compare al principio del XX secolo nell'opera di Antonio Baldini \"La dolce calamita, ovvero La donna di nessuno\" (1929): \"Il piccolo dogo dalla collottola grassa e dagli occhi tondi e sospettosi accucciato ai piedi della padrona fa buona guardia\"\".\nStoria.\nL'attitudine dei molossoidi alla lotta ed alla difesa della propriet\u00e0 venne compresa dall'uomo sin dai tempi antichi. Gi\u00e0 la trib\u00f9 greca dei Molossi (), stanziati nella regione dell'Epiro sin dall'Et\u00e0 Micenea, aveva selezionato un cane da guerra partendo dai grandi cani da montagna giunti dall'Altai: il molosso, o \"canis epiroticus\".\nCaratteristiche.\nLa caratteristica principale del \"dogue\" \u00e8 il muso quadrato. Rispetto ai molossoidi tipo \"cane da montagna\", il \"dogue\" ha pelliccia pi\u00f9 corta poich\u00e9 cane destinato a stare \"a contatto\" con il padrone, nella casa o nel cortile. Taluni tipi di \"dogue\" hanno poi corpo pi\u00f9 corto rispetto a quello degli molossoidi: es. Bulldog o \"Deutscher boxer\"."}
{"id": "4801953", "revid": "288300", "url": "https://it.wikipedia.org/wiki?curid=4801953", "title": "Nduka Charles Usim", "text": ""}
{"id": "4801956", "revid": "339392", "url": "https://it.wikipedia.org/wiki?curid=4801956", "title": "English mastiff", "text": ""}
{"id": "4801957", "revid": "15756", "url": "https://it.wikipedia.org/wiki?curid=4801957", "title": "Chiesa dell'Immacolata Concezione (Portici)", "text": "La chiesa dell'Immacolata Concezione, meglio conosciuta come \"Chiesa dei Ferrovieri\", \u00e8 un edificio di culto cattolico italiano, sito nella citt\u00e0 di Portici, nella zona un tempo denominata Cupa San Cristoforo, in via San Cristoforo n.50.\nOratorio del Sacro Cuore.\nL'attuale tempio \u00e8 stato eretto dalle Dame del Sacro Cuore, istituto religioso sorto ad Amiens in Francia ad opera di Santa Maddalena Sofia Barat, che nel XVIII secolo fond\u00f2 la Societ\u00e0 del Sacro Cuore di Ges\u00f9.\nNel 1875 la Madre Generale dell'istituto religioso decise di aprire una casa religiosa nella diocesi di Napoli. L'arcivescovo di Napoli, il cardinale Sisto Riario Sforza, approv\u00f2 l'iniziativa e indirizz\u00f2 le suore verso la citt\u00e0 di Portici. Dopo un'attenta ricerca, la scelta della Madre Generale cadde su quella che allora si chiamava Villa Croce, posta al centro della cupa di San Cristoforo (cos\u00ec detta perch\u00e9 era una zona periferica della citt\u00e0, abbastanza isolata, sorta intorno ad una cappellina intitolata al culto di San Cristoforo). La Villa Croce era costituita da un palazzotto a due piani con un cortile interno e nel fondo, nascosto tra il verde degli aranci, una villa con piano ammezzato a cui si accedeva da una scala a due rampe. La proprietaria della villa si dichiar\u00f2 subito felice di cederla ad una Comunit\u00e0 religiosa. L'atto di propriet\u00e0 fu firmato il 22 dicembre 1875. Il 9 gennaio iniziarono i lavori di quello che sarebbe diventato l'istituto retto dalle suore. Il 28 aprile furono benedetti i nuovi locali appena ristrutturati.\nSi pens\u00f2 allora di completare l'opera con l'edificazione di un Oratorio. La Madre Vicaria, dopo aver incontrato la Madre Generale, nel 1876 ritorn\u00f2 a far visita all'istituto e comunic\u00f2 la decisione di edificare un oratorio dedicato al Sacro Cuore di Ges\u00f9. Il cardinale Sisto Riario Sforza fu invitato a presenziare alla posa della prima pietra il 15 dicembre 1876.\nNel frattempo le famiglie dell'aristocrazia napoletana affidarono le loro figlie all'istituto delle Dame del Sacro Cuore e cos\u00ec si form\u00f2 un educandato di circa quattrocento ragazze. Col tempo si diede vita anche ad una scuola elementare.\nI lavori dell'edificio sacro andarono purtroppo a rilento a causa della grave epidemia di colera che afflisse tutto il mezzogiorno d'Italia in quel periodo storico. Nel frattempo era cambiato il cardinale di Napoli: nel 1878 sulla cattedra di Sant'Aspreno era succeduto il benedettino cardinale Guglielmo Sanfelice.\nIl tempio fu consacrato il 16 settembre 1879 dal cardinale Vicario di Roma Raffaele Monaco La Valletta dedicandolo al Cuore Santissimo di Nostro Signore Ges\u00f9 Cristo.\nCi\u00f2 che venne a guastare la serenit\u00e0 dell'istituto fu la terribile eruzione del Vesuvio l'8 aprile 1906. A causa di quell'avvenimento le famiglie dell'aristocrazia napoletana, atterrite da quel mare di fuoco devastatore, ritirarono le loro figlie dall'istituto. Anche le suore lasciarono la casa e si unirono alle consorelle che avevano aperto una sede a Napoli in via Crispi, trasferendosi cos\u00ec in una sede pi\u00f9 lontana dal Vesuvio. A seguito di questa decisione il Collegio e l'Oratorio furono abbandonati nei primi mesi del 1907.\nLa struttura ben presto divenne propriet\u00e0 della famiglia Genni e nel 1916 fu acquistata dall'Amministrazione delle Ferrovie dello Stato per dare alloggio alle famiglie degli operai e insieme servirsi dell'Oratorio per poterlo offrire in permuta alla Curia di Napoli al posto della Chiesa di Pietrarsa, che invece andava demolita.\nNel frattempo scoppi\u00f2 la Prima Guerra Mondiale e il fabbricato fu adibito ad Ospedale per le truppe italiane e per i prigionieri austriaci, mentre l'Oratorio fu adibito a deposito di materiale per le truppe.\nLe prime famiglie di operai delle Ferrovie dello Stato si trasferirono nel fabbricato che un tempo era stato usato dalle suore solo nel 1923. In seguito queste famiglie iniziarono a chiedere che fosse riaperto al culto l'edificio che un tempo era stato Oratorio delle suore. Nel 1937 si ottenne che fossero iniziati i lavori di ripristino della chiesa, ormai deturpata dall'uso improprio subito nei trentacinque anni di abbandono. Anche i lavori di ristrutturazione della Chiesa andarono a rilento a motivo della Seconda Guerra Mondiale.\nErezione a parrocchia.\nMentre ancora infuriava la Seconda Guerra Mondiale il cardinale di Napoli Alessio Ascalesi eresse a parrocchia e riapr\u00ec al culto la Chiesa il 7 marzo 1942, assegnandole il titolo di \"Maria SS. Immacolata nella Chiesa del Sacro Cuore di Ges\u00f9\".\nIl titolo era giustificato dal fatto che questa chiesa doveva continuare il culto dell'Immacolata Concezione iniziato presso la cappella di Pietrarsa, dedicata appunto all'Immacolata, a cui erano tanto devoti gli operai delle Ferrovie dello Stato; in pi\u00f9, si ritenne necessario tenere memoria del fatto che l'attuale parrocchia nasceva in quello che un tempo era stato l'Oratorio del Sacro Cuore di Ges\u00f9.\nIl primo parroco chiamato a reggere la neonata parrocchia fu il sacerdote Petito Fattibene. Questi per\u00f2 mor\u00ec all'et\u00e0 di 68 anni la notte del 14 settembre 1943, per infarto, probabilmente a motivo dello spavento per i bombardamenti nemici.\nE fu proprio durante uno di questi bombardamenti che il 1\u00ba giugno 1943 fu rasa al suolo la pi\u00f9 antica cappella esistente a Portici dedicata a San Cristoforo, chiesetta seicentesca costruita dai signori Spiezio, volgarmente conosciuta anche come \"O' Carminiello\" per la forte devozione alla Madonna del Carmine. In quella occasione anche la chiesa appena ristrutturata sub\u00ec dei gravi danni e per questo la chiesa fu nuovamente chiusa al culto. Solo dopo l'armistizio dell'8 settembre 1943, sul finire dell'anno, il cardinale mand\u00f2 Mons. Mario Esposito a reggere la parrocchia per qualche mese.\nIl 19 marzo 1944 il cardinale Alessio Ascalesi in visita all'Istituto Pennese di Portici nomin\u00f2 il giovane sacerdote Vincenzo Afeltra nuovo parroco della chiesa Maria SS. Immacolata nella Chiesa del Sacro Cuore di Ges\u00f9.\nAttualmente la parrocchia \u00e8 intitolata all'Immacolata Concezione.\nLa chiesa.\nLa chiesa dell'Immacolata Concezione a Portici \u00e8 composta da un'unica ampia navata a pianta rettangolare, con la parete terminale (area presbiterale) dilatata in forma concava. L'interno della chiesa si presenta con una simmetria bilaterale costituita da una sequenza ritmica di spazi con piccole cavit\u00e0, per ospitare le immagini sacre, incorniciate dai pilastri.\nAl centro del presbiterio domina sull'altare maggiore un affresco che riproduce il Sacro Cuore di Ges\u00f9 tra gli Angeli, opera firmata dal pittore Ferdinando Monacelli e datata 1887 (quest'opera \u00e8 stata commissionata dal Principe Potenziani di S. Mauro). Dello stesso autore sono gli affreschi della volta: al centro l'immagine dell'Eterno Padre; da un lato la visione avuta da San Giovanni Evangelista nell'istmo di Patmos, la donna vestita di sole; dall'altro, l'Arcangelo San Michele che sconfigge Lucifero e gli Angeli ribelli.\nLungo la navata, entrando a sinistra, il Monacelli dipinse la vergine Sant'Agnese, San Giovanni Evangelista, Santa Filomena, a destra San Luigi Gonzaga: la scelta di dipingere santi che ispirassero i giovani fu deliberata.\nNel 1948 i giovani della parrocchia scavarono nel succorpo della chiesa un ampio vano, grande quanto la chiesa stessa, per radunarsi, giocare, recitare. Questi fu dotato di una cabina di regia per le proiezioni cinematografiche e divent\u00f2 ben presto uno spazio molto frequentato dalla giovent\u00f9; oggi \u00e8 attrezzato come teatrino parrocchiale.\nNel 1952 si pens\u00f2 di dotare la chiesa di un Campanile, di un Asilo e di aule adatte alla catechesi: infatti la chiesa non era ancora dotata di aule per la catechesi. Pertanto, avendo acquistato il terreno adiacente alla chiesa, fu preparato il progetto delle opere suddette. Si pens\u00f2 di far coincidere l'inaugurazione di queste nuove strutture con il I centenario della proclamazione del dogma dell'Immacolata Concezione, il 7 dicembre 1954, alla presenza del cardinale Marcello Mimmi.\nIl tempio sub\u00ec un'importante opera di restauro anche nel 1977: fu disposta la sostituzione della pavimentazione a piastrelle con una nuova pavimentazione di marmo; l'altare mensa di legno fu sostituito da un nuovo altare in marmo; fu commissionato un ambone in marmo; gli affreschi furono restaurati; furono sostituite le sedie con dei banchi in legno; furono commissionati i confessionali e i mobili della sacrestia; fu interamente rifatto l'impianto elettrico e radiofonico."}
{"id": "4801958", "revid": "767487", "url": "https://it.wikipedia.org/wiki?curid=4801958", "title": "Ya\u015far Vahabzad\u0259", "text": "Carriera.\nClub.\nHa giocato nella massima serie del campionato sovietico e poi russo.\nNazionale.\nDebutta nel 1993 con la Nazionale azera, giocando 7 partite fino al 2005."}
{"id": "4801967", "revid": "1305772", "url": "https://it.wikipedia.org/wiki?curid=4801967", "title": "Giacomo Antonio Ponsonelli", "text": "Biografia.\nNella citt\u00e0 natale inizi\u00f2 a lavorare con il padre, Giovanni Ponsonelli, scultore e decoratore, eseguendo i primi lavori in Liguria, a Finale Ligure e Savona. Nel 1680 spos\u00f2 la figlia dello scultore Filippo Parodi, trasferendosi a Genova ed iniziando con il suocero una lunga collaborazione artistica. Specializzatosi principalmente nel campo nella ritrattistica, accompagn\u00f2 il Parodi a Venezia e Padova, citt\u00e0 nelle quali i due eseguirono molti lavori tra il 1685 e il 1697. In questo periodo la sua opera fu fortemente influenzata dallo stile del Parodi, e la sua stretta collaborazione con lui rende difficile individuare con certezza i contributi del Ponsonelli alle numerose opere realizzate in questo periodo. Dopo la morte del Parodi, nel 1702 gli subentr\u00f2 nella conduzione dello studio che divenne molto prolifico di opere d'arte, alcune delle quali furono inviate anche a committenti in Spagna (Cadice e Valencia) e Portogallo. Per il palazzo di Vienna di Giovanni Adamo, principe del Liechtenstein scolp\u00ec una serie di figure mitologiche.\nQuasi ottuagenario esegu\u00ec a Genova l'altare in marmo per la chiesa di Santa Maria delle Vigne, lavoro non del tutto ultimato alla sua morte (1735) e completato poi dal suo allievo Pasquale Bocciardo.\nOpere.\nQuesto \u00e8 un elenco, non esaustivo, della sua vasta produzione."}
{"id": "4801968", "revid": "80598", "url": "https://it.wikipedia.org/wiki?curid=4801968", "title": "La canzone delle rane/Topolino al mercato", "text": "La canzone delle rane/Topolino al mercato \u00e8 il sesto singolo inciso dal Trio Lescano, pubblicato nel 1936 dalla Parlophon.\nDescrizione.\nIn entrambe le canzoni il Trio \u00e8 accompagnato dall\"'Orchestra Cetra\" diretta dal Maestro Pippo Barzizza.\nLa canzone delle rane.\nIl brano \u00e8 scritto da Giulio Avanzi ed Enrica Maria Avanzi per il testo e da Egidio Storaci per la musica, che \u00e8 un fox-trot.\nTopolino al mercato.\nAnche \"Topolino al mercato\" \u00e8 un fox-trot, scritto da Enrico Maria Chiappo per il testo e dal maestro Giovanni Fassino per la musica."}
{"id": "4801971", "revid": "76963", "url": "https://it.wikipedia.org/wiki?curid=4801971", "title": "Cristina Alc\u00e1zar", "text": "Biografia.\nNacque ad Elche il 17 settembre 1978, maggiore di tre sorelle. Inizi\u00f2 nel teatro della sua scuola, terminata la quale si immatricol\u00f2 nella Scuola Superiore di Arte Drammatica di Murcia (Escuela Jacques Lecoq). A 21 anni termin\u00f2 i suoi studi e si spost\u00f2 a Madrid. Da quel momento non ha smesso di fare cinema e teatro, in cui dispone di un'ampia traiettoria. Ha partecipato anche in alcune serie e programmi televisivi di tirata nazionale. Il ruolo che maggiormente ha contribuito a darle fama \u00e8 stato quello di Marina Conde, professoressa di filosofia nella serie \"Fisica o chimica\".\nHa anche provato l'esperienza di regista, girando il cortometraggio musicale \"Aunque todo vaya mal\", un canto all'amore che ha ottenuto quattordici premi."}
{"id": "4801977", "revid": "63331335", "url": "https://it.wikipedia.org/wiki?curid=4801977", "title": "Oriano Brianza", "text": ""}
{"id": "4801978", "revid": "3831", "url": "https://it.wikipedia.org/wiki?curid=4801978", "title": "Grizzano", "text": ""}
{"id": "4801979", "revid": "124123", "url": "https://it.wikipedia.org/wiki?curid=4801979", "title": "Morti nel 2014", "text": ""}
{"id": "4801980", "revid": "1543377", "url": "https://it.wikipedia.org/wiki?curid=4801980", "title": "Timasione", "text": "Biografia.\nNato a Dardano (identificabile con l'attuale Maltepe in Turchia), Timasione fu esiliato dalla sua citt\u00e0 natale ed entr\u00f2 nell'esercito dei mercenari al servizio di Ciro il Giovane. Durante la ritirata dei Diecimila, dopo che i cinque strateghi greci erano stati catturati con un tranello da Tissaferne, Timasione fu scelto come comandante al posto di Clearco, e a lui e Senofonte, i comandanti pi\u00f9 giovani, venne ordinato di comandare la retroguardia.\nQuando i mercenari raggiunsero la citt\u00e0 di Cotiora, sul Mar Nero, mentre attendevano le navi che gli emissari di Sinope avevano promesso loro, Timasione e Torace, un beota, approfittarono dell'intenzione di Senofonte di fondare una colonia sul Ponto per accelerare la fornitura di navi da parte dei Sinopei, dicendo ad alcuni mercanti che quello sarebbe stato l'unico modo per non indurre Senofonte a stabilirsi l\u00ec. Sinope ed Eraclea, sentendo ci\u00f2, non solo portarono le navi, ma corruppero Timasione per indurre i Greci a tornare in patria.\nIn seguito, per\u00f2, quando seppero che Senofonte non aveva pi\u00f9 intenzione di fondare una citt\u00e0, non mantennero i patti e non pagarono i soldati, e quindi Timasione, insieme agli altri generali che partecipavano al suo piano e che avevano promesso ai mercenari brillanti prospettive di ricchezze in abbondanza, cercarono di convincere Senofonte a riprendere il suo progetto. Questo propose l'idea, come suo solito, all'esercito, per mezzo degli strateghi e dei locaghi, che riportarono la disapprovazione delle truppe; Senofonte cos\u00ec abbandon\u00f2 l'intento.\nQuando i mercenari si divisero in tre parti ad Eraclea, Timasione prosegu\u00ec con Senofonte, e, per salvare dai Bitini gli Arcadi, che si erano inoltrati troppo sprovvedutamente nel territorio nemico e che erano stati accerchiati su una collina, fu inviato in avanscoperta con la cavalleria. Timasione comand\u00f2 la cavalleria anche nella battaglia in cui i Greci sconfissero le forze congiunte di Farnabazo e dei Bitini.\nDopo aver scoperto che Ceratade, che si era proposto come capo delle truppe mercenarie mentre erano senza comandante fuori dalle mura di Bisanzio, non era in grado di condurre l'esercito, Timasione, contrariamente al parere degli altri strateghi, volle tornare nuovamente in Asia Minore, sperando di tornare presto alla sua citt\u00e0 con le ricchezze catturate durante il viaggio.\nEntr\u00f2 invece con il resto delle truppe nell'esercito di Seute e prese parte alla campagna invernale che riport\u00f2 il principe trace nel suo regno, e rifiut\u00f2 di dividersi da Senofonte quando sorsero delle controversie circa la retribuzione, che Seute voleva eludere, e quando Eraclide, il braccio destro del principe, cerc\u00f2 di suscitare la discordia tra i generali.\nTimasione attravers\u00f2 l'Asia Minore con l'esercito spartano, nel quale si era arruolato, e probabilmente torn\u00f2 a Dardano."}
{"id": "4801984", "revid": "1305772", "url": "https://it.wikipedia.org/wiki?curid=4801984", "title": "Till There Was You", "text": "Till There Was You \u00e8 un brano scritto da Meredith Willson per il musical (e quindi successivamente per il film) \"The Music Man\"; la canzone \u00e8 cantata dalla libraia Marian Paroo (Barbara Cook nel musical e Shirley Jones nel film) al professor Harold Hill (Robert Preston) alla fine del secondo atto.\nLe varie versioni.\nLa prima registrazione fu quella del cast del musical. Per sponsorizzare l'album, sempre del musical, venne inciso questo singolo promozionale, con alla voce Sue Raney e con l'orchestra di Nelson Riddle; quest'ultimo fu il produttore del 45 giri, che venne pubblicato il 26 novembre 1957 dalla Capitol Records. In seguito ci furono le cover di Sonny Rollins per l'album \"Freedom Suite\" (1958), di Anita Bryant, che raggiunse la trentesima posizione nella classifica \"Billboard Hot 100\" e la quattordicesima nella \"Cashbox Top 100\" (1959), di Peggy Lee (1961), Al Hirt sull'album \"Horn A-Plenty\" (1962), Nana Mouskouri nell'album \"Nana Mouskouri in New York (The Girl from Greece Sings)\" (1962), una versione strumentale di Valjean (1962), di Sergio Franchi nell'album \"Browday... I Love You\" (1963) e dei Beatles nell'album \"With The Beatles\" (1963), e pubblicata in America sull'album \"Meet the Beatles!\" (1964).\nLa versione dei Beatles.\nPaul McCartney scopr\u00ec Peggy Lee grazie a sua cugina Bett Robbins, che gli fece sentire \"Till There Was You\" e \"Fever\", sempre della Lee. Veniva suonata a tarda notte nei locali; McCartney ha detto che, per distinguersi dalle altre band rock and roll, suonavano queste canzoni pi\u00f9 particolari. Venne suonata all'audizione per la Decca Records, e quindi venne inclusa nelle \"Decca Tapes\", e nell'album \"The Complete Silver Beatles\", sia in Inghilterra che in America, e nell'album americano \"The Silver Beatles Volume 1\". Il brano sostitu\u00ec nei concerti il brano \"A Taste of Honey\", un altro brano di musica latineggiante, e venne suonato il 4 novembre 1963 al Royal Variety Performance, ed il 9 febbraio 1964 all'Ed Sullivan Show. L'esecuzione del Royal Variety Show \u00e8 stata inclusa nel primo volume dell'Anthology. Sia in \"Live at the BBC\" che in \"On Air - Live at the BBC Volume 2\" compare un'esecuzione del brano; nel primo caso \u00e8 tratta dallo show \"From Us to You\", mentre nel secondo da \"Pop Go the Beatles\"; la versione del secondo volume \u00e8 stata registrata il 10 luglio 1963, e trasmessa per la prima volta venti giorni dopo. La versione dei provini alla Decca \u00e8 presente anche sull'album \"I Saw Her Standing There\" e sul \"bootleg\" \"Live! at the Star-Club in Hamburg, Germany; 1962\".\nLa registrazione \u00e8 iniziata il 18 luglio 1963 nello Studio Due degli Abbey Road Studios; in quella data vennero incisi i primi tre nastri del brano; il 30 luglio, su cinque nastri, venne inciso un rifacimento. L'ottavo nastro venne adoperato sia per il mixaggio monofonico che per quello stereofonico, che sono stati realizzati rispettivamente il 21 agosto ed il 29 ottobre. Il 18 luglio, primo giorno di lavorazione a \"With The Beatles\", vennero incisi anche \"You Really Got a Hold on Me\", \"Money (That's What I Want)\" e \"Devil in Her Heart\"."}
{"id": "4801987", "revid": "1305772", "url": "https://it.wikipedia.org/wiki?curid=4801987", "title": "Via Crucis di Laghel", "text": "La Via Crucis di Laghel gi\u00e0 verso il 1690 fu eretta e dotata di 14 capitelli dal conte Gianbattista d'Arco lungo il muro di cinta delle sue propriet\u00e0 nell'attuale via dei Capitelli ad Arco.\nLa nuova Via Crucis.\nCon il tempo i capitelli della Via Crucis andarono in rovina finch\u00e9 verso la fine del XIX secolo si costitu\u00ec una commissione per la realizzazione di una nuova Via Crucis nella valletta che porta alla Madonna di Laghel. L'ingegnere Angelo de Negri realizz\u00f2 il progetto dei 13 capitelli che partono dalla Villa Rosa fino al santuario nella valle ricca di ulivi. Venne incaricato lo scultore gardenese Giuseppe Moroder-Lusenberg ad eseguire i tredici rilievi delle stazioni in legno e dipinti da lui stesso e il corpo di Cristo in grandezza naturale per la 14\u00aa stazione nell'atrio della chiesa di Laghel. Il prezzo pattuito era di 700 fiorini. La installazione dei rilievi avviene in corso di una grande festa il giorno di San Giuseppe del 1896. Al canto dello Stabat Mater vennero inseriti i 13 pannelli di cirmolo raffiguranti la passione di Cristo in rilievo, passando da un capitello all'altro sotto la supervisione dello stesso scultore Moroder.\nNel 1943 e nel 1976 furono eseguiti restauri della Via Crucis."}
{"id": "4801989", "revid": "1500329", "url": "https://it.wikipedia.org/wiki?curid=4801989", "title": "Oriano (Cassago Brianza)", "text": "Oriano \u00e8 una frazione geografica del comune di Cassago Brianza in provincia di Lecco posta a sud del centro abitato, verso Renate.\nStoria.\nRegistrato agli atti del 1751 come un villaggio milanese di 160 abitanti, pochi anni dopo incorpor\u00f2 la frazione di Zinzanore e, alla proclamazione del Regno d'Italia, nel 1805 risultava avere 235 residenti. Nel 1809 un regio decreto di Napoleone determin\u00f2 la soppressione dell'autonomia municipale per annessione a Barzan\u00f2, ma il Comune di Oriano fu poi ripristinato con il ritorno degli austriaci. L'abitato crebbe poi discretamente, tanto che nel 1853 risult\u00f2 essere popolato da 364 anime, salite a 403 nel 1871. Nel frattempo, nel 1863 il governo italiano aveva cambiato nome all'abitato in Oriano di Brianza. L'inizio del XX secolo vide la localit\u00e0 crescere ancora, registrando 584 residenti nel 1921. Fu il fascismo a decidere la soppressione del municipio, fondendolo in quello di Cassago Brianza."}
{"id": "4801993", "revid": "1259603", "url": "https://it.wikipedia.org/wiki?curid=4801993", "title": "Corti straordinarie di Assise", "text": "Le Corti Straordinarie di Assise erano un organismo giudiziario istituito in Italia alla fine della seconda guerra mondiale.\nStoria.\nFu il secondo governo di Ivanoe Bonomi ad istituire, con il Decreto Legge Luogotenenziale (D.L.L.) 22 aprile 1945, n. 142, pochi giorni prima della Liberazione di Milano, una Corte di Assise con caratteristiche straordinarie in grado di giudicare in maniera esclusiva ed urgente tutti coloro che avessero commesso atti di collaborazionismo coi tedeschi. Con il D.L.L. 5 ottobre 1945, n. 625, le Corti straordinarie furono soppresse e trasformate in sezioni speciali delle Corti di Assise ordinarie.\nQuesti organismi erano specificamente preposti a giudicare coloro che, dopo l'8 settembre 1943, avevano commesso delitti contro la \u201cfedelt\u00e0 e la difesa militare dello Stato (...) con qualunque forma di intelligenza o corrispondenza o collaborazione col tedesco invasore, di aiuto o di assistenza ad esso prestata\u201d (art. 5, D.D.L. 27 luglio 1944, n. 159), inclusi quegli atti ai danni della Resistenza che si configurassero di fatto come un utile appoggio alla occupazione tedesca.\nEsse avevano sede presso ogni capoluogo di provincia ed erano in grado di comminare anche la pena di morte, come in effetti avvenne.\nContro le sentenze delle Corti straordinarie di Assise era ammesso il ricorso per Cassazione nei casi o nei termini stabiliti dal Codice di procedura penale per le sentenze delle Corti di Assise (art. 16).\nLa loro abrogazione ufficiale \u00e8 stata sancita dall'art. 2 del D.L. 22 dicembre 2008, n. 200 (\"Misure urgenti in materia di semplificazione normativa\") quando oramai erano di fatto inattive da decenni."}
{"id": "4802002", "revid": "1573940", "url": "https://it.wikipedia.org/wiki?curid=4802002", "title": "Krsto Jandri\u0107", "text": "Biografia.\nNel 2003 ha fondato il Partito Democratico Nazionale (Bosnia ed Erzegovina). Nel 2010 \u00e8 stato eletto alla Assemblea Nazionale della Repubblica Serba di Bosnia ed Erzegovina nella VIII Legislatura. Fa parte del Comitato per la salute, il lavoro e le politiche sociali, e del Comitato per il sistema politico, giudiziario ed amministrativo."}
{"id": "4802006", "revid": "2166030", "url": "https://it.wikipedia.org/wiki?curid=4802006", "title": "Assedio di Belgrado (1690)", "text": "L'assedio di Belgrado del 1690 fu il quinto assedio della citt\u00e0 e avvenne durante la grande guerra turca.\nStoria.\nBelgrado era stata conquistata dagli austriaci sotto l'elettore di Baviera, Massimiliano II Emanuele il 6 settembre 1688, dopo sei settimane di assedio. Solo venti giorni dopo, re Luigi XIV invase il Rhineland, dando inizio alla guerra dei nove anni. Questo indusse l'imperatore ad arrestare tutte le offensive nei Balcani e a reindirizzare il grosso del suo esercito in Oriente verso il Reno. \nCi\u00f2 permise agli ottomani, sotto il Gran visir K\u00f6pr\u00fcl\u00fc Faz\u0131l Mustafa Pasci\u00e0, di riorganizzare il loro esercito e riprendere l'iniziativa. Nel 1690 riconquistarono Ni\u0161 e il 6 ottobre raggiunsero Belgrado.\nL'assedio dur\u00f2 solo sei giorni. Gli austriaci furono costretti ad arrendersi quando la loro principale polveriera venne colpita da una granata turca ed esplose.\nI turchi tennero la citt\u00e0 fino a quando non venne ripresa dagli austriaci con l'assedio di Belgrado del 1717."}
{"id": "4802008", "revid": "891081", "url": "https://it.wikipedia.org/wiki?curid=4802008", "title": "Asha 503", "text": ""}
{"id": "4802010", "revid": "300067", "url": "https://it.wikipedia.org/wiki?curid=4802010", "title": "Elbert Fuqua", "text": ""}
{"id": "4802020", "revid": "1568601", "url": "https://it.wikipedia.org/wiki?curid=4802020", "title": "Cima Canali", "text": "La Cima Canali (2.900\u00a0m) \u00e8 una montagna delle Pale di San Martino, si trova in Provincia di Trento.\nPrime ascensioni e principali vie di accesso.\nLa conquista della cima avvenne il 30 agosto 1879 ad opera di M. Bettega e dell'inglese C.C. Tucker. \u00c8 una cima molto nota nell'ambito dell'alpinismo in quanto offre una variet\u00e0 di itinerari piuttosto impegnativi. Il versante ovest \u00e8 quello pi\u00f9 frequentato dagli scalatori per via della facilit\u00e0 d'accesso.\nSi pu\u00f2 raggiungere partendo da Tonadico e percorrendo la valle omonima (Val Canali) per salire poi lungo la Val Pradidali per raggiungere il versante ovest, oppure il Vallon delle Lede per raggiungere il versante est. In alternativa pu\u00f2 anche essere raggiunta dall'Altopiano delle Pale e percorrendo in seguito il sentiero CAI n. 709 per raggiungere il versante ovest, oppure il seniero CAI 711 (entrambi parte dell'Alta via n. 2) per raggiungere quello est.\nNon lontano dalla cima sorgono il Rifugio Pradidali (vicino al versante ovest) ed il bivacco Minazio (versante est)."}
{"id": "4802022", "revid": "767487", "url": "https://it.wikipedia.org/wiki?curid=4802022", "title": "Royal Air Force (gruppo musicale)", "text": "I Royal Air Force (anche conosciuti come R.A.F.) sono stati un gruppo heavy metal italiano, formatosi a Milano nel 1983.\nStoria.\nLa band fu formata dal chitarrista Luca Brugnoli, insieme a due compagni di liceo, ovvero Marco Signorini e Gianluca Battaglion, rispettivamente cantante e chitarrista. In breve tempo, ai tre si unirono il batterista Alberto Ponti e il bassista Renzo Sgroi. Il gruppo decise di denominarsi Royal Air Force, e durante le prime esibizioni dal vivo i membri del gruppo si presentarono in uniforme militare, per ottenere un maggiore impatto scenico. La band divenne in breve tempo molto popolare tra i giovani fan dell'heavy metal, esibendosi in vari locali milanesi e condividendo il palco con altre band della zona, e registr\u00f2 una prima demo nel 1984. Nel 1985 Ponti decise di abbandonare la band, e fu sostituito dal diciassettenne Mario Riso; in breve tempo il gruppo fu notato da un'etichetta straniera, la Axe Killer, che propose loro un contratto. Fu cos\u00ec che il gruppo registr\u00f2 nello stesso anno l'EP omonimo, e alla band fu quindi proposto di trasferirsi in America, ma per varie cause fu impossibile accettare e i Royal Air Force decisero di separarsi dall'etichetta. Un loro pezzo fin\u00ec comunque sulla compilation Italian Metal Vol. 1, e ci\u00f2 port\u00f2 la band ad ottenere un contratto con l'etichetta italiana Metal Master Records. Il nome del gruppo divenne sempre pi\u00f9 popolare, e nel 1988 fu registrato, con l'aiuto del produttore Marcello Catalano, \"Fasten Your Seat Belts\", il primo album vero e proprio, che ottenne un buon successo e port\u00f2 i Royal Air Force ad esibirsi al Monsters of Rock di quell'anno, condividendo il palco con band del calibro di KISS, Iron Maiden, Helloween ed Anthrax. Due giorni dopo, poi, la band si esib\u00ec come spalla ai Metallica, allora impegnati nel tour di \"...And Justice for All\". Poco tempo dopo, Brugnoli dovette lasciare la band a causa di impegni personali, ed il gruppo decise di non sostituirlo, proseguendo con soli quattro elementi. I Royal Air Force a quel punto iniziarono quindi a scrivere dei pezzi per il loro secondo album, per il quale giunse da Los Angeles il produttore Gene Allen (gi\u00e0 chitarrista dei Lizzy Borden). L'album, intitolato \"Leading the Riot\", fu pubblicato nel 1989 e ottenne un successo strepitoso, rendendo la band famosa anche all'estero e permettendogli di condividere il palco con i Manowar e di esibirsi anche al di fuori dell'Italia. Tuttavia, iniziarono a crearsi i primi dissapori all'interno del gruppo, che andarono via via aggravandosi; quando nel 1991 Riso fu invitato da Allen a trasferirsi in America per suonare con i Dio, la band fin\u00ec per sciogliersi.\nNel 1993, per\u00f2, Battaglion decise di riformare la band, e decise di contattare nuovamente Riso (che nel frattempo era tornato dagli Stati Uniti). Con l'arrivo del cantante Dario Pozzo-Balbi e del bassista Nicola Angileri, il gruppo inizi\u00f2 ad esibirsi a vari festival, non ottenendo per\u00f2 il successo precedente. Dopo svariati mesi di concerti, la band si sciolse nuovamente l'anno successivo, e Battaglion e Riso formarono insieme i Movida.\nReunion.\nIn occasione del festival Italian Metal Legends del 2012, tenutosi il 22 luglio, la band si \u00e8 riunita esclusivamente per un concerto con la formazione storica.\nCollegamenti esterni.\nLa pagina del gruppo su Metal Archives"}
{"id": "4802030", "revid": "124123", "url": "https://it.wikipedia.org/wiki?curid=4802030", "title": "Ilmari Manninen", "text": "Ha guidato il Museo nazionale estone quando ha aperto presso il Maniero Raadi.\nBiografia.\nManninen \u00e8 nato a Vyborg nel 1894. Nel 1919, con l'indipendenza dell'Estonia, l'Universit\u00e0 di Tartu cominci\u00f2 a fornire tutte le sue lezioni in lingua estone. Era una nuova avventura anche se l'ambizione veniva limitata dal numero di docenti di lingua estone. Per colmare il divario furono invitati un numero di stranieri, tra cui Manninen, ad assistere.\nNel 1922 l'Universit\u00e0 ottenne i diritti del Maniero Raadi, che era stata la casa ancestrale del collezionismo d'arte della famiglia nobile dei Lipharts, per istituirvi il museo nazionale estone. Manninen \u00e8 stato nominato direttore del relativamente nuovo museo.\nNel momento in cui lasci\u00f2 l'Estonia, stava guidando il Dipartimento Etnografico del Museo nazionale di Helsinki. Manninen mor\u00ec a Helsinki nel 1935 all'et\u00e0 di 40 anni. La \"Societ\u00e0 d'antiquariato finlandese\" lo ha decorato con una medaglia all'onore che \u00e8 stata disegnata da Kalervo Kallio nel 1952."}
{"id": "4802035", "revid": "729019", "url": "https://it.wikipedia.org/wiki?curid=4802035", "title": "South African Navy", "text": "La South African Navy (SAN) \u00e8 l'attuale marina militare del Sudafrica, componente navale delle forze nazionali di difesa sudafricane; tradizionalmente la fondazione della marina sudafricana \u00e8 fissata al 1861, con l'arruolamento di una brigata navale a Port Elizabeth. Il suo ruolo \u00e8 di \"preparare e condurre operazioni navali in difesa della Repubblica Sudafricana, dei suoi cittadini ed interessi, e di condurre operazioni in tempo di pace in supporto degli obiettivi nazionali\"\nAltri compiti comprendono il mantenimento e la fornitura dei servizi navali in supporto alle altre autorit\u00e0 e dipartimenti dello stato, compresa la ricerca e soccorso, protezione delle risorse marittime e trasporto marittimo dei diplomatici.\nStoria.\nLe origini.\nIl \"SA Naval Service\", nell'ambito dell'Impero britannico, venne istituito il 1\u00ba aprile 1922. Precedentemente, si formarono i Natal Naval Volunteers (NNV), in Durban il 30 aprile 1885 cos\u00ec come i Cape Naval Volunteers (CNV), a Cape Town nel 1905. Il 1\u00ba luglio 1913 queste due unit\u00e0 vennero amalgamate per formare la South African Division della Royal Naval Volunteer Reserve (RNVR). Durante la prima guerra mondiale un totale di 164 membri della RNVR (SA) servirono nella Royal Navy ed un totale di 412 sudafricani serv\u00ec nella RNVR (SA) durante la guerra, mentre la base navale a Simons Town gioc\u00f2 un ruolo strategico per gli Alleati.\nLe prime navi, acquisite in prestito permanente dalla Royal Navy, dalla neonata marina furono la HMSAS \"Protea\" (un battello idrografico), HMSAS \"Sonneblom\" e HMSAS \"Immortelle\" (entrambe pescherecci dragamine). Comunque la grande depressione comport\u00f2 da parte del governo dei tagli al bilancio e le navi acquisite dalla Royal Navy vennero restituite (la HMSAS \"Protea\" nel 1933 e le restanti nel 1934).\nForza attuale.\nLa marina sudafricana ha una consistenza di personale limitata, circa 8000 nel 2013, ed un numero esiguo di navi, anche se negli ultimi anni rafforzato da 4 fregate della classe MEKO A-200SAN. La forza navale non comprende unit\u00e0 di fanteria di marina, disciolte dopo la ristrutturazione seguita alla guerra di confine con l'Angola del 1989."}
{"id": "4802042", "revid": "181699", "url": "https://it.wikipedia.org/wiki?curid=4802042", "title": "Duomo di San Giovanni Battista (Ciri\u00e9)", "text": ""}
{"id": "4802045", "revid": "616515", "url": "https://it.wikipedia.org/wiki?curid=4802045", "title": "Scoria metallica", "text": ""}
{"id": "4802046", "revid": "63332252", "url": "https://it.wikipedia.org/wiki?curid=4802046", "title": "Lucidit\u00e0", "text": ""}
{"id": "4802048", "revid": "339392", "url": "https://it.wikipedia.org/wiki?curid=4802048", "title": "Dipoldo di Acerra", "text": ""}
{"id": "4802054", "revid": "327773", "url": "https://it.wikipedia.org/wiki?curid=4802054", "title": "Mulaz", "text": "Il Mul\u00e0z (2.906\u00a0m s.l.m.) \u00e8 una montagna delle Pale di San Martino, si trova in Provincia di Belluno.\nVie d'accesso.\nIl Mulaz, a differenza delle principali vette del Gruppo delle Pale di San Martino, si pu\u00f2 salire attraverso sentieri con un'escursione priva di particolari difficolt\u00e0 tecniche (anche se piuttosto lunga). La salita \u00e8 possibile dal Passo Rolle, dal passo Valles, dalla Val Venegia e da Falcade.\nNei pressi della cima sorge il Rifugio Giuseppe Volpi di Misurata al Mulaz.\nCaratteristiche.\nLa montagna vista dall'abitato di Falcade e dalla zona del Passo Valles assume un aspetto decisamente maestoso e pachidermico ed \u00e8 in forte contrasto con le vette aguzze del Focobon.\nDalla cima della montagna si ha un'ampia visuale, in particolare sull'adiacente Gruppo del Focobon. Sulla cima \u00e8 presente una campana incastonata in una struttura metallica."}
{"id": "4802058", "revid": "47767", "url": "https://it.wikipedia.org/wiki?curid=4802058", "title": "Terzio", "text": ""}
{"id": "4802059", "revid": "47767", "url": "https://it.wikipedia.org/wiki?curid=4802059", "title": "Tertius", "text": ""}
{"id": "4802063", "revid": "47767", "url": "https://it.wikipedia.org/wiki?curid=4802063", "title": "Pacomio abate", "text": ""}
{"id": "4802065", "revid": "767487", "url": "https://it.wikipedia.org/wiki?curid=4802065", "title": "Bad Boy (The Beatles)", "text": "Bad Boy \u00e8 un EP dei The Beatles pubblicato il 15 maggio 1967 solamente in Giappone."}
{"id": "4802066", "revid": "287204", "url": "https://it.wikipedia.org/wiki?curid=4802066", "title": "Banana-flower", "text": "Banana-flower (\"Banana-flower Dreams\") \u00e8 il romanzo d'esordio della scrittrice ed artista Bulbul Sharma. Pubblicato originalmente nel 1999, in Italia \u00e8 stato tradotto nel 2001 dall'editore Marcos y Marcos. \nTrama.\nMonimala, longeva centenaria indiana, aspetta in stato comatoso la morte, senza tuttavia rassegnarsi ad abbandonare definitivamente la propria esistenza terrena. Intorno le si raccolgono tutte le donne della famiglia: da quelle pi\u00f9 lontane e morte prima di lei, come gli spiriti delle vecchissime cognate Mejo e Sejo, a quelle che sono le discendenti ancora vive, come la figlia Neelima e la bisnipote americana Pia, entrambe prigioniere di un'esistenza problematica e frenetica.\nGli spiriti delle antenate, incontrata l'ultima discendente, cercheranno in tutti i modi di farla sposare, litigando e dandosi battaglia per sostenere uno dei due pretendenti: Bobby, il figlio della vicina di casa Kitty e giovane imprenditore, oppure l'insegnante di yoga di famiglia, detto Guruji.\nAlla fine Pia, innamoratasi, riamata, di Guruji, giunge sulle sponde del Gange a Benares, dove, immersa nelle acque del fiume, riceve la benedizione delle antenate. Queste ultime, svolto il loro dovere familiare, possono ora accompagnare Monimala alla morte, in modo che ella possa ricominciare una nuova esistenza nel circolo della reincarnazione."}
{"id": "4802067", "revid": "47767", "url": "https://it.wikipedia.org/wiki?curid=4802067", "title": "Romedio eremita", "text": ""}
{"id": "4802070", "revid": "439868", "url": "https://it.wikipedia.org/wiki?curid=4802070", "title": "Chiesa dei Santi Giovanni Battista e Martino (Ciri\u00e9)", "text": ""}
{"id": "4802073", "revid": "47767", "url": "https://it.wikipedia.org/wiki?curid=4802073", "title": "Sancio", "text": ""}
{"id": "4802076", "revid": "47767", "url": "https://it.wikipedia.org/wiki?curid=4802076", "title": "Satiro vescovo", "text": ""}
{"id": "4802077", "revid": "729019", "url": "https://it.wikipedia.org/wiki?curid=4802077", "title": "Battaglia di Providencia", "text": "La battaglia di Providencia chiamata anche \"seconda battaglia del Passo Cahuenga\" si svolse nel 1845 nell'area del Rancho Providencia nella San Fernando Valley a sud della California.\nLa battaglia fu causata dal fatto che il Messico sceglieva sistematicamente gente messicana come governatori della Alta California anzich\u00e9 abitanti di origine californiana. Nel 1842 il governo messicano scelse Manuel Micheltorena come governatore. I Californio non apprezzavano tuttavia questa scelta e cos\u00ec nel 1844 iniziarono una rivolta.\nDopo aver combattuto nei pressi di Los Angeles, Micheltorena decise di abbandonare la sua lotta. Si ritir\u00f2 e P\u00edo Pico divenne in nuovo governatore.\nA dispetto di un impiego deciso dell'artiglieria nella battaglia non si registrarono perdite di vite umane."}
{"id": "4802078", "revid": "1468111", "url": "https://it.wikipedia.org/wiki?curid=4802078", "title": "Cima del Focobon", "text": "La Cima del Focobon (3.054\u00a0m s.l.m.) \u00e8 una montagna delle Pale di San Martino, si trova nell'omonimo Gruppo, in Provincia di Belluno."}
{"id": "4802082", "revid": "422900", "url": "https://it.wikipedia.org/wiki?curid=4802082", "title": "NeoGeo Cup '98 - The Road to the Victory", "text": ""}
{"id": "4802083", "revid": "74801", "url": "https://it.wikipedia.org/wiki?curid=4802083", "title": "Guglielmo Capparone", "text": "Biografia.\nGuglielmo era venuto in Italia al seguito dell'imperatore Enrico VI (1194) ed era ancora presente in Sicilia nel 1197, probabilmente al servizio di Marcovaldo di Anweiler. \nDeceduto Marcovaldo nel 1202, Guglielmo si precipit\u00f2 a Palermo e con l'appoggio dei Pisani riusc\u00ec a occupare il Palazzo reale e catturare il giovane Federico II: a partire dal dicembre 1202, fece emanare in nome del re dei diplomi intitolandosi \"Guillelmus regis custos et magister capitaneus Sicilie\", mentre papa Innocenzo III lo scomunicava.\nIn seguito a un accordo col pontefice, giur\u00f2 di rispettare la tutela del papa per Federico II; il governo dell'isola passo al cardinale Gerardo Allucingoli, rappresentante del papa. La mancata intesa tra Guglielmo e il gran cancelliere Gualtiero di Palearia, per\u00f2, costrinse il cardinale a ritirarsi a Messina. Nel periodo tra il 1202 e il 1206, in cui fu sotto la custodia di Guglielmo, Federico II visse probabilmente nel Palazzo reale: \u00e8 probabile che il giovane re abbia ricevuto nel palazzo dei suoi avi una buona educazione e un'istruzione adatta al suo rango. La tesi secondo la quale Federico II si sarebbe aggirato per i vicoli e i mercati di Palermo, che gli avrebbero offerto molteplici stimoli in una sorta di autoformazione, \u00e8 invece frutto della fantasia di autori moderni; ugualmente non \u00e8 attendibile la notizia del \"Breve Chronicon de rebus Siculis\", secondo la quale il giovane re avrebbe in questo periodo addirittura sofferto la fame, avrebbe vagato per le strade di Palermo ricevendo il sostentamento dai sudditi.\nTuttavia nel novembre 1206 il conte Dipoldo di Acerra costrinse Guglielmo a consegnargli il giovane re, affidato a Gualtiero di Palearia; Guglielmo, rimasto il capo del partito filoimperiale in Sicilia, sarebbe morto probabilmente poco dopo il 1208."}
{"id": "4802084", "revid": "222571", "url": "https://it.wikipedia.org/wiki?curid=4802084", "title": "Cima di Focobon", "text": ""}
{"id": "4802085", "revid": "33689", "url": "https://it.wikipedia.org/wiki?curid=4802085", "title": "Christian Christoph Clam-Gallas", "text": "Fu uno dei patroni di Beethoven.\nBiografia.\nFiglio del conte Christian Phillip Clam-Gallas e membro di una delle pi\u00f9 influenti famiglie dell'aristocrazia boema fedele agli imperatori d'Austria, Christian Christoph nacque a Praga, nel Palazzo Clam-Gallas, residenza della sua famiglia.\nCresciuto, divenne presidente della Societ\u00e0 degli Amici Patriottici delle Arti e dell'Associazione degli Amici delle Arti e della Musica per la Chiesa in Boemia, distinguendosi subito come uno dei principali mecenati d'arte e musica della Boemia d'inizio Ottocento. La sede delle sue attivit\u00e0 fu la citt\u00e0 di Chrastava ove promosse largamente il pittore Joseph von F\u00fchrich (1800-1876).\nSi occup\u00f2 attivamente anche della promozione del lavoro e dello sviluppo industriale in Boemia settentrionale, promuovendo la costruzione di moderni impianti di produzione, in particolare nel campo della tintura dei tessuti nella Josefinental presso Reichenberg (Liberec), perfezionandola dal 1808 in un filatoio per la lavorazione della lana e del cotone sopravvissuta sino al 1950. Per queste operazioni si serv\u00ec dei mercanti fratelli Franz Liebieg (1799-1878) e John Liebieg (1802-1870). \nTra le istituzioni di maggior rilievo da lui create, ricordiamo anche il Castello di Friedland di sua propriet\u00e0 che egli decise di aprire al pubblico nel 1801 mostrando le proprie collezioni d'arte nonch\u00e9 il ricco archivio che affondava le proprie radici nel medioevo.\nMatrimonio e figli.\nIl conte Christian Christoph Clam-Gallas si spos\u00f2 il 28 novembre 1797 a Praga con la contessa Josephine von Clary-Aldringen (1777-1828). La coppia ebbe tre figli: "}
{"id": "4802086", "revid": "63332595", "url": "https://it.wikipedia.org/wiki?curid=4802086", "title": "Guglielmo di Capparone", "text": ""}
{"id": "4802087", "revid": "1226", "url": "https://it.wikipedia.org/wiki?curid=4802087", "title": "Il Parlamento degli Uccelli", "text": ""}
{"id": "4802088", "revid": "547034", "url": "https://it.wikipedia.org/wiki?curid=4802088", "title": "Springer Handbook of Robotics", "text": "Lo Springer Handbook of Robotics () \u00e8 un manuale di robotica edito nel 2008 dalla casa editrice Springer-Verlag, nell'ambito di una serie di volumi denominati \"Springer Handbooks\".\nL'opera \u00e8 il frutto del lavoro di un gruppo di 165 studiosi coordinati da Bruno Siciliano e Oussama Khatib.\nDescrizione.\nIl libro, nelle intenzioni della casa editrice, nasce dall'esigenza di realizzare un manuale orientato alla ricerca e alle applicazioni della robotica, concepito per essere un testo di riferimento aggiornato allo stato dell'arte della disciplina al momento della pubblicazione, in grado di offrire una copertura completa degli argomenti e delle conoscenze riguardanti la ricerca e lo sviluppo in robotica, senza limitarsi alle applicazioni in campo industriale, ma esplorando i nuovi utilizzi e le nuove applicazioni prospettate dalla scienza.\nL'opera coniuga la dimensione manualistica con quella enciclopedica si rivolgendosi sia a un pubblico di esperti sia a una platea di lettori inesperti: nella presentazione dei materiali tecnici in forma di tutorial la struttura dell'opera si articola su tre livelli: il primo di questi riguarda l'esposizione dei fondamenti della robotica ed \u00e8 costituito dalla \"Parte A\" del libro (i primi 9 capitoli). Il secondo livello, costituito da quattro parti, presenta tecnologie e metodologie consolidate; il terzo livello si occupa delle applicazioni avanzate ed \u00e8 costituito da due parti separate per un totale di 22 capitoli.\nAutori.\nIl manuale \u00e8 opera di un team 165 specialisti provenienti da varie aree geografiche (18 dei quali dall'Italia), coordinati da Bruno Siciliano, della Facolt\u00e0 di ingegneria dell'Universit\u00e0 Federico II di Napoli, e da Oussama Khatib, della \"School of Engineering\" della Stanford University.\nRiconoscimenti.\nPresentato alla \"International Conference on Robotics and Automation\" tenutasi a Pasadena nel 2008, il libro, negli Stati Uniti, ha ricevuto un duplice riconoscimento dal \"PROSE Award\" (The \"APA-American Publishers Awards for Professional and Scholarly Excellence\") dell'associazione degli editori statunitensi, con la vittoria sia nella sezione \"Excellence in Physical Sciences &amp; Mathematics\", sia nella categoria \"Engineering &amp; Technology\".\nStruttura.\nIl libro \u00e8 diviso in 7 parti, contrassegnate con lettere alfabetiche si sviluppa in un numero variabile di capitoli, tra di loro interconnessi, per un totale di sessantaquattro. Ognuna delle sette parti \u00e8 affidata alle cure di un proprio curatore, mentre la realizzazione di ciascun capitolo \u00e8 opera di gruppi di studiosi diversi (in genere 2 o 3). Oltre all'indice generale, ogni singolo capitolo \u00e8 dotato di un sommario dei propri contenuti. "}
{"id": "4802092", "revid": "287204", "url": "https://it.wikipedia.org/wiki?curid=4802092", "title": "ZIL-111", "text": "La ZIL-111 \u00e8 un'autovettura full-size prodotta dalla Zavod Imeni Licha\u010d\u00ebva dal 1958 al 1967.\nStoria.\nIl modello \u00e8 stato introdotto dalla ZIL in seguito al fallimento di alcuni test effettuati sul prototipo ZIL-Moskwa nel 1956. La linea della ZIL-111 era ispirata alle Packard della met\u00e0 degli anni cinquanta, in particolar modo alla Patrician del 1955.\nLa ZIL-111 era equipaggiata da un motore V8 da 6 L di cilindrata che erogava 200 CV di potenza e che permetteva al modello di raggiungere i 170\u00a0km/h. Il motore era montato anteriormente, mentre la trazione era posteriore. Il cambio, che era una copia della trasmissione \"PowerFlite\" del gruppo Chrysler, era automatico a due rapporti. Il modello era dotato di servosterzo e di servofreno. Oltre alla versione base, furono anche prodotte la ZIL-111A, che era provvista di aria condizionata, e la ZIL-111V, che era invece la versione cabriolet (di quest'ultima, ne furono realizzati 12 esemplari).\nNel dicembre del 1962 la vettura venne aggiornata. Anche con questo restyling, la ZIL-111 era sempre disponibile in versione berlina (ZIL-111G) e cabriolet (ZIL-111D: solo 8 ne furono per\u00f2 assemblate). Il frontale ora assomigliava alle Cadillac prodotte dal 1961 al 1962 ed erano presenti dei doppi fanali anteriori che derivavano da quelli delle Mercury dell'inizio degli anni sessanta. In occasione della visita del presidente statunitense Dwight D. Eisenhower in Unione Sovietica, venne realizzata una versione speciale che fu chiamata ZIL-118 Yunost (\"Yunost\" in russo significa \"Giovent\u00f9\").\nCome regola, la ZIL-111 fu disponibile solo per i membri del Politburo. Dal 1958 al 1967 di ZIL-111 ne furono realizzati solo 112 esemplari; di questi, 26 furono di ZIL-111G."}
{"id": "4802094", "revid": "37401", "url": "https://it.wikipedia.org/wiki?curid=4802094", "title": "ABC Australia", "text": ""}
{"id": "4802103", "revid": "1305772", "url": "https://it.wikipedia.org/wiki?curid=4802103", "title": "Octa", "text": "Octa pu\u00f2 riferirsi a: \nLa sigla OCTA pu\u00f2 riferirsi a:"}
{"id": "4802107", "revid": "144796", "url": "https://it.wikipedia.org/wiki?curid=4802107", "title": "Carlo Carloni", "text": ""}
{"id": "4802108", "revid": "174925", "url": "https://it.wikipedia.org/wiki?curid=4802108", "title": "Bulbul Sharma", "text": "Biografia.\nLaureatasi in letteratura russa alla Moscow State University, Bulbul Sharma \u00e8 una scrittrice le cui opere sono state tradotte in diverse lingue tra cui l'italiano, il francese e il finlandese. "}
{"id": "4802110", "revid": "126257", "url": "https://it.wikipedia.org/wiki?curid=4802110", "title": "ZIS-115", "text": ""}
{"id": "4802113", "revid": "1318658", "url": "https://it.wikipedia.org/wiki?curid=4802113", "title": "Codice Romano-Carratelli", "text": "Il Codice Romano-Carratelli \u00e8 un manoscritto cartaceo risalente alla fine XVI secolo. Si compone di 99 acquerelli raffiguranti citt\u00e0 fortificate, castelli, apprestamenti difensivi e territorio della Provincia di Calabria Ultra del Regno di Napoli.\nIl Codice \u00e8 di propriet\u00e0 dell'avv. Domenico Romano Carratelli, appartenente ad un'antica famiglia calabrese, che \u00e8 stato un importante politico nazionale ed ha svolto rilevanti ruoli nella Regione Calabria e a Livello Nazionale.\nIl manoscritto \u00e8 conservato nel Fondo Antico della Biblioteca della famiglia Romano-Carratelli.\nIl Codice \u00e8 vincolato dal Ministero dei Beni Culturali con decreto n.165/2014. \u00c8 stato proposto dalla Regione Calabria, atteso il suo carattere identitario e la valenza culturale, per l'inserimento nel Programma UNESCO \"Memoria del mondo\".\nComposizione, caratteristiche e storia.\nIl manoscritto, in ottimo stato di conservazione, si compone di 99 fogli di carta di grande qualit\u00e0 con filigrana in chiara evidenza e numerose figure acquarellate. Il volume \u00e8 un \"in folio\", con legatura coeva in pergamena rigida, titoli manoscritti al dorso, alterato da una mancanza. Gli acquerelli, che vi figurano a mezza pagina, sono tracciati con colori naturali, sono di fattura pregevole e la gran parte di essi presenta un testo illustrativo in elegante grafia cancelleresca dell'epoca facilmente leggibile. Le pagine descrivono localit\u00e0 delle attuali province di Catanzaro, Crotone, Vibo Valentia e Reggio Calabria.\nL'opera \u00e8 estremamente interessante perch\u00e9 rappresenta ed illustra il problema della difesa della zona costiera di Calabria Ultra attraverso la raffigurazione delle sue citt\u00e0 fortificate, dei suoi castelli, del suo territorio. In particolare vi vengono poi riportate le tipologie e le caratteristiche delle torri esistenti individuando altres\u00ec i luoghi ove era necessario la costruzione di nuove torri per le quali viene redatto il progetto ed indicata la possibile spesa. La rappresentazione delle torri \u00e8 corredata da note illustrative minuziose e descrittive dei luoghi, dei posti, delle distanze, delle tipologie costruttive, dei torrieri e dei cavallari oltre talvolta accenni ai Signori del posto, a chi ne aveva ordinato la costruzione nonch\u00e9 ai costruttori. Attraverso la rappresentazione del territorio costiero e del suo stato antropico raffigurato attraverso i 99 acquarelli vengono visualizzate con una descrizione accuratissima le realt\u00e0 esistenti e le soluzioni possibili al fine di organizzare un sistema difensivo completo per quello che era il problema pi\u00f9 drammatico per i territori rivieraschi e cio\u00e8 i continui assalti dei pirati moreschi. Da qui una serie di studi e di proposte organiche per quella che appariva come la soluzione pi\u00f9 immediata ed utile per tale problema e cio\u00e8 la costruzione di torri che garantissero per tutto il Regno l'avvistamento delle flotte turche quando erano ancora in mare per permettere alle popolazioni di mettersi in salvo. In tale ottica assumono rilevanza e vengono rappresentate anche le citt\u00e0 fortificate e i castelli. La scelta strategica di realizzare un compiuto sistema di torri che integrando l'esistente permettesse alle popolazioni costiere la possibilit\u00e0 della difesa, anche con la fuga, \u00e8 sostanzialmente una scelta di governo, e non poteva essere altrimenti, che attiene alla difesa del Regno voluta da Carlo V e Filippo II e che trova attuazione concreta durante il Governo del Vicer\u00e9 Pietro di Toledo (1532-1553). Tale obiettivo venne ripreso e perseguito con tenacia e volont\u00e0 qualche anno pi\u00f9 tardi anche dal vicer\u00e9 Duca di Alcal\u00e1 (1559-1575).\nA seguito di vari riscontri, si \u00e8 arrivati alla conclusione che l'incarico di realizzare il Codice fu, quasi certamente, una decisione della Amministrazione del vicer\u00e9 Conte di Miranda (1586-1595). Il Codice \u00e8 il risultato di un lavoro lungo e difficile condotto in loco con grande professionalit\u00e0 ed assoluta precisione e con riscontri di certa rispondenza sia per le notizie riportate sia per quanto riguarda la rappresentazione e la toponomastica dei luoghi. Per questi motivi viene considerato opera di un tecnico (ingegnere o architetto). \u00c8 probabile che il Codice sia rimasto ignoto in quanto copia unica e secretata dal Governo Vicereale per motivi di sicurezza dello Stato. Del resto, nel periodo in questione il Regno di Napoli non aveva una cartografia ufficiale organica, e gli stessi lavori ordinati a tal fine ai grandi cartografi del Regno, in particolare Stigliola e Mario Cartaro non venivano diffusi, ma anzi erano secretati. Il manoscritto, comunque, non contiene soltanto immagini di torri: notevolissime sono, infatti, le vedute panoramiche delle piazze militari pi\u00f9 importanti (Reggio, Crotone, Tropea, Bagnara, ecc.) o di porzioni di territorio strategicamente ancora da difendere, a giudizio dell'anonimo estensore, con l'edificazione di ulteriori strutture torriere, per tutta una serie di indicazioni di altro tipo.\nDatazione e valore culturale del manoscritto.\nNulla si sa sulla data di realizzazione o sull'identit\u00e0 del redattore ma, se per quanto riguarda la prima, le approfondite ricerche condotte da Teresa Saeli hanno ormai ristretto il lasso temporale a pochissimi anni (fra il 1596 ed il 1600), risulta ancora incerta l'attribuzione. Permane infatti una robusta incertezza, essendo stati numerosi i tecnici incaricati in quel periodo di tempo di visitare le difese costiere, e, fra costoro, anche nomi di assoluto prestigio, quali quello di Mario Cartaro..\nIl Codice sta suscitando straordinario interesse in tutti gli studiosi di storia del Mediterraneo, del Regno di Napoli ed ovviamente di storia calabrese e locale, per la sua importanza storica, topografica, geografica e antropologica. I 99 acquerelli sono una scoperta assoluta, quasi fotografica, di un tempo storico di cui non sopravvive se non qualche raro ed occasionale disegno e rappresentano pertanto la pi\u00f9 antica iconografia di cui pu\u00f2 disporre la storiografia calabrese per il territorio costiero, e non solo, della Calabria Ultra. Una testimonianza tanto pi\u00f9 interessante in quanto relativa a luoghi che nel corso dei secoli successivi hanno subito spesso profondi mutamenti.\nPresentato dalla Regione Calabria al grande pubblico nel corso della edizione 2013 del Salone Internazionale del Libro di Torino ed illustrato per l'occasione nella guida \"Una Regione per leggere\" , nel novembre 2013 l'assessore alla Cultura della Regione Calabria, Mario Caligiuri, ha chiesto all'UNESCO il riconoscimento del Codice Romano Carratelli al Programma \"Memoria del Mondo\"."}
{"id": "4802116", "revid": "1305772", "url": "https://it.wikipedia.org/wiki?curid=4802116", "title": "Neo Geo Cup '98 Plus Color", "text": " \u00e8 un videogioco di calcio pubblicato nel 1999 dalla SNK Playmore per Neo Geo Pocket Color.\nModalit\u00e0 di gioco.\nIl gioco prevede differenti modi di gioco: esibizione, dove \u00e8 prevista anche l'amichevole a due giocatori; storia, dove \u00e8 possibile giocare tornei contro altre nazionali; Soccer Shop, dove \u00e8 possibile spendere i crediti ottenuti nei tornei. "}
{"id": "4802117", "revid": "422900", "url": "https://it.wikipedia.org/wiki?curid=4802117", "title": "NeoGeo Cup '98 Plus Color", "text": ""}
{"id": "4802118", "revid": "827882", "url": "https://it.wikipedia.org/wiki?curid=4802118", "title": "Henry Edwards", "text": ""}
{"id": "4802121", "revid": "1305772", "url": "https://it.wikipedia.org/wiki?curid=4802121", "title": "Casa Von Bock", "text": "Casa Von Bock \u00e8 un edificio di Tartu, Estonia. L'edificio \u00e8 di propriet\u00e0 dell'Universit\u00e0 di Tartu e possiede un murale su una delle pareti.\nStoria.\nL'edificio \u00e8 stato commissionato in seguito al grande incendio di Tartu (allora si chiamava Dorpat), che ha consumato le costruzioni in legno della citt\u00e0 nel 1775. Chi ha ricostruito l'edificio \u00e8 stato il costruttore tedesco nato come architetto Johann Heinrich Bartholom\u00e4us Walter che ha lavorato anche sul Municipio di Tartu, che era nelle vicinanze. La casa \u00e8 stata costruita per Christina Wilcke ed \u00e8 stata formalmente completata entro il 1780.\nL'edificio ha preso il nome del Colonnello Magnus Johann von Bock che possedeva la propriet\u00e0 dell'edificio. La famiglia Von Bock aveva il suo maniero principale nella Saaremaa. L'edificio \u00e8 stato descritto di 147 piedi di lunghezza e di 45 piedi di larghezza. Si inizi\u00f2 con una cantina a volta e un piano terra che \u00e8 stato dedicato al servizio e che \u00e8 anche in parte a volta. Il primo piano aveva una grande stanza con uno stravagante soffitto intonacato progettato per intrattenere. Nel 2007 l'Universit\u00e0 di Tartu ind\u00ec dei lavori di ristrutturazione, il Von Bock che possedeva l'edificio nel 2007 accett\u00f2 il piano dei lavori, venne approvato e stabilito di costruire una biblioteca, delle aule e un luogo di dibattito pubblico. Alla fine della ristrutturazione l'edificio fu riportato al periodo del 1783-1786.\nIl nuovo progetto ha incaricato artisti e decoratori che hanno coraggiosamente ricoperto le scale e le zone circostanti di un quadrettato bianco e nero che \u00e8 stato richiesto per abbinarlo allo stucco arabesco del soffitto del piano superiore. Una camera \u00e8 stata tappezzata con un disegno floreale, ma il disegno originario comprendeva anche tre grandi affreschi con paesaggi. La sala aveva un soffitto bianco, mentre le pareti erano ricoperte di un altro disegno arabesco attorno alle cinque grandi finestre con due stufe in maiolica bianca per il riscaldamento.\nMJ Von Bock mor\u00ec nel 1807 e l'edificio fu acquistato dall'Universit\u00e0 di Tartu nel 1839. La casa ha avuto una serie di usi diversi da allora tra l'uso come facolt\u00e0 di medicina dell'universit\u00e0, una scuola di veterinaria e una biblioteca della Societ\u00e0 estone degli Istruiti.\nLa Societ\u00e0 estone degli Istruiti fu fondata nel 1839 con lo scopo di indagare e migliorare la cultura dell'Estonia. Prima attivit\u00e0 della societ\u00e0 fu quella di dare istruzione alla popolazione locale.\nRistrutturazione.\nOggi l'edificio \u00e8 ancora di propriet\u00e0 dell'universit\u00e0 e tra il 2006 e il 2007 l'edificio \u00e8 stato ristrutturato sotto la direzione di Merje M\u00fc\u00fcrisepp. M\u00fc\u00fcrisepp riport\u00f2 la facciata al colore giallo chiaro e il resto dell'edificio ad un forte colore rosa scuro. \u00c8 stato costruito un vasto murale esterno su un lato della casa. Il murale \u00e8 una riproduzione di una litografia di Louis H\u00f6flinger che aveva vissuto a Tartu attorno al 1860. Il museo estone d'arte ha una grande collezione delle sue opere. Il disegno \u00e8 stato preparato da Maarja Roosi. Il murale mostra l'edificio principale dell'Universit\u00e0 di Tartu esattamente come veniva registrato nel 1860 da H\u00f6flinger. \u00c8 stato costruito dagli studenti sotto la supervisione di personale universitario.\nIl murale \u00e8 stato accompagnato nel 2007 da una mostra fotografica che mostrava le opere sulle finestre della casa. Le fotografie sono state organizzate da Alan Madisson e sono stati presenti notabili studiosi dell'universit\u00e0. La ristrutturazione della casa fu completata per un costo di tre milioni di corone nel settembre 2007. Quattro anni dopo la ristrutturazione l'intonaco del palazzo ha gi\u00e0 sviluppato crepe che sembravano essere stati causate da alcuni mantenimenti d'intonaco preesistente.\nIl soggetto del murale \u00e8 l'edificio principale dell'universit\u00e0 e pi\u00f9 in basso la \u00dclikooli t\u00e4nav (in italiano: \"via dell'Universit\u00e0\"); \u00e8 possibile vedere allo stesso tempo sia il murale che l'edificio principale."}
{"id": "4802124", "revid": "222571", "url": "https://it.wikipedia.org/wiki?curid=4802124", "title": "Rifugio Giuseppe Volpi al Mulaz", "text": ""}
{"id": "4802129", "revid": "87270", "url": "https://it.wikipedia.org/wiki?curid=4802129", "title": "ArteFiera", "text": ""}
{"id": "4802130", "revid": "547034", "url": "https://it.wikipedia.org/wiki?curid=4802130", "title": "Chien gris de Saint-Louis", "text": "Chien gris de Saint Louis era una razza canina del tipo \"segugio\" originaria della Francia, ormai estinta, massicciamente utilizzata dalla Corona di Francia durante le battute di caccia.\nStoria.\nStando al manuale venatorio \"La Chasse Royale\" di Carlo IX di Francia, il \"chien gris\" venne introdotto nel Regno dal sovrano Luigi IX che scopr\u00ec la razza, allora sconosciuta in Europa, durante la sua permanenza in Terrasanta (v. settima crociata e ottava crociata). La medesima fonte asserisce che i cani sarebbero stati introdotti nelle terre islamiche dalla Tartaria.\nSeppur non dotati di un fiuto particolarmente fino, i cani vennero apprezzati per la loro tenacia al punto che gli animali utilizzati dai Re di Francia per la caccia furono solo Chien gris de Saint Louis dal 1250 al 1470.\nComplice il favore di cui godevano in Francia, i Chien-gris riuscirono certamente a diffondersi nelle zone europee soggette a forte influenza francese (Fiandra e Savoia-Piemonte). \u00c8 per\u00f2 oggi argomento di discussione la loro effettiva diffusione nel Regno d'Inghilterra. La menzione del Chien-gris nel \"The Noble Art of Venerie or Hunting\" di George Turberville (1575) \u00e8 stata infatti quasi certamente dovuta al suo aver attinto all'opera precedente del francese Jaques du Fouilloux, \"La Venerie de Jaques du Fouilloux\" (1561). All'opera di Turberville si deve infatti la comparsa del \"\"dun-hound\", traduzione per \"chien-gris\"\", nel vocabolario inglese. Il successivo riferimento al \"dun-hound\" nell'opera seicentesca di Nicolas Cox \"Gentlemen's Recreation\" (1674) si dovette con buona probabilit\u00e0 ad una mera ripresa del testo di Turberville.\nLa razza fin\u00ec con lo scomparire nel corso del XIX secolo a causa dei continui incroci e della nuova moda venatoria francese introdotta dalla Rivoluzione.\nAspetto.\nJaques du Fouilloux, nella sua \"La Venerie de Jaques du Fouilloux\", descrive i Chien gris de Saint Louis come cani di grande taglia dalla pelliccia grigia o grigio-nera sul dorso, rossa o rossiccia sulle zampe (sia anteriori sia posteriori). Resta invece attualmente oggetto di discussione la consistenza della pelliccia: liscia o ruvida. Nel corso dell'800, il Chien gris avrebbe infatti disperso il suo patrimonio genetico nella selezione dei Griffoni, razza nota appunto per la sua pelliccia \"dura\". Le fonti medievali e rinascimentali non menzionano per\u00f2 minimamente il pelo duro quale attributo del Chien gris. Probabilmente, si tratt\u00f2 di sviluppi successivi occorsi nel XVIII secolo a seguito dell'incrocio con altre tipologie francesi di cane da caccia."}
{"id": "4802131", "revid": "767487", "url": "https://it.wikipedia.org/wiki?curid=4802131", "title": "Henry Edwards (regista)", "text": "Negli anni venti, form\u00f2, insieme alla moglie, l'attrice Chrissie White, una delle coppie pi\u00f9 note e popolari dello spettacolo londinese.\nBiografia.\nArthur Harold Ethelbert Edwards nacque in Inghilterra, nel Somerset, a Weston-Super-Mare nel 1883.\nAffascinato dalle scene, inizi\u00f2 la sua carriera teatrale nel 1900, cominciando a recitare in piccoli teatri di provincia. Nel 1911, riusc\u00ec ad approdare sui palcoscenici del West End e, nel 1913, apparve a fianco di Ethel Barrymore a New York. Calc\u00f2 le scene per quindici anni, lavorando anche come regista e commediografo. La sua prima apparizione sullo schermo risale al 1914, quando fece il suo esordio cinematografico in \"Clancarty\"."}
{"id": "4802132", "revid": "1226", "url": "https://it.wikipedia.org/wiki?curid=4802132", "title": "Aureacomix", "text": ""}
{"id": "4802133", "revid": "481666", "url": "https://it.wikipedia.org/wiki?curid=4802133", "title": "Weston-Super-Mare", "text": ""}
{"id": "4802137", "revid": "37401", "url": "https://it.wikipedia.org/wiki?curid=4802137", "title": "Spirogyra (gruppo musicale britannico)", "text": "Gli Spirogyra () sono stati un gruppo musicale britannico, che ha pubblicato tre album tra il 1971 e il 1973, e che si \u00e8 poi riunito nei primi anni duemila, pubblicando altri due album.\nStoria.\nIl gruppo si forma nel 1967 a Bolton, inizialmente come duo, comprendente Martin Cockerham (chitarra e voce) e Mark Francis. Due anni dopo, Cockerham si separa da Francis e si unisce ad alcuni studenti della Universit\u00e0 del Kent, dove Cockerham si era iscritto: Barbara Gaskin (canto), Steve Borrill (basso elettrico) e Julian Cusack (violino e tastiere). \"St. Radigunds\", il primo album, viene inciso da questa formazione, con Dave Mattacks alla batteria, come musicista ospite."}
{"id": "4802140", "revid": "37401", "url": "https://it.wikipedia.org/wiki?curid=4802140", "title": "Spirogyra (disambigua)", "text": ""}
{"id": "4802141", "revid": "123621943", "url": "https://it.wikipedia.org/wiki?curid=4802141", "title": "Ravellino", "text": "Ravellino (\"Ravel\u00ecn\" in dialetto brianzolo) \u00e8 una frazione geografica del comune di Colle Brianza in provincia di Lecco posta in posizione rialzata a nord del centro abitato, sulla strada verso Vergano.\nStoria.\nTegnone fu una localit\u00e0 brianzola registrato agli atti del 1751 come un villaggio di 210 abitanti, pochi anni dopo incorpor\u00f2 la frazione di \"Bestetto\", e alla proclamazione del Regno d'Italia nel 1805 risultava avere 390 residenti. Nel 1809 un regio decreto di Napoleone determin\u00f2 la soppressione dell'autonomia municipale per annessione a Nava, ma il Comune di Tegnone fu poi ripristinato con il ritorno degli austriaci. L'abitato crebbe poi discretamente, tanto che nel 1853 risult\u00f2 essere popolato da 502 anime, salite a 510 nel 1861. Nel 1863, per motivi ignoti, il governo italiano cambi\u00f2 completamente il nome della localit\u00e0 chiamandola Ravellino. L'inizio del XX secolo vide la localit\u00e0 mantenersi sostanzialmente inalterata, facendo registrare 548 abitanti nel 1921. Fu il fascismo a decidere di riprendere l'antico modello napoleonico e sopprimere il comune riaggregandolo a Nava, formando l'odierna Colle Brianza."}
{"id": "4802143", "revid": "121579906", "url": "https://it.wikipedia.org/wiki?curid=4802143", "title": "Vergano", "text": ""}
{"id": "4802147", "revid": "729019", "url": "https://it.wikipedia.org/wiki?curid=4802147", "title": "SAIPA", "text": "La SAIPA (in persiano \u0633\u0627\u06cc\u067e\u0627) \u00e8 la seconda maggior casa automobilistica iraniana. La SAIPA (acronimo dal francese \"Soci\u00e9t\u00e9 Anonyme Iranienne de Production Automobile\") fu fondata nel 1966 per assemblare vetture Citro\u00ebn sotto licenza, destinate al mercato iraniano. La propriet\u00e0 della societ\u00e0 era per il 75% iraniana. Oggi assembla principalmente modelli coreani, ma ha anche sviluppato una propria gamma di motori e di vetture.\n\u00c8 proprietaria di una squadra di calcio, il Saipa Football Club."}
{"id": "4802150", "revid": "228587", "url": "https://it.wikipedia.org/wiki?curid=4802150", "title": "Giovanni Rorutesu", "text": "Giunse in Giappone con il missionario gesuita Organtino Gnecchi Soldo, il suo vero cognome, probabilmente era Roltes, ma al suo arrivo in Giappone, fu registrato con il cognome \"\"Rorutesu\".\nIl 5 ottobre 1577 si present\u00f2 con una lettera di raccomandazione al daimy\u014d Gamou Ujisato, che, dopo una lunga discussione fra i membri fu accettato e cambi\u00f2 il suo nome in Yamashina Rokurozaemon Katsunari. Giovanni serv\u00ec fedelmente il suo padrone e costru\u00ec varie armi per i suoi soldati, divenendone poi comandante. La gente lo definiva come \"un esperto nella geografia, nell'astronomia e nella strategia militare\" e combatt\u00e9 nella battaglia di Komaki e Nagakute e l'assedio di Kaganoi.\nRitorn\u00f2 in Italia, a Roma, come messaggero sotto il comando di Ujisato il 13 maggio 1584 sia per incontrare il Papa che acquistare armi. Ritorn\u00f2 in Giappone nel novembre del 1586. Dopo il suo ritorno serv\u00ec nella campagna di Ky\u016bsh\u016b e Odawara (1587-1590)\nBiografia.\nNon si conoscono con precisione gli anni della sua giovent\u00f9. Probabilmente fu un Cavaliere Ospitaliere dell'Ordine di San Giovanni, parte dei Cavalieri Cristiani con base a Malta.\nNon si sa esattamente quando lasci\u00f2 l'Ordine : insieme al missionario gesuita Organtino Gnecchi Soldo, sbarc\u00f2 in Giappone e serv\u00ec il signore della Corte Ise Kameyana, Seki Kazumasa. Rivest\u00ec il ruolo di \"Samurai Straniero\" per conto del daimy\u014d cristiano Gamou Ujisato.\nVenne battezzato dallo stesso damiy\u014d con il nome giapponese Yamashina Rokurozaemon Katsunari. Ebbe un ruolo decisivo nella conquista di Kyushu partecipando all'assalto del castello Ganjaku : trainando dei cannoni con i cavalli riusc\u00ec ad abbattere le mura del castello.\nYamashina era ben preparato per quanto riguarda l'uso dei cannoni, armi da fuoco portatili e scherma in stile occidentale. Dopo la morte del damiyo Gamou Ujisato presumibilmente lasci\u00f2 il Giappone, ma fu ferito a morte durante il viaggio."}
{"id": "4802153", "revid": "123691250", "url": "https://it.wikipedia.org/wiki?curid=4802153", "title": "Cavadini", "text": "I Cavadini sono una famiglia veronese che si \u00e8 distinta, tra il XIX ed il XX secolo, nella fusione di campane. La loro produzione interess\u00f2, oltre al territorio veronese, localit\u00e0 del Triveneto, Lombardia e Trentino-Alto Adige. Non mancarono alcune commissioni per Palermo, Roma, Nettuno e Chieti.\nLe origini.\nNel 1792 Pietro Cavadini (allievo di Giuseppe Ruffini), con i figli Giovanni, Francesco e Luigi I, lavorava nella sua fonderia a Montorio. Da l\u00ec, nel 1812 si trasfer\u00ec a Verona, nella contrada S. Nazaro.\nIl figlio Giovanni decise per\u00f2 di proseguire l'attivit\u00e0 per conto proprio, aprendo una sua fonderia nella stessa contrada.\nIn attivit\u00e0 fino al 1856 (mor\u00ec nel 1879, a 92 anni), a Giovanni vanno attribuite due campane ancora presenti sulla Torre dei Lamberti; inoltre, va segnalato il concerto di Cassone.\nDi Pietro Cavadini, in attivit\u00e0 fino al 1830 (mor\u00ec quasi novantenne nel 1838), si ricordano la campana civica di Mantova, la maggiore di S. Maria della Scala in Verona, il concerto di Tregnago (il pi\u00f9 antico dei Cavadini giunto fino ad oggi) e imponenti complessi a Revere, Asiago, Novacella ed Este.\nFrancesco e Luigi I Cavadini.\nTra il 1830 ed il 1870 si colloca l'attivit\u00e0 di Francesco (morto per colera nel 1849) e Luigi I Cavadini, figli di Pietro, i quali riuscirono a creare campane di buona qualit\u00e0 sonora e con un apparato decorativo eccellente. Va dato loro il merito di aver ristretto la calotta della campana e di aver aumentato lo spessore dell'anello di battuta. \nLoro opere sono ancora udibili ad Este (Duomo di Santa Tecla), a Verona (S. Anastasia, S. Giovanni in Valle e Santi Nazaro e Celso) e nella provincia veronese (Avesa, Negrar, Garda).\nDal punto di vista campanologico si pu\u00f2 affermare che i lavori usciti dalla fonderia Cavadini tra il 1794 ed il 1865 si attestano su altissimi livelli di resa acustico-musicale.\nAchille ed Ettore Cavadini.\nAchille Cavadini inizi\u00f2 a lavorare nella fonderia di famiglia nel 1862, a 18 anni, affiancandosi inizialmente al padre Luigi I (morto nel 1872). Per cinquant'anni, dal 1870 al 1920 sar\u00e0 guida unica della fonderia.\nA lui va attribuito l'uso di sagome estremamente leggere e l'introduzione di innovazioni tecniche, come i telai e i contrappesi in ferro.\nLe opere del pi\u00f9 produttivo dei Cavadini possono essere ancora ascoltate, ad esempio, in localit\u00e0 veronesi, vicentine e padovane, anche se le sue commissioni pi\u00f9 importanti sono quelle riguardanti i concerti della Basilica di S. Andrea in Mantova, del Duomo di Arzignano, della chiesa parrocchiale di Colognola ai Colli e della Cattedrale di Palermo (andato poi rifuso).\nDa ricordare il complesso di campane da lui preparato nel 1898 per l'Esposizione generale italiana di Torino, andato poi suddiviso in due parti: le campane grandi a Cavalo, le piccole a Santa Maria del Paradiso in Verona.\nNel 1920 Ettore Cavadini coadiuv\u00f2 il padre nell'attivit\u00e0 di famiglia (mor\u00ec nel 1928, ad 84 anni), che porter\u00e0 avanti fino al 1956. Egli inizi\u00f2 a lavorare con profili pi\u00f9 pesanti, dando alle campane un suono pi\u00f9 preciso ed ordinato. Le sue opere pi\u00f9 importanti sono il concerto della Cattedrale di Verona (1931), il pi\u00f9 grande al mondo a rotazione manuale completa, e la rifusione, nel 1938, della Campana dei Caduti di Rovereto.\nOpere di Ettore Cavadini \u00e8 possibile ascoltarle a Verona e provincia, ma anche nel vicentino, nel padovano, in Trentino-Alto Adige e in Lombardia.\nLuigi II Cavadini.\nLuigi II Cavadini prese le redini della fonderia nel 1956, con il padre Ettore ancora vivente (mor\u00ec, a 90 anni, nel 1962). Con sagome ancora pi\u00f9 spesse realizz\u00f2 concerti ritenuti interessanti a livello campanologico come quelli di Valdagno, Sovizzo e Cogollo. \nEbbe il merito di modernizzare l'apparato decorativo dei bronzi e di introdurre la soluzione tecnica dell'alzabattente.\nSenza eredi, nel 1974 si trov\u00f2 costretto a cessare l'attivit\u00e0."}
{"id": "4802154", "revid": "63333538", "url": "https://it.wikipedia.org/wiki?curid=4802154", "title": "Porto di armi", "text": ""}
{"id": "4802161", "revid": "122259672", "url": "https://it.wikipedia.org/wiki?curid=4802161", "title": "Ghiacciaio della Fradusta", "text": "Il ghiacciaio della Fradusta \u00e8 un ghiacciaio che scende nel versante nord della Fradusta (2.939\u00a0m s.l.m.), una delle principali vette delle Pale di San Martino, in provincia di Trento. A seguito del forte ritiro avvenuto nel corso del '900 e della conseguente penetrazione umana sull'Altopiano delle Pale a scopo principalmente venatorio ma anche pascolivo e militare, fu teatro di una lunga contesa territoriale inizialmente tra Regno d'Italia ed Impero Austroungarico in occasione della costruzione della strada militare italiana da Col di Pra all'attuale Rifugio Rosetta, e successivamente tra il comune bellunese di Taibon Agordino e il comune trentino di Tonadico, risoltasi con la definizione precisa dei confini durante gli anni '60 a favore della parte Trentina.\nCaratteristiche.\nSi tratta di un ghiacciaio dalla superficie ampia e aperta, delimitato da pareti rocciose soltanto per un breve tratto nel settore pi\u00f9 a monte. La fronte \u00e8 piuttosto larga e nel settore pi\u00f9 a valle (quota 2.650\u00a0m) termina a falesia in un piccolo lago proglaciale dalle dimensioni che cambiano di anno in anno, con la presenza di notevoli morene frontali: queste sono determinate sia dall'erodibilit\u00e0 delle rocce dolomitiche a contatto con i materiali di fondo, sia dalla scarsa inclinazione della superficie (11 gradi in media). Il ghiacciaio \u00e8 alimentato esclusivamente dalle precipitazioni nevose dirette e per questo motivo si \u00e8 spesso trovato negli ultimi anni completamente privo di innevamento residuo e quindi di alimentazione.\nIl ghiacciaio era considerato il pi\u00f9 importante delle Pale ed era il secondo delle Dolomiti, per estensione, dopo il Ghiacciaio della Marmolada: negli ultimi anni, a causa dei cambiamenti climatici, l'estensione del ghiacciaio si \u00e8 ridotta notevolmente. La calda estate del 2003 ha portato inoltre alla rottura in due parti del ghiacciaio, gi\u00e0 ritiratosi come ricordato in maniera consistente negli ultimi decenni (agli inizi del 1900 superava abbondantemente i 200 ettari d'estensione, oggi l'estensione \u00e8 inferiore ai 10 ettari). Il decremento di superficie, l'arretramento della fronte e la riduzione dello spessore permettono di presupporre che fra pochi anni l'intero ghiacciaio sar\u00e0 scomparso.\nA seguito della continua fusione attualmente il ghiacciaio non \u00e8 pi\u00f9 il maggiore delle Pale, in quanto ha raggiunto una dimensione minore rispetto al Ghiacciaio del Travignolo.\nEstensione.\nIn collaborazione con il Parco naturale Paneveggio - Pale di San Martino, a partire dal 1997 il ghiacciaio viene sottoposto a regolari rilievi topografici di precisione da parte del Comitato Glaciologico Trentino.\nStime e misure dell'estensione del ghiacciaio ottenute dal Comitato glaciologico della Societ\u00e0 alpinisti tridentini:\nVie d'accesso.\nIl ghiacciaio pu\u00f2 essere raggiunto dal Rifugio Giovanni Pedrotti alla Rosetta, dal Rifugio Pradidali, dal Passo Canali, dal Passo delle Lede e dai sentieri che raggiungono l'altopiano delle Pale dal versante bellunese."}
{"id": "4802163", "revid": "1318658", "url": "https://it.wikipedia.org/wiki?curid=4802163", "title": "Juliane K\u00f6hler", "text": "Biografia.\nFiglia di un burattinaio, dal 1985 al 1988 studi\u00f2 a New York presso la scuola d'arte recitativa di Uta Hagen. Dopo aver ricevuto anche delle lezioni di danza da Daniela Gl\u00fcck a Monaco di Baviera, nel 1988 cominci\u00f2 la sua carriera di attrice teatrale ad Hannover. Nel 1998 divenne famosa per il film \"Aim\u00e9e &amp; Jaguar\", dove interpretava una delle protagoniste; per questo ruolo vinse l'Orso d'argento al Festival del cinema di Berlino come miglior attrice. Altre pellicole che le diedero popolarit\u00e0 furono \"La caduta\" (2004, in cui era Eva Braun) e \"Verso l'Eden\" (2009).\nDoppiatrici italiane.\nNelle versioni in italiano dei suoi lavori, Juliane K\u00f6hler \u00e8 stata doppiata da:"}
{"id": "4802164", "revid": "287204", "url": "https://it.wikipedia.org/wiki?curid=4802164", "title": "Juliane Kohler", "text": ""}
{"id": "4802173", "revid": "76069", "url": "https://it.wikipedia.org/wiki?curid=4802173", "title": "Takaya Yoshiki", "text": ""}
{"id": "4802178", "revid": "124123", "url": "https://it.wikipedia.org/wiki?curid=4802178", "title": "Yoshiki Takaya", "text": "Takaya ha comunque iniziato come fumettista \"hentai\" sotto lo pseudonimo di Morio Chimi (\u3061\u307f\u3082\u308a\u3092 Chimi Moriwo), con parecchie opere stampate nella rivista per adulti \"Lemon People\", pubblicata da \"Kuno Shoten\". La pi\u00f9 conosciuta fra queste \u00e8 \"Hades Project Zeorymer\", che \u00e8 stata adattato in quattro episodi animati da \"AIC\". Inoltre ha avuto delle storie pubblicate nell'antologia manga \"Petit Apple Pie\" sotto lo stesso pseudonimo."}
{"id": "4802180", "revid": "46931", "url": "https://it.wikipedia.org/wiki?curid=4802180", "title": "The White Shadow (serie televisiva)", "text": ""}
{"id": "4802183", "revid": "6923", "url": "https://it.wikipedia.org/wiki?curid=4802183", "title": "John Duncan", "text": "Ha vissuto e lavorato a Los Angeles, Tokyo e Amsterdam; attualmente vive e lavora a Bologna. La sua opera comprende \"performance\", installazioni, musica, videoarte e film sperimentali, ed \u00e8 spesso accompagnata dall'uso prolungato di suoni campionati. La sua musica \u00e8 composta principalmente da registrazioni da radio a onde corte, field recording e voce. Le sue performance e installazioni sono una forma di ricerca esistenziale.\nBiografia.\nPrimi anni.\nDuncan \u00e8 nato a Wichita in Kansas da genitori di origini scozzesi. \u00c8 cresciuto con una rigida educazione calvinista dove autosufficienza, duro lavoro e soppressione della sofferenza emotiva erano considerate virt\u00f9..\nDurante la sua adolescenza ha studiato la figura classica di disegno e pittura, insieme alla psicologia e alla fisica della luce. Il suo primo approccio con la musica sperimentale \u00e8 stato con l'album di Jacques Lasry \"Chronophagie\", scoperto negli archivi di musica della biblioteca pubblica di Wichita. Nel 1971 ha chiesto e ottenuto lo stato di obiettore di coscienza. A 19 anni \u00e8 andato a Los Angeles per frequentare CalArts, dove ha studiato sotto Allan Kaprow.\nLos Angeles.\nA met\u00e0 degli anni Settanta, i suoi show di Los Angeles sono influenzati dal \"Teatro Povero\" di Jerzy Grotowski, cos\u00ec come dall'esposizione catartica di esperienze personali vista nel lavoro dell'artista azionista viennese Rudolf Schwarzkogler che divenne ben presto arte femminista.\nMolte delle sue prime performance si sono svolte in privato o di fronte a un piccolo numero di spettatori. \"Scare\" era un incoraggiamento a esaminare gli effetti fisici della paura. Duncan ha indossato un travestimento e ha sparato un colpo di pistola caricata a salve verso due partecipanti precedentemente selezionati, Tom Recchion e Paul McCarthy, scelti \"perch\u00e9 erano amici intimi ai quali non ci si aspetterebbe che accada qualcosa di simile, e che sarebbero stati in grado di apprezzare la performance come volevo\". \nCon \"Bus Ride\" stimola sessualmente i passeggeri ignari su un autobus urbano tramite un liquido versato nel sistema di ventilazione, al fine di osservarne i risultati.\nIn \"Blind Date\", effettua atti di necrofilia con un cadavere di sesso femminile a seguito di una vasectomia. Questa performance \u00e8 stata realizzata sia in privato, sia in pubblico come un evento solo audio in un magazzino buio, una dimostrazione di come gli uomini sono condizionati a trasformare la sofferenza emotiva in rabbia.\nUna performance senza titolo si \u00e8 tenuta in privato nello studio di McCarthy, dove Duncan ha ripreso delle azioni con un video che McCarthy ha immediatamente cancellato.\nAltre performance sono state presentate in radio, in parti separate poich\u00e9 troppo lunghe per riprodurle in un unico contesto.\n\"No\" \u00e8 stata la prima esecuzione pubblica di Duncan di un esercizio reichiano (pi\u00f9 tardi noto come analisi bioenergetica) trasmesso in diretta su \"Close Radio. Happy Homes\", la sua ultima performance prima di lasciare Los Angeles, era un centralino telefonico del terapista radiofonico Dr. Toni Grant, trasmesso in diretta in tutti gli Stati Uniti sulla rete radio ABC. Duncan descrisse diversi casi di abusi sessuali su bambini a cui aveva personalmente assistito come conducente di autobus della citt\u00e0 di Los Angeles.\nI suoi primi film sono stati girati in Super-8, in silenzio o con audio separato, intesi sia come funzione stand-alone sia come elementi utilizzati negli spettacoli dal vivo. La performance \"For Women Only\" \u00e8 incentrata su un film destinato a stimolare eroticamente un pubblico di sole donne, che sono state poi invitati ad entrare in una stanza sul retro e abusare sessualmente di Duncan. \"The Secret Film\" \u00e8 stato proiettato individualmente per otto spettatori prima che il film stesso e la stanza dove \u00e8 stato mostrato vennero distrutti dal fuoco.\nInsieme a McCarthy ha co-prodotto \"Close Radio\", una serie settimanale di trasmissioni radiofoniche in diretta su KPFK. L'archivio \"Close Radio\" \u00e8 stato donato al Getty Center nel 2007.\nNel 1978 divenne associato della Los Angeles Free Music Society, lavorando su collaborazioni con Tom Recchion, Fredrik Nilsen e Joe Potts. I suoi primi esperimenti audio sono stati registrati in questo momento, compresi i lavori con Michael LeDonne-Bhennet, McCarthy, Recchion e Nilsen. Il suo primo LP da solista \"Organic\" \u00e8 stato pubblicato nel 1979. Le sue prime registrazioni di radio a onde corte sono state pubblicate nel 1982 e l'EP \"Creed\" comprendeva anche la trasmissione completa di \"Happy Homes\".\nTokyo.\nDuncan ha lasciato gli Stati Uniti per recarsi a Tokyo nel 1982, dove ha continuato il suo lavoro e le sue performance, e ampliato i suoi esperimenti con le registrazioni ad onde corte e i film. A livello musicale, in questo periodo ha prodotto diversi lavori, tra cui \"Kokka\" (Inno Nazionale) con Cosey Fanni Tutti e Chris Carter, l'LP solista \"Riot\" e \"Dark Market Broadcast\", realizzando collaborazioni con alcuni musicisti noise giapponesi, tra cui Masami Akita, Keiji Haino e Hij\u014dkaidan. Le sue registrazioni e i concerti dal vivo di questo periodo lo affermano come uno dei pionieri del noise giapponese, il primo non-giapponese a lavorare nel genere in Giappone.\nFu qui che inizi\u00f2 a limitare deliberatamente le mostre delle sue opere di arti visive, al di fuori delle gallerie d'arte affermati e istituzionali. Le sue performance incentrate su esercizi di respiro reichiani vennero condotte in pubblico, tra cui \"Cast\" eseguita sul pavimento del bagno delle donne alla \"seconda conferenza annuale della stampa alternativa\" a Tokyo nel 1986. Ha prodotto una serie di collage di immagini tratte dai bagni pubblici degli uomini, \"The Toilet Exhibition\", combinando immagini catastrofiche di guerre mondiali con la pornografia commerciale per sottolineare i collegamenti tra di loro, in stanze private frequentate da uomini provenienti da uffici governativi (Kokkai-gijidomae), dalle banche (Hibia) e dall'industria della moda (Shibuya), come momenti di contemplazione distratta.\nA met\u00e0 degli anni ottanta ha iniziato le trasmissioni radiofoniche e televisive pirata con trasmettitori portatili costruiti da Duncan stesso, operando illegalmente sui tetti del centro di Tokyo e in un ospedale dell'esercito americano abbandonato vicino a Sagamihara, cos\u00ec come le trasmissioni periodiche effettuate dalla propria casa. \"Radio Code\" erano trasmissioni caratterizzate da live dei musicisti Keiji Haino e Butoh e Hisako Horikawa, che sono state anche trasmesse in tutta Tokyo su altre stazioni radio pirata, in particolare Radio Homerun a Shimokitazawa. \"TVC-1\" erano trasmissioni televisive lanciate dai tetti del centro di Tokyo, sulla frequenza assegnata al NHK1 dopo che la stazione aveva concluso la sua giornata di trasmissione, limitate a 12 minuti, al fine di evitare il rintracciamento della polizia di Tokyo.\nI suoi film e video realizzati in Super-8 erano \"Trigger\" con una colonna sonora da lui realizzata, \"Brutal Birthday\" con la colonna sonora dal vivo eseguita dal gruppo di Duncan C.V. Massage, e un film di supporto per la performance \"Move Forward\" che includeva immagini di pornografia hard e disegni tecnici animati di strategie di attacco nucleare.\nHa anche diretto una serie di video commerciali per adulti per la Kuki Inc. sotto il nome di John See, per i quali ha scritto anche le sceneggiature, curato le colonne sonore e occasionalmente recitato in ruoli secondari. Diverse riedizioni dei video di John See sono stati trasmessi su TVC-1, inoltre appaiono nella video-installazione del 2003 \"See\".\nAmsterdam.\nNel 1988 Duncan si trasfer\u00ec ad Amsterdam, dove il suo lavoro \u00e8 diventato pi\u00f9 introspettivo, soprattutto dopo un soggiorno di un mese in un monastero buddista nel Chiang Mai, Thailandia nel 1993.\nLa performance \"Kick\" era una serie di esercizi reichiani condotta dal vivo in tutta Europa, dal 1989 ad Ars Electronica a Linz, in Austria, fino al 1993. L'evento finale si \u00e8 svolto sull'altare della Parochiale Kirche di Berlino, con la conclusione di un concerto solista dal vivo.\nLa sua installazione audio \"Stress Chamber\" si compone di tre motori indipendenti che fanno vibrare le pareti di un container come fosse la sua cassa di risonanza, telecomandato dall'esterno. I partecipanti entrano uno alla volta, nudi, e vengono chiusi all'interno, permettendo alle vibrazioni di muoversi a caso intorno e attraverso il corpo del partecipante. \"Stress Chamber\" \u00e8 stato premiato ad Amsterdam al \"Absolute Threshold Machine Festival\", tenutoso ad Amsterdam nel 1993. Inizialmente gli organizzatori del festival hanno minacciato di interrompere il lavoro a causa delle vibrazioni della zona circostante per un raggio di 90 metri, preoccupato che potesse diventare uno \"strumento di tortura\". Infine, la performance \u00e8 stata concessa, e l'evento ha avuto un costante afflusso di persone tanto da formare una coda per pi\u00f9 ore del previsto dopo la chiusura del festival..\nNel 1988 e nel 1989 molti dei suoi film sono stati trasmessi su Rabotnik TV, come \"Anthem\", un esercizio reichiano eseguito per le telecamere di Rabotnik in un edificio abbandonato utilizzato da eroinomani. I suono in esterni di \"Anthem\" sono stati registrati da Andrew M. McKenzie.\nTra il 1990 e il 1993, le trasmissioni \"Radio Code\"hanno continuato a essere mandate in onda in FM su radio pirata come Radio 100 e Radio Patapoe.\nLa performance \"Maze\" nel giugno del 1995 ha coinvolto un gruppo di sette partecipanti volontari, tra cui Duncan e un bambino neonato, chiusi durante la notte nudi e ciechi in una cantina di Amsterdam, al fine di sperimentare direttamente il funzionamento della mente in una situazione di deprivazione sensoriale inaspettata. L'evento si \u00e8 concluso quando alcuni partecipanti hanno aperto la porta di uscita con le unghie. Il bambino infante ha dormito lungo l'intera performance. Un video creato da immagini a infrarossi scattate durante l'evento \u00e8 stato proiettato nello stesso anno al Contained di Linz, in Austria.\nI CD musicali prodotti in questo periodo comprendono \"Contact\" con Andrew M. McKenzie, \"Send\" con brani di McKenzie e Zbigniew Karkowski e \"The Crackling\", composto da Max Springer nel 1996 da registrazioni sul campo effettuate da Duncan allo Stanford Linear Accelerator Center. Un articolo del 1997 di Rob Young circa \"The Crackling\" sosteneva che questa registrazione ha reso il centro di ricerca di Stanford \"forse il pi\u00f9 grande strumento musicale mai creato\".\nScrutto di San Leonardo.\nNel 1996 ha incontrato Giuliana Stefani, conosciuta mentre posava come modella per le foto del progetto \"Icons\". La sua formazione accademica in matematica, il lavoro nella fotografia e nella pratica della meditazione crea rapidamente un forte legame tra di loro. Nell'autunno del 1996 lasciano definitivamente Amsterdam e collocano uno studio a Scrutto di San Leonardo, un villaggio di meno di 100 abitanti nel Friuli Venezia Giulia, al confine con la Slovenia. Qui si sposano nel 1998. Le loro collaborazioni includono \"Charge Field\" e \"Palace of Mind\". Nel 2005 hanno deciso di comune accordo di separarsi.\nI lavori di questo periodo includono l'installazione audio esterna \"The Keening Towers\" (2003) per il 2\u00b0 Gothenburg Biennial composta da voci di bambini, registrate ininterrottamente per 90 giorni con altoparlanti sospesi a 25 metri sopra l'ingresso al Museo d'Arte di G\u00f6teborg, come cos\u00ec come lo spettacolo \"Voice Contact\" (1998-2000) dove i partecipanti entrano soli, nudi e ciechi in una stanza vuota insieme a Duncan, anch'egli nudo e cieco, che risponde in modo univoco a ciascuno secondo i loro movimenti all'interno dello spazio. Il primo evento di \"Voice Contact \" si \u00e8 tenuto in una suite modificata al Lydmar Hotel 5 stelle di Stoccolma nel 1998.\nI video di questo periodo comprendono \"The North Is Protected\", basato sul testo omonimo scritto da Leif Elggren.\nIl lavoro di Duncan con la radio ha proseguito e si \u00e8 ampliato. Trasmissioni come \"Cross Radio\" erano programmi di musica sperimentale dal vivo di tre ore prodotte da Duncan, in onda settimanalmente dalle 23:00 alle 02:00 su Radio Onde Furlane di Udine, trasmesso anche su Resonance FM a Londra, Radio Autonoma a Madrid, Radio Kinesonus a Tokyo e WPS1 a New York. Dopo Radio Onde Furlane, lo show continuava fino alle 05:30.\nVersioni audio di questo periodo comprendono \"Crucible\", \"Tap Internal\", \"Palace of Mind\", \"Nav\" con Francisco L\u00f3pez, \"Fresh\" con Zeitkratzer, \"Phantom Broadcast, Infrasound Tidal\" da fonti di Densil Cabrera, \"Tongue\" con Elliott Sharp, \"Presence\" con Edvard Graham Lewis e \"Da Sich Die Machtgier...\" con fonti di Asmus Tietchens.\nBologna.\nDuncan si \u00e8 trasferito a Bologna nel 2005, con l'apertura di uno studio vicino a Porta San Vitale.\nIl suo primo progetto qui \u00e8 stato la produzione di \"The Error\", un libro di 50 pagine con copertina rigida formato 40x60 cm. di suoi scritti e fotografie, stampato con una tiratura di 10 copie. \"The Error\" \u00e8 stato incluso insieme ad una versione video in DVD del lavoro in dialogo \"1\" presso la Galleria Enrico Fornello di Prato, in una mostra curata nel 2006 da Simone Menegoi. Copie di \"The Error\" sono nelle collezioni di Niklas Belenius, Leif Elggren, Piergiorgio Fornello, Paul McCarthy, Giuliana Stefani e Fran\u00e7ois Kaeser, che ne ha sponsorizzato la produzione.\nNel 2006 ha inciso \"Our Telluric Conversation\" con Carl Michael von Hausswolff e \"Nine Suggestions\" con i membri dei Pan Sonic Mika Vainio e Ilpo V\u00e4is\u00e4nen. La registrazione audio \"The Garden\" con Valerio Tricoli \u00e8 stata inclusa nella edizione 2006 di \"Eco e Narciso\" tenutasi presso il IPCA Ecomuseo, in provincia di Torino, un complesso industriale abbandonato dove un tempo con metodi di produzione sbagliati si \u00e8 direttamente causata la morte di diverse migliaia di lavoratori e centinaia di residenti della zona circostanti Un DVD del video \"The Garden\" sulla base del montaggio e del colpo al sito IPCA \u00e8 stato prodotto nel 2007.\nNel gennaio 2007 Duncan esegue \"Something Like Seeing in the Dark\" con Elggren, in anteprima al Palazzo Re Enzo di Bologna per l'edizione del 2007 del festival Netmage. Nel mese di agosto, la sua installazione audio \"The Tolling\" fu realizzata presso la Smepp: Societ\u00e0 Mezzi Portuali nei cantieri di Piombino per \"Piombino eXperimenta 3\".\nNel mese di settembre, Duncan cura la mostra \"Cross Lake Atlantic\", che comprende di grandi dimensioni di Scott Arford, Gary Jo Gardenhire, Kim Gordon e Jutta Koether, Brandon LaBelle, Teresa Margolles e Fredrik Nilsen presso la Galleria Enrico Fornello di Prato. Nel mese di ottobre, tre pezzi da \"The Plasma Missives\", con testi scritti con il sangue di Duncan, e tre pezzi della sua serie \"Distractions\", con il suo sangue utilizzato come vernice, sono stati esposti insieme ai lavori di Elggren alla Galleria Niklas Belenius di Stoccolma.\nNel 2008 comincia a insegnare Audio Art presso l'Accademia di belle arti di Bologna.\nLavori recenti.\nNel 2007 ha iniziato a vivere e a lavorare con la danzatrice-coreografa Melissa Pasut. Il 20 e 21 giugno 2008 la Pasut ha debuttato con la danza \"Purging\" a \"Ottomax\" a Roma con una colonna sonora di Duncan.\nNel febbraio 2008, l'installazione audio di Duncan \"The Gauntlet\" si \u00e8 tenuta presso F\u00e4rgfabriken a Stoccolma: una serie di allarmi antifurto con sensori a infrarossi, attivata a intervalli di dieci minuti e innescata a caso da chi si muove alla cieca attraverso la sala buia.\nNel giugno 2008 l'Ensemble Phoenix esegue con strumenti acustici un'interpretazione di \"Phantom Broadcast\", diretto da Duncan, in concerti live che si terranno a Gare du Nord di Basilea e Dampfzentrale a Berna. Il concerto Dampfzentrale \u00e8 stato registrato per una trasmissione svizzera su DRS2.\nNel maggio 2009 l'Ensemble Phoenix ha eseguito un'interpretazione modificata di \"Phantom Broadcast\" in un concerto dal vivo di nuovo diretta da Duncan, tenutosi al Teatro San Leonardo di Bologna per il festival AngelicA. Nel mese di giugno, Duncan e Pasut hanno eseguito una prima versione del loro duetto di danza \"An Open Area Inside the Mountain\" al Teatro Dimora di Mondaino. 24 ore pi\u00f9 tardi, lui e C.M. von Hausswolff eseguivano \"Nocturnal Denizens\" in un concerto per il \"Cut &amp; Splice festival\" promosso dalla BBC presso il Music Hall di Wilton, a Londra."}
{"id": "4802185", "revid": "256896", "url": "https://it.wikipedia.org/wiki?curid=4802185", "title": "Overseas Countries and Territories Association", "text": ""}
{"id": "4802186", "revid": "287204", "url": "https://it.wikipedia.org/wiki?curid=4802186", "title": "Associazione dei paesi e territori d'oltremare", "text": "L'Associazione dei paesi e territori d'oltremare (in inglese \"Overseas Countries and Territories Association\", OCTA; in francese \"Association des pays et territoires d'outre-mer de l'Union europ\u00e9enne\", PTOM) \u00e8 un'organizzazione internazionale fondata il 17 novembre 2000 durante la conferenza dei primi ministri dei paesi e territori d'oltremare a Bruxelles (Belgio) che comprende quasi tutti i territori speciali degli stati membri dell'Unione europea il cui scopo \u00e8 migliorare lo sviluppo economico dei paesi e territori d'oltremare e la collaborazione con l'Unione europea. Attualmente \u00e8 composta da 22 membri. Il 25 giugno 2008 a Bruxelles \u00e8 stato firmato il trattato di cooperazione tra UE ed OCTA.\nPresidenti.\nDal 2011 vengono eletti i presidenti che hanno la durata annuale, finora hanno ricoperto la carica:\nTerritori e paesi d'oltremare membri dell'OCTA.\nI membri dell'OCTA sono:\nDialogo UE-OCTA-stati membri.\nIl forum tra OCTA, Unione europea e stati membri si svolge con cadenza circa annuale dal 2002, alternativamente a Bruxelles (Belgio) e in uno degli stati membri:"}
{"id": "4802189", "revid": "767487", "url": "https://it.wikipedia.org/wiki?curid=4802189", "title": "Rose Bowl (film)", "text": "Rose Bowl \u00e8 un film del 1936 diretto da Charles Barton.\n\u00c8 una commedia a sfondo romantico e sportivo statunitense con Eleanore Whitney, Tom Brown, Buster Crabbe e William Frawley. \u00c8 basato sul romanzo del 1931 \"O'Reilly of Notre Dame\" di Francis Wallace.\nProduzione.\nIl film, diretto da Charles Barton su una sceneggiatura di Marguerite Roberts e un soggetto di Francis Wallace, fu prodotto da A.M. Botsford per la Paramount Pictures. e fu girato in California.\nDistribuzione.\nIl film fu distribuito negli Stati Uniti dal 30 ottobre 1936 al cinema dalla Paramount Pictures. \u00c8 stato distribuito anche nel Regno Unito con il titolo \"O'Riley's Luck\"."}
{"id": "4802190", "revid": "767487", "url": "https://it.wikipedia.org/wiki?curid=4802190", "title": "Doorsteps", "text": "Doorsteps \u00e8 un film muto del 1916 interpretato e diretto da Henry Edwards. Basato su un lavoro teatrale del regista, fu sceneggiato da Laurence Trimble. La protagonista femminile \u00e8 Florence Turner, anche produttrice del film.\nTrama.\nUna sguattera aiuta un drammaturgo povero in canna, diventa attrice e poi lo salva quando lui viene aggredito da un galeotto impazzito.\nProduzione.\nIl film fu prodotto dalla Florence Turner Productions.\nDistribuzione.\nDistribuito dalla Hepworth, usc\u00ec nelle sale cinematografiche britanniche nel marzo 1916."}
{"id": "4802193", "revid": "767487", "url": "https://it.wikipedia.org/wiki?curid=4802193", "title": "Lucky Cisco Kid", "text": "Lucky Cisco Kid \u00e8 un film del 1940 diretto da H. Bruce Humberstone.\n\u00c8 un western statunitense con Cesar Romero, Mary Beth Hughes e Dana Andrews. \u00c8 incentrato sul personaggio di Cisco Kid creato da O. Henry.\nProduzione.\nIl film, diretto da H. Bruce Humberstone su una sceneggiatura di Robert Ellis e Helen Logan e un soggetto di Julian Johnson, fu prodotto da Sol M. Wurtzel per la Twentieth Century Fox Film Corporation e girato nei 20th Century Fox Studios a Century City, Los Angeles dal 26 febbraio al marzo 1940. Il titolo di lavorazione fu \"Rogue of the Rio Grande\".\nDistribuzione.\nIl film fu distribuito negli Stati Uniti dal 28 giugno 1940 al cinema dalla Twentieth Century Fox.\nAltre distribuzioni:"}
{"id": "4802194", "revid": "15756", "url": "https://it.wikipedia.org/wiki?curid=4802194", "title": "Digital Combat Simulator", "text": "Digital Combat Simulator (DCS) \u00e8 un ambiente simulativo modulare, focalizzato sul volo militare simulato, sviluppato e distribuito da Eagle Dynamics in collaborazione con The Fighter Collection a partire dal 2008.\n\"DCS\" \u00e8 la diretta evoluzione del precedente titolo \"\", pubblicato nel 2003: rispetto a \"Lomac\", \"Digital Combat Simulator\" presenta un ambiente pi\u00f9 vasto e dinamico, una migliore riproduzione dei mezzi simulati ed una grafica rinnovata.\nCaratterista principale di \"DCS\" \u00e8 la sua struttura modulare che permette di collegare/installare uno o pi\u00f9 moduli attraverso una piattaforma software comune.\nDCS World.\n\"DCS World\" costituisce la piattaforma unitaria del simulatore. La versione base, liberamente scaricabile dal sito ufficiale del produttore, comprende il velivolo d'attacco al suolo russo \"Su-25T\" e lo statunitense \"TF-51D\" come mezzi pilotabili e la regione caucasica e l'arcipelago delle Isole Marianne come scenario bellico.\nIn virt\u00f9 del suo sistema modulare, attraverso \"DCS World\" \u00e8 possibile installare singoli componenti (sviluppati da Eagle Dynamics e/o da terze parti) che permettono di controllare nuovi velivoli, mezzi terrestri e navali e che estendono l'ambiente simulativo a nuove aree territoriali.\nCaratteristiche comuni a tutti i velivoli simulati sono l'accurata riproduzione dell'abitacolo, dell'avionica, del modello di volo e la presenza di campagne e missioni dedicate.\nTutti i moduli sono compatibili tra loro lato multiplayer: attualmente la versione stabile di \"DCS World\" \u00e8 la 2.7.9\nModuli Eagle Dynamics.\nDCS: Black Shark 2.\nPubblicato nel 2011, \"DCS: Black Shark 2\" simula l'elicottero russo \"Ka-50\". Il \"Ka-50\", noto anche come \"Black Shark\", era un elicottero d'attacco monoposto a rotori coassiali controrotanti, sviluppato negli anni ottanta ed entrato in servizio con le Forze armate della Federazione Russa nel 1995.\nDCS: A-10C Warthog.\nPubblicato nel 2011, \"DCS: A-10C Warthog\" simula il velivolo d'attacco al suolo statunitense \"A-10C\". Il \"Thunderbolt II\" \u00e8 un aereo da attacco al suolo monoposto, bimotore e ad ala rettilinea. Sviluppato attorno al cannone GAU-8 Avenger nei primi anni settanta ha tra le sue caratteriste peculiari la grande e variegata capacit\u00e0 di carico bellico e la possibilit\u00e0 di operare a quote molto basse.\nDCS: L-39 Albatros.\nPubblicato nel 2015, \"DCS: L-39 Albatros\" simula il velivolo cecoslovacco \"L-39\". L\"'Albatros\" \u00e8 un monomotore a getto da addestramento avanzato ad alte prestazioni di produzione cecoslovacca, utilizzato nelle forze aeree del Patto di Varsavia. Oltre a quella d'addestramento \u00e8 stata prodotta anche una versione da attacco leggero dotata di armamento.\nDCS: F/A-18C Hornet.\nPubblicato nel 2018, \"DCS: F/A-18C Hornet\" simula il velivolo multiruolo statunitense \"F/A-18C\". L\"'Hornet\" \u00e8 un cacciabombardiere costruito dalla McDonnell Douglas a seguito di una richiesta della US Navy: \u00e8 stato progettato per coprire il ruolo di aereo da caccia, da attacco al suolo, da supporto aereo ravvicinato, da bombardamento tattico, ricognizione e controllo aereo avanzato. Oltre agli USA, lo \"F-18C\" equipaggia le forze aeronautiche di Australia, Canada, Finlandia, Kuwait, Malaysia, Spagna e Svizzera.\nDCS: Yak-52.\nPubblicato nel 2018, \"DCS: Yak-52\" simula il velivolo russo \"Yak-52\". Lo \"Yak-52\" \u00e8 un addestratore basico con capacit\u00e0 acrobatiche progettato dall'OKB 115 Jakovlev e sviluppato in Unione Sovietica negli anni settanta.\nDCS: F-16C Viper.\nPubblicato nel 2019, \"DCS: F-16C Viper\" simula il velivolo statunitense \"F-16C\". Il \"Fighting Falcon\" \u00e8 un aereo da combattimento multiruolo, monomotore, sviluppato dalla General Dynamics per l'Aeronautica Militare statunitense. Progettato come caccia leggero, si \u00e8 successivamente evoluto in un velivolo multiruolo. Selezionato dalle forze aeree di 25 nazioni, L'F-16 \u00e8 il pi\u00f9 grande progetto occidentale di aereo da combattimento con oltre 4.500 esemplari prodotti.\nDCS: Mi-24P Hind.\nPubblicato nel 2021, \"DCS: Mi-24P Hind\" simula l'elicottero russo \"Mi-24P\". L' \"Hind\" \u00e8 un elicottero d'attacco e da trasporto truppe di fabbricazione sovietica, sviluppato negli anni sessanta a partire dal Mil Mi-8 ed entrato in servizio nel 1972. Progettato per missioni di scorta, ricognizione, supporto aereo e contro-carro \u00e8 in grado di trasportare fino ad 8 uomini: caratterizzato da un'elevata potenza di fuoco ed una pesante corazzatura si contraddistingue per la forma dei cupolini degli abitacoli e per la singolare disposizione di pilota e cannoniere. Prodotto in pi\u00f9 di 2.000 esemplari, ha riscosso un notevole successo commerciale ed \u00e8 tuttora uno dei velivoli pi\u00f9 diffusi tra le forze armate dei paesi ex-URSS nonch\u00e9 quelli in via di sviluppo ed \u00e8 stato impiegato in numerosi conflitti.\nAltri moduli.\nDCS: Combined Arms.\nPubblicato nel 2012, \"DCS: Combined Arms\" \u00e8 il modulo che permette di controllare le singole unit\u00e0 terrestri e navali. Attraverso \"DCS: CA\" \u00e8 inoltre possibile assumere il ruolo di \"Joint Terminal Attack Controller (JTAC)\" e designare gli obbiettivi per i mezzi in volo o ingaggiare direttamente le unit\u00e0 nemiche.\nDCS: Flaming Cliffs 3.\nPubblicato nel 2013, \"DCS: Flaming Cliffs 3\" rappresenta il terzo capitolo delle due omonime espansioni disponibili per \"Lock On: Modern Air Combat\". \"FC3\" comprende \"F-15C\", \"A-10A\", \"Su-27\", \"Su-33\", \"MiG-29A\", \"MiG-29S\", \"Su-25T\", \"Su-25\". Il modulo \u00e8 una semplificazione della serie \"DCS\" in quanto i velivoli presentano un'avionica meno sofisticata.\nDCS World Series.\nPubblicata a partire dal 2013, \"DCS World Series\" \u00e8 costituita dai medesimi velivoli di \"DCS: Flaming Cliffs 3\", in questo caso singolarmente acquistabili/installabili. Tecnicamente i moduli sono identici alla versione \"FC3\".\nDCS: WWII Assets Pack.\nPubblicato nel 2017, \"DCS: WWII Assets Pack\" \u00e8 un pacchetto costituito da una serie di mezzi aerei, terrestri e navali della Seconda Guerra Mondiale. \u00c8 destinato, principalmente, a popolare il teatro \"DCS: Normandy 1944\" ma pu\u00f2 essere liberamente sfruttato in tutte le mappe DCS.\nDCS: NS 430 Navigation System.\nPubblicato nel 2017, \"DCS: NS 430 Navigation System\" riproduce il sistema di navigazione GPS della Garmin. Il sistema di navigazione GPS \"NS 430\" offre opzioni di navigazione e radiocomunicazioni particolarmente utili per i velivoli pi\u00f9 vecchi, dotati di sistemi meno sofisticati. Al momento il modulo \u00e8 compatibile con \"DCS: Mi-8MTV2 Magnificent Eight\", \"DCS: L-39 Albatros\", \"DCS: SA342 Gazelle\" e \"DCS: C-101\".\nDCS: Supercarrier.\nPubblicato nel 2020, \"DCS: Supercarrier\" \u00e8 un pacchetto che riproduce le portaerei della Classe Nimitz. La classe \"Nimitz\" \u00e8 costituita da dieci portaerei a propulsione nucleare: prende il nome dell'ammiraglio Chester Nimitz, comandante delle forze alleate del Pacifico durante la Seconda Guerra Mondiale. In particolare il pacchetto include \"CVN-71 Theodore Roosevelt\", \"CVN-72 Abraham Lincoln\", \"CVN-73 George Washington\", \"CVN-74 John C Stennis\", \"CVN-75 Harry S. Truman\" oltre la portaerei russa Kuznetsov, il cacciatorpediniere di classe Arleigh Burke e il caccia Su-33 Flanker D.\nDCS WWII: Europe 1944.\nDCS: P-51D Mustang.\nPubblicato nel 2012, \"DCS: P-51D Mustang\" simula il velivolo statunitense della Seconda Guerra Mondiale \"P-51D\". Il \"Mustang\" fu schierato sia sul fronte del Pacifico che su quello Europeo per contrapporsi agli aerei della Luftwaffe. Fu impiegato prevalentemente come caccia di scorta alle formazioni di bombardieri B-17 e nel ruolo di caccia bombardiere.\nDCS: Fw 190 D-9 Dora.\nPubblicato nel 2014, \"DCS: Fw 190 D-9 Dora\" simula il velivolo tedesco della Seconda Guerra Mondiale \"Fw 190 D-9\". Al tempo della sua entrata in servizio, nel 1941, l\"'Fw 190\" era tra i caccia pi\u00f9 avanzati al mondo, molto veloce e con un altrettanto rapida capacit\u00e0 di rollio. Venne realizzato in decine di versioni, sia come intercettore che come caccia-bombardiere.\nDCS: Bf 109 K-4 Kurfurst.\nPubblicato nel 2014, \"DCS: Bf 109 K-4 Kurfurst\" simula il velivolo tedesco della Seconda Guerra Mondiale \"Bf 109\". Il \"Bf 109\" fu un aereo da caccia monomotore, monoplano ad ala bassa sviluppato negli anni trenta\nin Germania. \u00c8 uno dei pi\u00f9 noti caccia tedeschi di quel periodo: era molto robusto, progettato per essere facile da costruire e riparare. Il \"Bf 109 K Kurf\u00fcrst\" fu la versione finale, realizzata in circa 700 esemplari nel modello \"K-4\".\nDCS: Spitfire LF Mk. IX.\nPubblicato nel 2016, \"DCS: Spitfire LF Mk. IX\" simula il velivolo inglese della Seconda Guerra Mondiale \"Spitfire LF Mk. IX\". Lo \"Spitfire\" fu un caccia monoposto monomotore ad ala bassa, prodotto negli anni trenta e quaranta. Impiegato in Europa, Nord Africa, Australia e Asia, divenne uno degli aerei-simbolo della Seconda guerra mondiale soprattutto per il suo efficace e decisivo contributo alla vittoriosa resistenza inglese all'aggressione tedesca, durante la Battaglia d'Inghilterra.\nDCS: Fw 190 A-8.\nPubblicato nel 2019, \"DCS: Fw 190 A-8\" simula il velivolo tedesco della Seconda Guerra Mondiale \"DCS: Fw 190 A-8\". La versione A-8 dell\"'Fw 190\" entr\u00f2 in produzione nel febbraio 1944, spinta dal motore radiale BMW 801 D-2. Oltre a garantire eccellenti prestazioni alle basse e medie altitudini, il motore era anche molto robusto. L'armamento includeva due mitragliatrici MG131 da 13 mm montate sulla fusoliera e quattro cannoni MG 151/20E da 20 mm montati sull'ala. Il carico bellico dell'Anton includeva razzi e bombe non guidate.\nDCS: P-47D Thunderbolt.\nPubblicato nel 2020, \"DCS: P-47D Thunderbolt\" simula il velivolo statunitense della Seconda Guerra Mondiale \"P-47\". Il \"P-47\" fu il monomotore monoposto pi\u00f9 grande e pesante mai costruito prima e durante il conflitto: aveva scarsa accelerazione, bassa stabilit\u00e0 direzionale e, a quote medio-basse, si mostrava riluttante a compiere manovre acrobatiche. Tuttavia era dotato di un motore estremamente potente ed era veloce, specialmente ad alta quota. Dai primi del 1943 fu impiegato intensamente su tutti i fronti: costruito in 15.683 esemplari, dopo il conflitto serv\u00ec nelle aviazioni di una quindicina di paesi.\nDCS: Mosquito FB VI.\nPubblicato nel 2021, \"DCS: Mosquito FB VI\" simula il velivolo britannico \"de Havilland DH.98 Mosquito\". Il \"Mosquito\" era un aereo monoplano e bimotore realizzato dall'azienda britannica de Havilland Aircraft Company sul finire degli anni trenta. Impiegato durante la seconda guerra mondiale, si dimostr\u00f2 estremamente versatile e fu utilizzato in diversi ruoli dalla Royal Air Force e da molte altre forze aeree alleate sia nel teatro europeo che in quelli del Pacifico e del Mediterraneo; in diverse forze armate venne mantenuto in servizio anche oltre il periodo bellico e fu impiegato anche come aereo da trasporto.\nMappe.\nDCS: NEVADA Test and Training Range Map.\nPubblicato nel 2015, \"DCS: NEVADA Test and Training Range Map (NTTR)\" riproduce l'omonima area d'addestramento situata nello stato del Nevada, negli Stati Uniti. \"NTTR\" \u00e8 il pi\u00f9 esteso spazio aereo e terrestre dedicato alle esercitazioni militari e sede della pi\u00f9 grande simulazione di combattimento aereo: la Red Flag.\nDCS: Normandy 1944 Map.\nPubblicato nel 2017, \"DCS: Normandy 1944 Map\" \u00e8 un teatro focalizzato sul campo di battaglia della Seconda Guerra Mondiale in Normandia, Francia. La mappa riproduce il periodo successivo al cosiddetto D-Day e vede la presenza di numerosi aeroporti alleati in territorio francese realizzati per sostenere l'offensiva di fine Giugno 1944 contro la Germania.\nDCS: Persian Gulf Map.\nPubblicato nel 2018, \"DCS: Persian Gulf Map\" riproduce un'ampia porzione della penisola araba: in particolare lo Stretto di Hormuz, punto di incontro strategico tra il Golfo Persico e il resto del mondo. Accanto all'Iran a nord e agli Emirati Arabi Uniti e all'Oman a sud, il Golfo Persico \u00e8 stato uno dei luoghi della penisola araba pi\u00f9 pericolosi al mondo per decenni.\nDCS: The Channel Map.\nPubblicata nel 2020, \"DCS: The Channel Map\" riproduce i territori del sud-est dell'Inghilterra e della Francia nord-orientale. In particolare, la mappa \u00e8 focalizzata alla fine di Giugno 1940, quando il Terzo Reich si preparava a lanciare l'operazione Adlerangriff (Attacco dell'Aquila) con l'obiettivo di invadere l'Inghilterra attraverso il canale della Manica.\nModuli di terze parti.\nBelsimtek (dal 2018 confluita in Eagle Dynamics).\nDCS: UH-1H Huey.\nPubblicato nel 2013, \"DCS: UH-1H Huey\" simula l'elicottero statunitense da supporto tattico e trasporto truppe \"UH-1H\", comunemente detto \"Huey\". Lo \"Huey\" ha ridefinito le tattiche e le procedure d'impiego dell'ala rotante in ambito militare. Tra le sue caratteristiche principali la grande flessibilit\u00e0 d'impiego, l'affidabilit\u00e0 e la manutenzione pi\u00f9 agevole rispetto ai modelli precedenti.\nDCS: Mi-8MTV2 Magnificent Eight.\nPubblicato nel 2013, \"DCS: Mi-8MTV2 Magnificent Eight\" simula l'elicottero russo da supporto tattico e trasporto truppe \"Mi-8MTV2\". Il \"Mi-8\" \u00e8 la controparte russa dello \"Huey\". Con oltre 12.000 esemplari realizzati \u00e8 l'elicottero maggiormente prodotto nel mondo.\nDCS: F-86F Sabre.\nPubblicato nel 2014, \"DCS: F-86F Sabre\" simula il velivolo statunitense \"F-86F\". Il \"Sabre\" \u00e8 un caccia monomotore a getto con ala a freccia, prodotto alla fine degli anni quaranta. Impiegato principalmente dall'USAF e da numerose forze aeree della NATO, venne utilizzato in operazioni belliche durante la Guerra di Corea dove affront\u00f2 la controparte russa rappresentata dai \"MiG-15\" e \"MiG-17\".\nDCS: MiG-15bis.\nPubblicato nel 2015, \"DCS: MiG-15bis\" simula il velivolo russo \"Mig-15\". Il \"Mig-15\" \u00e8 un caccia monomotore a getto con ala a freccia, sviluppato in URSS alla fine degli anni quaranta. Fu impiegato dall'Aeronautica sovietica e da moltissime forze aeree filorusse. Celebre il confronto con la controparte statunitense rappresentata dall\"'F-86F Sabre\" durante il conflitto nordcoreano nella cosiddetta \"MiG Alley\".\nDCS: F-5E Tiger II.\nPubblicato nel 2016, \"DCS: F-5E Tiger II\" simula il velivolo statunitense \"F-5E\". Il Northrop F-5 \u00e8 un aereo da caccia leggero monoposto, bimotore a getto e monoplano ad ala bassa, sviluppato dalla statunitense Northrop nei tardi anni cinquanta. La prima versione di serie venne designata 'Freedom Fighter' mentre la sua versione migliorata fu ribattezzata 'Tiger II'.\nMagnitude 3 LLC.\nDCS: MiG-21bis.\nPubblicato nel 2014, \"DCS: MiG-21bis\" simula il velivolo russo \"MiG-21bis\". Il \"Mig-21\" \u00e8 un caccia monomotore a getto con ala a delta, sviluppato in Unione Sovietica negli anni cinquanta. Impiegato principalmente dall'Aeronautica sovietica e da moltissime forze aeree del Patto di Varsavia, venne fabbricato in pi\u00f9 di 10.000 esemplari, conquistando il primato di caccia bisonico pi\u00f9 prodotto della storia dell'aeronautica.\nDCS: Christen Eagle II.\nPubblicato nel 2019, \"DCS: Christen Eagle II\" simula il velivolo statunitense \"Christen Eagle II\". Il \"Christen Eagle II\", da met\u00e0 degli anni '90 rinominato \"Aviat Eagle II\", \u00e8 un aereo biplano sportivo acrobatico prodotto negli Stati Uniti dalla fine del 1970.\nAvioDev.\nDCS: C-101.\nPubblicato nel 2015, \"DCS: C-101 Aviojet\" simula il velivolo spagnolo \"C-101\". Il \"C-101\" \u00e8 un addestratore intermedio monomotore, caratterizzato da un'ala bassa e un abitacolo a 2 posti in tandem. Il velivolo viene impiegato dalla pattuglia acrobatica spagnola Patrulla \u00c1guila e pu\u00f2 svolgere anche missioni di attacco leggero.\nVEAO Simulations.\nHawk T.1A (compatibile fino alla versione 2.5.3).\nPubblicato nel 2015, \"Hawk T.1A\" simula il velivolo inglese \"Hawk T1A\". l\"'Hawk\" \u00e8 un monomotore a reazione da addestramento intermedio-avanzato di costruzione britannica, realizzato a partire dagli anni settanta. Dal 1980 \u00e8 anche l'aereo impiegato dalla pattuglia acrobatica della Royal Air Force, i Red Arrows.\nRAZBAM.\nDCS: M-2000C.\nPubblicato nel 2015, \"DCS: M-2000C\" simula il velivolo francese \"Mirage 2000C\". Il \"Mirage\" \u00e8 un caccia supersonico multiruolo, caratterizzato da un'ala a delta, un assetto di volo a stabilit\u00e0 statica rilassata ed un sistema di controllo Fly-by-wire. Entrato in servizio nell'Arm\u00e9e de l'Air nella prima met\u00e0 degli anni '80, \u00e8 stato esportato con successo in molteplici aeronautiche di vari paesi.\nDCS: AV-8B Night Attack V/STOL.\nPubblicato nel 2017, \"DCS: AV-8B Night Attack V/STOL\" simula il velivolo statunitense \"AV-8B Harrier II\". L\"'AV-8B Harrier II\" \u00e8 una famiglia di aerei monomotori a getto da attacco al suolo appartenenti alla seconda generazione di aerei a decollo corto e atterraggio verticale (STOVL), sviluppati e prodotti dalla Boeing/BAE Systems a partire dagli anni novanta sulla base del progetto di generazione precedente messo a punto dalla British Aerospace.\nDCS: MiG-19P Farmer.\nPubblicato nel 2019, \"DCS: MiG-19P Farmer\" simula il velivolo russo \"MiG-19\". Il \"Farmer\" \u00e8 un caccia bimotore a getto ad ala a freccia sviluppato in Unione Sovietica negli anni cinquanta. Fu prodotto su licenza dando origine a sottoversioni e varianti locali e venne utilizzato in diversi ambiti bellici, dalla guerra del Vietnam ai conflitti arabo-israeliani.\nPolychop-Simulations.\nDCS: SA342 Gazelle.\nPubblicato nel 2016, \"DCS: SA342 Gazelle\" simula l'elicottero francese \"SA342\". Il \"Gazelle\" \u00e8 un elicottero multiruolo monoturbina con rotore a tre pale, progettato dalla Sud Aviation alla fine degli anni sessanta. Impiegato da molteplici utilizzatori civili e militari nel mondo, \u00e8 stato prodotto in serie dalla Soci\u00e9t\u00e9 Nationale Industrielle A\u00e9rospatiale in collaborazione con la britannica Westland Helicopters.\nHeatblur Simulations.\nDCS: AJS-37 Viggen.\nPubblicato nel 2017, \"DCS: AJS-37 Viggen\" simula il velivolo svedese \"AJS-37\". Il \"Viggen\" \u00e8 un velivolo di produzione svedese monoposto, monomotore, caratterizzato da un'ala a delta e da una configurazione canard. Effettu\u00f2 il primo volo nel 1967 ed entr\u00f2 effettivamente in servizio presso le \"forze aeree svedesi\" nel 1971. \u00c8 stato il primo velivolo con una soluzione \"canard\" ad essere prodotto in quantit\u00e0.\nDCS: F-14 Tomcat.\nPubblicato nel 2019, \"DCS: F-14 Tomcat\" simula il velivolo statunitense \"F-14\". il \"Tomcat\" \u00e8 un aereo da combattimento supersonico bimotore a getto, biposto e con ala a geometria variabile, sviluppato negli Stati Uniti alla fine degli anni sessanta. Vol\u00f2 per la prima volta nel dicembre 1970 e divenne operativo con la U.S. Navy a partire dal 1974: fu impiegato come principale caccia da superiorit\u00e0 aerea, caccia intercettore e come piattaforma per la ricognizione tattica. Negli anni novanta inizi\u00f2 ad operare anche come aereo da attacco al suolo. Circa 80 esemplari furono esportati in Iran nel 1976.\nOctopusG.\nDCS: I-16.\nPubblicato nel 2019, \"DCS: I-16\" simula il velivolo russo \"I-16\". L\"'I-16\" era un caccia monomotore ad ala bassa a sbalzo, sviluppato in Unione Sovietica negli anni trenta. Fu il primo monoplano al mondo con carrello d'atterraggio retrattile ed il primo caccia sovietico ad avere una corazzatura dell'abitacolo. Rimase operativo dalla met\u00e0 degli anni trenta fino all'inizio della Seconda guerra mondiale costituendo in quel periodo il principale modello a disposizione dei reparti di caccia sovietici. Fuori dai confini nazionali ebbe risalto durante la guerra civile spagnola ed al servizio dei piloti cinesi durante la Seconda guerra sino-giapponese.\nDeka Ironwork Simulations.\nDCS: JF-17 Thunder.\nPubblicato nel 2019, \"DCS: JF-17 Thunder\" simula il velivolo cino-pakistano \"Joint Fighter-17\". Il \"JF-17\" \u00e8 un caccia monoposto, multiruolo e ogni-tempo di quarta generazione, prodotto in collaborazione da Cina e Pakistan a partire dal 2006. Dal 2007 equipaggia le forze aeree pakistane."}
{"id": "4802195", "revid": "599013", "url": "https://it.wikipedia.org/wiki?curid=4802195", "title": "The Man Who Stayed at Home", "text": ""}
{"id": "4802196", "revid": "6923", "url": "https://it.wikipedia.org/wiki?curid=4802196", "title": "American Airlines Group", "text": "American Airlines Group, Inc. () \u00e8 una holding statunitense di compagnie aeree quotata in borsa con sede a Fort Worth, in Texas. Venne fondata il 9 dicembre 2013 dalla fusione di AMR Corporation, la societ\u00e0 madre di American Airlines e di US Airways Group, la societ\u00e0 madre di US Airways. Le compagnie aeree insieme formano la pi\u00f9 grande compagnia aerea del mondo, con pi\u00f9 di 6.700 voli giornalieri verso 336 destinazioni in 56 paesi del mondo, circa 40 miliardi di dollari di ricavi operativi, oltre 120.000 dipendenti e ordini per 607 nuovi aerei, tra cui 517 aerei narrowbody e 90 aerei widebody. L'integrazione completa di American Airlines e US Airways sotto un unico Certificato di Operatore Aereo e quindi la creazione di un'unica grande compagnia aerea \u00e8 avvenuta nel 2015.\nStoria.\nNel gennaio 2012, US Airways Group, la societ\u00e0 madre di US Airways, espresse interesse ad acquistare AMR Corporation, societ\u00e0 madre di American Airlines. Nel mese di marzo, il CEO di AMR Corporation Tom Horton disse che le societ\u00e0 erano disposte ad una fusione. US Airways conferm\u00f2 che alcuni creditori di American Airlines dissero che la fusione delle due compagnie potrebbe produrre pi\u00f9 di 1,5 miliardi di dollari all'anno in ricavo. Il 20 aprile, American Airlines e tre sindacati hanno detto che avrebbero sostenuto un progetto di fusione tra le due compagnie aeree. \nAmerican Airlines, inserita nel Chapter 11 della legge fallimentare degli Stati Uniti, doveva fondersi con un'altra societ\u00e0, preferibilmente del settore. La fusione si fece possibile quando si scorp\u00ec US Airways creditrice di American; il 31 agosto, il CEO di US Airways Doug Parker annunci\u00f2 che le societ\u00e0 avevano siglato un accordo di riservatezza, in cui avrebbero discusso la possibilit\u00e0 di una fusione.\nNel febbraio 2013, American Airlines e US Airways hanno annunciato il programma di fusione che creer\u00e0 la pi\u00f9 grande compagnia aerea del mondo. Nel programma, poi rispettato, che avrebbe dovuto chiudersi nel terzo trimestre del 2013 invece che nel quarto, gli azionisti di AMR avranno il 72% della nuova societ\u00e0 e gli azionisti US Airways avranno avuto il restante 28%. La nuova compagnia aerea porter\u00e0 nome e marchio di American Airlines, la holding si chiamer\u00e0 American Airlines Group, Inc. Il team di gestione di US Airways, compreso l'amministratore delegato Doug Parker, manterr\u00e0 la maggior parte delle posizioni nella gestione operativa. La sede della nuova compagnia aerea sar\u00e0 situata a Fort Worth, in Texas, nella gi\u00e0 sede di American Airlines. US Airways uscir\u00e0 da Star Alliance dopo il completamento della fusione mentre American continuer\u00e0 a rimanere in Oneworld. \nIl giudice Sean Lane, approv\u00f2 la fusione il 27 marzo 2013, ma rifiut\u00f2 di approvare la proposta di consegnare 20 milioni di dollari di \"buona-uscita\" a Thomas W. Horton, allora direttore esecutivo di American Airlines. Il 12 luglio, gli azionisti di US Airways approvarono la fusione.\nIl 13 agosto 2013 l'antitrust, composto dal Dipartimento di Giustizia degli Stati Uniti d'America insieme ai procuratori generali del Distretto di Columbia, dell'Arizona, della Florida, della Pennsylvania, del Tennessee, del Texas, e della Virginia cerc\u00f2 di bloccare la fusione, sostenendo che avrebbe significato meno concorrenza e prezzi pi\u00f9 elevati. American Airlines e US Airways comunicarono che avrebbero combattuto contro la causa al fine di ottenere il nulla osta alla fusione. Agli inizi di ottobre 2013, il procuratore distrettuale del Texas usc\u00ec dall'antitrust.\nIl Dipartimento di Giustizia annunci\u00f2 che una soluzione riguardo alla fusione fu raggiunta il 12 novembre 2013. La compagnia aerea nata dalla fusione dovr\u00e0 rinunciare a slot di atterraggio e decollo o gates d'imbarco in 7 principali aeroporti degli Stati Uniti. Secondo l'accordo, la nuova American sar\u00e0 tenuta a vendere 104 slot all'Aeroporto Nazionale di Washington-Ronald Reagan, 34 slot all'Aeroporto Fiorello LaGuardia di New York, 2 gates all'Aeroporto Internazionale O'Hare di Chicago, all'Aeroporto Internazionale di Los Angeles, all'Aeroporto Internazionale Logan di Boston, all'Aeroporto di Dallas Love Field e all'Aeroporto Internazionale di Miami. Alcuni degli slot dovranno essere venduti ai vettori low-cost come JetBlue o Southwest Airlines. \nAnche un gruppo di 40 passeggeri e agenti viaggio tent\u00f2 di fermare invanamente la fusione: la causa venne respinta anche dalla Corte Suprema.\nDopo l'approvazione definitiva alla fusione, AMR Corporation e US Airways confermarono che la nuova holding si sarebbe chiamata American Airlines Group e che sarebbe stata quotata al NASDAQ con il simbolo \"AAL\".\nHub.\nAmerican Airlines (AA) e US Airways (US) operano in hub differenti, per tanto la nuova compagnia manterr\u00e0 tutti gli hub per almeno i cinque anni successivi alla fusione.\nNella tabella successiva si vedono le quote di mercato delle due compagnie negli hub della nuova compagnia e le quote di mercato che la nuova compagnia avr\u00e0 nei suoi hub:"}
{"id": "4802201", "revid": "767487", "url": "https://it.wikipedia.org/wiki?curid=4802201", "title": "Yesterday's Heroes", "text": "Yesterday's Heroes \u00e8 un film del 1940 diretto da Herbert I. Leeds.\n\u00c8 un film drammatico statunitense a sfondo sportivo con Jean Rogers, Robert Sterling e Ted North. \u00c8 basato sul racconto \"Yesterday's Heroes\" di William Brent serializzato sul The Saturday Evening Post nel 1939.\nProduzione.\nIl film, diretto da Herbert I. Leeds su una sceneggiatura di Irving Cummings Jr. e William H. Conselman Jr. e un soggetto di William Brent (autore del racconto), fu prodotto da Sol M. Wurtzel per la Twentieth Century Fox Film Corporation e girato dal 5 luglio 1940.\nDistribuzione.\nIl film fu distribuito negli Stati Uniti dal 20 settembre 1940 al cinema dalla Twentieth Century Fox Film Corporation."}
{"id": "4802204", "revid": "767487", "url": "https://it.wikipedia.org/wiki?curid=4802204", "title": "The Man Who Stayed at Home (film 1915)", "text": "The Man Who Stayed at Home \u00e8 un film muto del 1915 diretto da Cecil M. Hepworth.\nProduzione.\nIl film fu prodotto dalla Hepworth.\nDistribuzione.\nDistribuito dalla Central, il film usc\u00ec nelle sale cinematografiche britanniche nel luglio 1915."}
{"id": "4802205", "revid": "339392", "url": "https://it.wikipedia.org/wiki?curid=4802205", "title": "Associazione ricreativa e culturale italiana", "text": ""}
{"id": "4802206", "revid": "256896", "url": "https://it.wikipedia.org/wiki?curid=4802206", "title": "Centro nazionale sportivo fiamma", "text": ""}
{"id": "4802207", "revid": "256896", "url": "https://it.wikipedia.org/wiki?curid=4802207", "title": "Centro nazionale sportivo Libertas", "text": ""}
{"id": "4802208", "revid": "767487", "url": "https://it.wikipedia.org/wiki?curid=4802208", "title": "La fortezza s'arrende", "text": "La fortezza s'arrende (\"The Fleet's In\") \u00e8 un film del 1942 diretto da Victor Schertzinger.\n\u00c8 un musical a sfondo romantico statunitense con Dorothy Lamour, William Holden, Eddie Bracken, Betty Hutton e Leif Erickson. \u00c8 basato sulla commedia teatrale del 1933 \"Sailor, Beware!\" di Kenyon Nicholson e Charles Robinson.\nProduzione.\nIl film, diretto da Victor Schertzinger su una sceneggiatura di Walter DeLeon, Sid Silvers e Ralph Spence e un soggetto di Kenyon Nicholson, Charles Robinson (storia), Monte Brice e J. Walter Ruben (opera teatrale), fu prodotto da Paul Jones per la Paramount Pictures e girato nel Naval Training Center di San Diego e nei Paramount Studios a Hollywood, California, da fine settembre a fine ottobre 1941.\nDistribuzione.\nIl film fu distribuito con il titolo \"The Fleet's In\" negli Stati Uniti nel 1942 al cinema dalla Paramount Pictures.\nAltre distribuzioni:\nPromozione.\nTra le tagline:"}
{"id": "4802210", "revid": "767487", "url": "https://it.wikipedia.org/wiki?curid=4802210", "title": "The Cobweb (film 1917)", "text": "The Cobweb \u00e8 un film muto del 1917 diretto da Cecil M. Hepworth. Basato sul lavoro teatrale di Naunton Davies e Leon M. Lion, il soggetto sar\u00e0 ripreso da Hepworth in un remake del 1923 dal titolo \"Strangling Threads\": anche questo film verr\u00e0 interpretato da Alma Taylor, l'attrice preferita del regista/produttore.\nTrama.\nUn milionario pensa di aver ucciso la moglie messicana che lo ricattava. In realt\u00e0, la donna \u00e8 morta per lo shock.\nProduzione.\nIl film fu prodotto dalla Hepworth.\nDistribuzione.\nDistribuito dalla Harma Photoplays, il film usc\u00ec nelle sale cinematografiche britanniche nel gennaio 1917."}
{"id": "4802215", "revid": "256896", "url": "https://it.wikipedia.org/wiki?curid=4802215", "title": "Capo di stato maggiore della Marina", "text": ""}
{"id": "4802219", "revid": "28592", "url": "https://it.wikipedia.org/wiki?curid=4802219", "title": "Sviblova", "text": ""}
{"id": "4802220", "revid": "1494169", "url": "https://it.wikipedia.org/wiki?curid=4802220", "title": "Sviblovo", "text": ""}
{"id": "4802221", "revid": "1494169", "url": "https://it.wikipedia.org/wiki?curid=4802221", "title": "Mitino", "text": ""}
{"id": "4802222", "revid": "1494169", "url": "https://it.wikipedia.org/wiki?curid=4802222", "title": "Ljublino", "text": ""}
{"id": "4802224", "revid": "339392", "url": "https://it.wikipedia.org/wiki?curid=4802224", "title": "Vorob\u0451vy gory", "text": ""}
{"id": "4802225", "revid": "767487", "url": "https://it.wikipedia.org/wiki?curid=4802225", "title": "Father Was a Fullback", "text": "Father Was a Fullback \u00e8 un film del 1949 diretto da John M. Stahl.\n\u00c8 una commedia a sfondo sportivo statunitense con Fred MacMurray (che interpreta un allenatore di football americano in un college), Maureen O'Hara, Betty Lynn e Rudy Vallee. \u00c8 basato sulla commedia teatrale del 1945 \" Mr. Cooper's Left Hand\" di Clifford Goldsmith e sull'articolo sportivo \"Football Fans Aren't Human\" di Mary Stuhldreher.\nProduzione.\nIl film, diretto da John M. Stahl su una sceneggiatura di Aleen Leslie, Casey Robinson, Mary Loos e Richard Sale e un soggetto di Clifford Goldsmith, fu prodotto da Fred Kohlmar per la Twentieth Century Fox Film Corporation e girato dal 14 marzo a fine aprile 1949. Il titolo di lavorazione fu \"Blind Date\".\nLe riprese cominciarono sotto la direzione di Elliott Nugent chi fu poi sostituito da Stahl (alla sua ultima regia) dopo pochi giorni riprese a causa di disaccordi con la produzione. Il film fu adattato per un episodio della serie antologica radiofonica \"Lux Radio Theatre\" trasmesso il 20 marzo 1950.\nDistribuzione.\nIl film fu distribuito negli Stati Uniti nell'ottobre 1949 (premi\u00e8re a Los Angeles il 30 settembre) al cinema dalla Twentieth Century Fox.\nAltre distribuzioni:\nPromozione.\nLa tagline \u00e8: \"I wanted to live DANGEROUSLY so I married a football coach (who lost every game)\"."}
{"id": "4802227", "revid": "1494169", "url": "https://it.wikipedia.org/wiki?curid=4802227", "title": "Aeroport", "text": ""}
{"id": "4802228", "revid": "28592", "url": "https://it.wikipedia.org/wiki?curid=4802228", "title": "Ljublino (metropolitana di Mosca)&quot;", "text": ""}
{"id": "4802233", "revid": "28592", "url": "https://it.wikipedia.org/wiki?curid=4802233", "title": "Re\u010dnoj Vokzal", "text": ""}
{"id": "4802235", "revid": "767487", "url": "https://it.wikipedia.org/wiki?curid=4802235", "title": "Il regno del terrore", "text": "Il regno del terrore (\"Reign of Terror\") \u00e8 un film del 1949 diretto da Anthony Mann.\n\u00c8 un thriller statunitense a sfondo storico con Robert Cummings e Richard Basehart. Il film \u00e8 ambientato nella Francia del 1794, durante le fasi finali del Regime del Terrore, pur prendendosi alcune libert\u00e0 dal punto di vista storico, come l'inserimento del protagonista, il fittizio rivoluzionario Charles D'Aubigny.\nProduzione.\nIl budget del film fu di circa 771.000 dollari. Per realizzare un film storico con un budget cos\u00ec ridotto, Wagner e Mann scelsero prevalentemente attori provenienti dal teatro piuttosto che divi del cinema, ed utilizzarono gli stessi set di \"Giovanna d'Arco\" di Victor Fleming, girato l'anno prima.\nLe riprese si tennero dalla met\u00e0 di agosto ai primi di ottobre del 1948, sotto il titolo di lavorazione di \"The Black Book\". Fu girato nella Foresta di Sherwood e nel distretto losangelino di Chatsworth.\nDistribuzione.\nLa premi\u00e8re del film si tenne a New Orleans il 16 giugno 1949. Fu distribuito nelle sale cinematografiche statunitensi nell'estate del 1949 dalla Eagle-Lion Films, sotto il titolo di \"Reign of Terror\". Tuttavia, quando usc\u00ec a New York il 15 ottobre dello stesso anno, il film venne reintitolato definitivamente \"The Black Book\".\nAccoglienza.\nIncassi.\nIl film incass\u00f2 solamente 692.000 dollari, meno del suo costo di produzione.\nCritica.\nSecondo il Morandini il film \u00e8 un \"dramma storico condotto come un thriller\" che pu\u00f2 vantare un interessante raffronto tra la situazione dell'epoca e l'ambiente dei gangster contemporaneo oltre ad un'ottima ambientazione e ad una lodevole scenografia."}
{"id": "4802236", "revid": "28592", "url": "https://it.wikipedia.org/wiki?curid=4802236", "title": "Vodnyj Stadion", "text": ""}
{"id": "4802237", "revid": "1494169", "url": "https://it.wikipedia.org/wiki?curid=4802237", "title": "Caricyno", "text": ""}
{"id": "4802240", "revid": "599013", "url": "https://it.wikipedia.org/wiki?curid=4802240", "title": "Kaan Ayhan", "text": "Caratteristiche tecniche.\nDi ruolo difensore centrale, \u00e8 in grado di giocare anche da terzino o da mediano.\nCarriera.\nClub.\nHa esordito con la prima squadra dello (squadra della sua citt\u00e0 natale e in cui ha militato sin dalle giovanili) nella partita di campionato tra Schalke 04- (4-1) disputata il 5 ottobre 2013 e valevole per l'8\u00aa giornata di campionato.\nIl 3 gennaio 2016 viene ceduto in prestito all'Eintracht Francoforte.\nTerminato il prestito a Francoforte (in cui ha giocato poco), il 31 agosto 2016 viene ceduto al .\nIl 16 agosto 2020 si trasferisce a titolo definitivo al .Esordisce con i neroverdi il 20 settembre successivo, subentrando nel recupero finale a Filip \u0110uri\u010di\u0107 nella partita col Cagliari, pareggiata per 1-1. \nNazionale.\nCon la Nazionale Under-17 tedesca ha giocato, nel 2011, i campionati mondiali ed europei di categoria.\nL'11 ottobre 2013 ha invece esordito con la Nazionale Under-21 della Turchia, nella gara valevole per le qualificazioni agli Europei Under-21 del 2015 vinta per 1-0 sulla Grecia.\nIl 31 agosto 2016 debutta con la nazionale maggiore turca nell'amichevole pareggiata 0-0 contro la Russia rimpiazzando al 46' Volkan \u015een.\nStatistiche.\nPresenze e reti nei club.\n\"Statistiche aggiornate al 21 agosto 2021.\""}
{"id": "4802242", "revid": "287204", "url": "https://it.wikipedia.org/wiki?curid=4802242", "title": "Bad Boy (EP)", "text": ""}
{"id": "4802244", "revid": "767487", "url": "https://it.wikipedia.org/wiki?curid=4802244", "title": "Trail of the Rustlers", "text": "Trail of the Rustlers \u00e8 un film del 1950 diretto da Ray Nazarro.\n\u00c8 un western statunitense con Charles Starrett, Gail Davis e Tommy Ivo. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Victor Arthur, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 29 settembre al 6 ottobre 1949.\nDistribuzione.\nIl film fu distribuito negli Stati Uniti dal 2 febbraio 1950 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Sizzling Starrett Action! Sparkling Smiley Rhythms!\"."}
{"id": "4802251", "revid": "287204", "url": "https://it.wikipedia.org/wiki?curid=4802251", "title": "Carlo Lorenzetti", "text": ""}
{"id": "4802253", "revid": "767487", "url": "https://it.wikipedia.org/wiki?curid=4802253", "title": "La corsara", "text": "La corsara (\"Buccaneer's Girl\") \u00e8 un film del 1950 diretto da Frederick de Cordova.\n\u00c8 un film d'avventura statunitense con Yvonne De Carlo, Philip Friend e Robert Douglas.\nProduzione.\nIl film, diretto da Frederick De Cordova su una sceneggiatura di Joseph Hoffman e Harold Shumate e un soggetto di Samuel R. Golding e Joe May, fu prodotto da Robert Arthur per la Universal International Pictures e girato negli Universal Studios a Universal City, California, da inizio luglio a met\u00e0 agosto 1949. I titoli di lavorazione furono \"Debbie's Escape\" e \"Mme. McCoy and the Pirate\".\nDistribuzione.\nIl film fu distribuito con il titolo \"Buccaneer's Girl\" negli Stati Uniti nel marzo 1950 al cinema dalla Universal Pictures.\nAltre distribuzioni:\nCritica.\nSecondo il Morandini \u00e8 il \"tipico film di pirati a basso-medio costo\" fatto su misura per la stella femminile del momento, la De Carlo."}
{"id": "4802254", "revid": "46931", "url": "https://it.wikipedia.org/wiki?curid=4802254", "title": "Buccaneer's Girl", "text": ""}
{"id": "4802255", "revid": "119509941", "url": "https://it.wikipedia.org/wiki?curid=4802255", "title": "Premi Oscar 2014", "text": "L'86\u00aa edizione della cerimonia degli Oscar si \u00e8 tenuta al Dolby Theatre di Los Angeles il 2 marzo 2014. A condurre la serata \u00e8 stata scelta per la seconda volta Ellen DeGeneres.\nA trasmettere la cerimonia negli Stati Uniti d'America \u00e8 stato ancora il Network ABC. La TV russa ha scelto di boicottare l'evento a causa delle tensioni diplomatiche tra Stati Uniti e Russia, sorte in seguito all'entrata nel territorio ucraino da parte dell'esercito russo quale ritorsione per l'esautorazione, conseguente alle proteste di Euromaidan, del presidente eletto Viktor Janukovy\u010d, favorevole all'adesione del paese all'Unione eurasiatica.\nLe candidature sono state annunciate il 16 gennaio. I film che ne hanno ricevute di pi\u00f9 sono \"Gravity\" di Alfonso Cuar\u00f3n con 10 candidature (vincendone 7) e \"American Hustle - L'apparenza inganna\" di David O. Russell, anch'esso con 10 candidature (non ricevendo per\u00f2 alcun premio), seguiti da \"12 anni schiavo\" del regista Steve McQueen subito dietro a quota 9 (vincendone 3).\nCon le sue 7 statuette, \"Gravity\" di Alfonso Cuar\u00f3n \u00e8 stato il film pi\u00f9 premiato degli Oscar 2014.\nLa squalifica di \"Alone Yet Not Alone\".\nLa canzone \"Alone Yet Not Alone\", presente nella colonna sonora dell'omonimo film di Ray Bengston e George D. Escobar, \u00e8 entrata nella cinquina dei candidati come miglior canzone originale agli Oscar 2014 il 16 gennaio 2014, ma \u00e8 stata squalificata dalla giuria il 29 gennaio 2014 a causa di presunte pressioni di voto avanzate dal compositore Bruce Broughton.\nBroughton, ex membro dell'Academy e attuale membro del comitato esecutivo della branca musicale, avrebbe abusato della sua posizione all'interno dell'organizzazione per inviare diverse e-mail ai membri della giuria al fine di far conoscere il proprio brano e quindi di influenzarli nel giudizio. Questa mossa \"promozionale\" messa in atto dal compositore non \u00e8 piaciuta ai vertici dell'Academy che pertanto ha deliberato di revocare la candidatura.\nLa candidatura non \u00e8 stata rimpiazzata, perci\u00f2 i candidati sono diventati quattro."}
{"id": "4802257", "revid": "767487", "url": "https://it.wikipedia.org/wiki?curid=4802257", "title": "Blues Busters", "text": "Blues Busters \u00e8 un film del 1950 diretto da William Beaudine.\n\u00c8 una commedia musicale statunitense con Leo Gorcey, Huntz Hall, Adele Jergens e Gabriel Dell. Fa parte della serie di film comici dei Bowery Boys.\nProduzione.\nIl film, diretto da William Beaudine su una sceneggiatura di Charles R. Marion e Bert Lawrence e un soggetto dello stesso Marion, fu prodotto da Jan Grippo per la Monogram Pictures e girato da inizio agosto a met\u00e0 agosto 1950. Il titolo di lavorazione fu \"The Bowery Thrush\".\nDistribuzione.\nIl film fu distribuito negli Stati Uniti dal 29 ottobre 1950 al cinema dalla Monogram Pictures.\nPromozione.\nLe tagline sono:"}
{"id": "4802259", "revid": "119982", "url": "https://it.wikipedia.org/wiki?curid=4802259", "title": "La maschera di cera (film 1996)", "text": ""}
{"id": "4802260", "revid": "767487", "url": "https://it.wikipedia.org/wiki?curid=4802260", "title": "Frontier Outpost", "text": "Frontier Outpost \u00e8 un film del 1950 diretto da Ray Nazarro.\n\u00c8 un western statunitense con Charles Starrett, Lois Hall e Steve Darrell. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato dall'8 al 16 settembre 1949.\nDistribuzione.\nIl film fu distribuito negli Stati Uniti nel 1950 al cinema dalla Columbia Pictures. \u00c8 stato distribuito anche in Brasile con il titolo \"Avan\u00e7ada de Fogo\".\nPromozione.\nLa tagline \u00e8: \"Starrett and Smiley blast gold-looting bandits!\"."}
{"id": "4802261", "revid": "767487", "url": "https://it.wikipedia.org/wiki?curid=4802261", "title": "T\u00fcrkiye 1. Basketbol Ligi 1995-1996", "text": "La T\u00fcrkiye 1. Basketbol Ligi 1995-1996 \u00e8 stata la 30\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio dell'Efes Pilsen."}
{"id": "4802262", "revid": "767487", "url": "https://it.wikipedia.org/wiki?curid=4802262", "title": "Snake River Desperadoes", "text": "Snake River Desperadoes \u00e8 un film del 1951 diretto da Fred F. Sears.\n\u00c8 un western statunitense con Charles Starrett, Don Reynolds e Tommy Ivo. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Fred F. Sears su una sceneggiatura di Barry Shipman, fu prodotto da Colbert Clark per la Columbia Pictures e girato nel Columbia/Warner Bros. Ranch a Burbank e nell'Iverson Ranch a Chatsworth, Los Angeles, California, dal 18 al 26 ottobre 1950.\nDistribuzione.\nIl film fu distribuito negli Stati Uniti dal 30 maggio 1951 (premi\u00e8re l'11 maggio) al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Charles STARRETT'S guns ablazing... Smiley BURNETTE'S fun amazing!\"."}
{"id": "4802266", "revid": "887880", "url": "https://it.wikipedia.org/wiki?curid=4802266", "title": "\u02bfAl\u012b Tarh\u016bn\u012b", "text": ""}
{"id": "4802267", "revid": "887880", "url": "https://it.wikipedia.org/wiki?curid=4802267", "title": "'Abd al-Salam Jallud", "text": ""}
{"id": "4802268", "revid": "110157", "url": "https://it.wikipedia.org/wiki?curid=4802268", "title": "Lietuvos krep\u0161inio lyga 1997-1998", "text": "La Lietuvos krep\u0161inio lyga 1997-1998 \u00e8 stata la 5\u00aa edizione del massimo campionato lituano di pallacanestro maschile. La vittoria finale \u00e8 stata ad appannaggio dello \u017dalgiris Kaunas."}
{"id": "4802269", "revid": "1543377", "url": "https://it.wikipedia.org/wiki?curid=4802269", "title": "Muhammed Bello", "text": "Scrittore di storia, poesia e di studi islamici, era il figlio e il maggior collaboratore di Usman dan Fodio, il fondatore e primo Sultano del Califfato di Sokoto.\nDurante il suo regno incoraggi\u00f2 la diffusione dell'Islam in tutte le aree di sua competenza, dando un importante stimolo all'istruzione, tanto maschile quanto femminile, e istitu\u00ec delle Corti sciaraitiche. Mor\u00ec il 25 ottobre 1837 e a lui succedette suo fratello Abu Bakr Atiku.\nGiovent\u00f9.\nMuhammed Bello nacque dalla quarta moglie di Usman dan Fodio, Hawau o Inna Garka, nel 1781 Al pari dei suoi fratelli, studi\u00f2 sotto la guida di suo padre a Degel, fin quando la famiglia e alcuni seguaci di Usman dan Fodio furono costretti all'esilio nel 1804. Nel 1809, Bello fu responsabile della fondazione di Sokoto che sarebbe diventata la capitale dell'entit\u00e0 politico-territoriale che serv\u00ec al padre per la conquista dei territori hausa nel corso della Guerra fulani (1804-1810).\nMolti dei suoi fratelli dedicarono molto del loro tempo all'istruzione e divennero noti per la loro cultura. Tra essi si possono ricordare sua sorella Nana Asma\u2019u, poetessa e insegnante, e Abu Bakr Atiku, che alla sua morte sarebbe diventato suo successore in veste di Sultano.\nSultano.\nIn seguito alla Guerra fulani, il Califfato di Sokoto divenne uno degli Stati pi\u00f9 grandi dell'Africa, in cui vivevano popolazioni fulani e hausa. Usman dan Fodio tent\u00f2 di sopprimere i sistemi politico-giuridici Hausa, incluse le tradizionali leadership, il sistema educativo e la lingua. Usman si ritir\u00f2 nel 1815 dall'amministrazione dello Stato da lui creato e pose alla sua guida il figlio Muhammed Bello, che in precedenza aveva destinato al governo degli Emirati occidentali del suo Califfato, con giurisdizione fino alla citt\u00e0 di Wurno, vicino Sokoto.\nAlla morte del padre, il Califfato fu scosso da gravi fermenti e tensioni, allorch\u00e9 i sostenitori di Bello accerchiarono e sigillarono le entrate di Sokoto per evitare l'ingresso in citt\u00e0 di altri contendenti che ambivano alla guida del Califfato, a dispetto della volont\u00e0 di Usman dan Fodio che a succedergli fosse il figlio (tra costoro si ricorder\u00e0 lo zio di Bello, Abdullahi dan Fodio, che il fratello aveva destinato all'amministrazione di un'altra parte del Califfato. Lo Stato fu infine diviso in quattro parti dotate di ampia autonomia, di cui solo le regioni governate dallo zio di Bello, Abdullahi dan Fodio, furono riconosciute in cambio del loro riconoscimento di Bello come Califfo/Sultano di Sokoto.\nBello fronteggi\u00f2 quasi subito le sfide lanciategli dai leader dissidenti e dall'aristocrazia fulani e hausa. In contrasto con suo padre, la sua amministrazione fui pi\u00f9 permissiva di tanti altri sistemi politico-economici hausa esistiti prima del califfato di Sokoto. Per quanto riguardava le popolazioni fulani, che avevano diffusamente praticato la pastorizia in precedenza, Bello incoraggi\u00f2 il loro insediamento permanente attorno a strutture che furono ambiziosamente chiamate \"rib\u0101\u1e6d\", con scuole, moschee, fortificazioni e altri edifici. Sebbene questi trasferimenti di popolazioni comportassero non poche opposizioni, alcuni leader dissidenti, come 'Abd al-Salam e Dan Tunku, continuarono a esprimere una forte opposizione al suo governo. Dan Tunku rimase un importante esponente dissidente come capo dell'Emirato di Kazaure. Malgrado Dan Tunku avesse combattuto a fianco di Usman dan Fodio nel corso della Guerra fulani, quando Bello aveva nominato Ibrahim Dado Emiro di Kano nel 1819, Dan Tunku organizz\u00f2 forze d'opposizione a Bello. Questi sostenne quindi Ibrahim Dado nell'azione che si concluse con la disfatta di Dan Tunku e costru\u00ec poi possenti fortezze nella regione in cui Dan Tunku aveva espresso il suo potere, per controllare meglio il territorio.\nDopo aver posto fine alle prime opposizioni, il Sultano si concentr\u00f2 per consolidare l'amministrazione in tutto l'impero con la costruzione significativa di edifici, d'insediamenti e si un sistema omogeneo della giustizia. Un aspetto significativo delle sue riforme fu l'impegno, ereditato dal padre, ad ampliare l'istruzione maschile e femminile. Sua sorella, Nana Asma\u2019u, fu parte attiva di tale processo per quanto riguardava il settore femminile e divenne una dicente di spicco e un elemento in grado di mantenere una relazione fruttuosa tra campagna e citt\u00e0.\nDurante il governo di Muhammad Bello, El-Hajj \u02bfUmar Tall, futuro fondatore dell'Impero Toucouleur, and\u00f2 a risiedere a Sokoto al suo ritorno da Mecca nel 1822. \u02bfUmar Tall fu grandemente influenzato dal Sultano Muhammad Bello, come dimostrano le lodi rivoltegli nei suoi scritti.\nNel suo lavoro \"Bay\u0101n ma waq\u02bfa baynan\u0101 wa bayna Am\u012br M\u0101sina\" (Esposizione di ci\u00f2 che \u00e8 avvenuto tra noi e l'Emiro Masina), \u02bfUmar Tall scrive, a proposito del Sultano Muhammad Bello: \"Non esiste studioso in questi nostri tempi, con l'eccezione dell'Imam Muhammad ibn Shehu Uthman, per sensibilit\u00e0 (\"dhawq\") nei confronti del Libro (il Corano) e della \"Sunna\" (del profeta Maometto) e la consapevolezza del fatto che essi sono un dono divino che orienta se stessi a Lui\u201d. (\"Shar\u012bf\", 65-67) Per rinsaldare la sua alleanza permanente, \u02bfUmar Tall spos\u00f2 una delle figlie di Bello. Egli rimase a Sokoto come consigliere di Bello fino alla morte di questi.\nHugh Clapperton visit\u00f2 la corte di Bello nel 1824 e scrisse abbondantemente circa la sua generosit\u00e0 e intelligenza. Clapperton rest\u00f2 grandemente impressionato dagli scritti di Bello e dalla sua vasta conoscenza circa le esplorazioni britanniche del continente indiano. Nel 1826, Clapperton torn\u00f2 per una nuova visita ma Bello non gli consent\u00ec di passare la frontiera a causa dello stato di guerra con l'Impero Bornu. Clapperton si ammal\u00f2 di dissenteria e mor\u00ec.\nMentre governava, Bello prosegu\u00ec nella sua significativa attivit\u00e0 di educatore, occupandosi in modo particolare di storia e poesia. I suoi \"Infaku l-Maysuri\" (\"Le retribuzioni del Fortunato\") \u00e8 spesso indicata come la storia definitiva delle guerre fulani e dell'impero creato dal padre. Scrisse centinaia di testi storici, islamistici e poetici lungo tutto il corso della sua vita.\nMor\u00ec di per cause naturali all'et\u00e0 di 58 anni il 25 ottobre 1837 a Wurno e a lui succedette il fratello Abu Bakr Atiku in veste di Sultano."}
{"id": "4802272", "revid": "767487", "url": "https://it.wikipedia.org/wiki?curid=4802272", "title": "Silver Canyon", "text": "Silver Canyon \u00e8 un film del 1951 diretto da John English.\n\u00c8 un western statunitense a sfondo musicale con Gene Autry.\nProduzione.\nIl film, diretto da John English su una sceneggiatura di Gerald Geraghty e un soggetto di Alan James, fu prodotto da Armand Schaefer per la Gene Autry Productions e girato nel Columbia/Warner Bros. Ranch a Burbank, nell'Iverson Ranch a Chatsworth e a Pioneertown, in California, nel marzo del 1951. Il titolo di lavorazione fu \"Quick Silver\".\nDistribuzione.\nIl film fu distribuito negli Stati Uniti dal 23 giugno 1951 al cinema dalla Columbia Pictures.\nPromozione.\nLa tagline \u00e8: \"Guerilla Raiders! Watch Gene Scout 'Em... And Rout 'Em For The U.S. Cavalry!\"."}
{"id": "4802277", "revid": "767487", "url": "https://it.wikipedia.org/wiki?curid=4802277", "title": "5.000 dollari per El Gringo", "text": "5.000 dollari per El Gringo (\"Waco\") \u00e8 un film del 1952 diretto da Lewis D. Collins.\n\u00c8 un western statunitense con Wild Bill Elliott, I. Stanford Jolley e Pamela Blake.\nProduzione.\nIl film, diretto da Lewis D. Collins su una sceneggiatura di Daniel B. Ullman, fu prodotto da Vincent M. Fennelly per la Silvermine Productions e girato nel novembre del 1951.\nDistribuzione.\nIl film fu distribuito con il titolo \"Waco\" negli Stati Uniti dal 24 febbraio 1952 al cinema dalla Monogram Pictures.\nAltre distribuzioni:\nPromozione.\nLe tagline sono:"}
{"id": "4802279", "revid": "46931", "url": "https://it.wikipedia.org/wiki?curid=4802279", "title": "Cinquemila dollari per El Gringo", "text": ""}
{"id": "4802292", "revid": "30610", "url": "https://it.wikipedia.org/wiki?curid=4802292", "title": "Episodi di Don Matteo (nona stagione)", "text": "La nona stagione della serie televisiva italiana Don Matteo, trasmessa con il titolo di Don Matteo 9, \u00e8 composta da 26 episodi ed \u00e8 andata in onda in prima serata dal 9 gennaio al 10 aprile 2014 su Rai Uno e su Rai HD. \nOgni serata \u00e8 introdotta da una pillola, promossa dalla Regione Umbria, di circa 2 minuti intitolata \"I viaggi del Maresciallo C.\", dove i protagonisti si muovono tra alcuni dei caratteristici luoghi umbri.\nNella nona stagione c\u2019\u00e8 la seconda rivoluzione, che questa volta non riguarda solamente il cast, ma anche l\u2019ambientazione: la serie infatti si sposter\u00e0 a Spoleto. Per quanto riguarda le uscite, da segnalare sono quelle di Patrizia (Pamela Saino), morta in un incidente stradale (off-screen), e Agostino (Andrea Pittorino), andato a vivere con sua madre. Nella canonica di don Matteo, la piccola Ester (Letizia Arn\u00f2) \u00e8 cresciuta e frequenta l\u2019asilo, proprio come Martina, figlia del capitano e di Patrizia. La figura di Patrizia \u00e8 rimpiazzata con quella di Lia (Nadir Caselli), mentre quella del pm Andrea Conti (Eleonora Sergio) viene sostituita con quella di Bianca Venezia (Giorgia Surina). Inoltre per quanto riguarda la canonica si registra l\u2019ingresso di Tom\u00e0s Martinez (Andr\u00e9s Gil). In questa stagione gli ascolti sono calati a causa della morte di Patrizia, decisa dagli sceneggiatori che, secondo i fan, avrebbero rovinato la coppia pi\u00f9 bella in tutta la serie Don Matteo.\nUn nuovo inizio.\nTrama.\nUn uomo viene trovato in fin di vita vicino al convento di suor Maria. Nel frattempo una vecchia conoscenza della religiosa \u00e8 uscita dal carcere e si reca in convento. Stanco, si getta sul letto e cos\u00ec facendo lascia cadere un portafoglio. Maria insospettita lo apre e con stupore nota che la carta d'identit\u00e0 non corrisponde al nome del ragazzo. Preoccupata, chiama allora don Matteo che nonostante i 100\u00a0km che li separano, prende la bicicletta e parte per Spoleto, citt\u00e0 dove lavorano anche il capitano Tommasi e Cecchini, trasferiti anch'essi da Gubbio per via dell'accorpamento delle caserme promosso dalla spending review. Il capitano Tommasi vive nella casa dei suoceri insieme a sua figlia Martina, avuta insieme a Patrizia, morta tempo prima in un incidente. Quindi i carabinieri e don Matteo iniziano a indagare; Don Matteo scopre il movente dell'omicidio, cio\u00e8 il presunto rapimento del figlioletto della vittima da parte di un orefice e di sua moglie: dopo una serie di colloqui \"forzati\" da parte dell'uomo che poi era stato ucciso (che si scoprir\u00e0 appartenere alle forze dell'ordine), con la moglie dell'orefice, il marito di quest'ultima aveva deciso di affrontarlo, ne era nato uno scontro e l'agente era stato ferito in testa da una pietra. Intanto don Matteo tramite un orologio riesce a risalire all'aggressore, quindi si precipita dall'orefice, seguito dai carabinieri. Alla fine, don Matteo riceve una lettera urgente del vescovo, che gli annuncia che sar\u00e0 trasferito nella parrocchia di Spoleto, non solo per l'esigenza delle funzioni religiose, ma anche perch\u00e9 un tale, che ogni giorno inviava una lettera al vescovo, lo supplicava di trasferire don Matteo a Spoleto. Ovviamente il mittente era l'amico e maresciallo dei carabinieri Cecchini.\nLa seconda moglie.\nTrama.\nA Spoleto viene trovato morto un telepredicatore americano bigamo. Don Matteo e i carabinieri cominciano a indagare. Intanto il maresciallo Cecchini cerca di far fidanzare il brigadiere Ghisoni con la PM Bianca Venezia, che \u00e8 stata lasciata dal fidanzato con cui si doveva sposare. Laura viene lasciata da Dario perch\u00e9 ha conosciuto una nuova ragazza all'universit\u00e0 di Perugia. Nel frattempo, nella parrocchia di don Matteo, \u00e8 arrivato un giovane e ribelle inquilino, Tom\u00e0s, di origini argentine. Il giovane, grazie a don Matteo, \u00e8 stato affidato alla parrocchia come alternativa al carcere. Laura cerca di stabilire un primo contatto con lui, ma invano: l'unica persona che riesce a legare con lui \u00e8 la piccola Ester, la figlia di Laura.\nTestimone d'accusa.\nTrama.\nUna cara amica di Don Matteo in un momento di crisi lo invita a casa per confessargli un segreto. La donna racconta di tradire il marito con un bel giovanotto, gestore di un poligono di tiro. Laura sembra indifferente dal fatto che Dario l'ha lasciata da sola con la bambina e Natalina prende le sue difese. A casa Cecchini Martina deve imparare una poesia per la scuola e arriva anche la madre di Tommasi. Invece della poesia per\u00f2 la bambina ha imparato una parolaccia in siciliano, che le procurer\u00e0 guai a scuola e con la maestra.\nSuccessivamente, in un posto appartato, solitamente frequentato da giovani coppie, la donna viene trovata sulla propria auto in fin di vita, ferita da un colpo di pistola. I carabinieri indagano, ovviamente imitati da Don Matteo. Il marito della donna viene interrogato e Don Matteo si presenta a testimoniare riguardo alla relazione extra-coniugale della donna. Intanto le forze dell'ordine arrestano l'amante della vittima, dato che il proiettile estratto dal corpo di quest'ultima risulter\u00e0 essere un calibro 22, usato nei poligoni di tiro. Inoltre verr\u00e0 ritrovata una pistola semiautomatica che, la balistica toglie ogni dubbio, \u00e8 l'arma del delitto. Questa risulter\u00e0 registrata all'amante della vittima. Per il capitano Tommasi e il maresciallo Cecchini il caso \u00e8 risolto ma non per Don Matteo, che a causa di alcuni indizi, sposter\u00e0 i suoi sospetti sul professore marito della vittima. Invece Lia ha un problema: deve iscriversi alla specializzazione in Chirurgia, ma non \u00e8 laureata. In canonica Laura esce spesso perch\u00e9 ha una relazione. Appurati i suoi sospetti, Don Matteo si precipita immediatamente a casa del professore che con strafottenza confesser\u00e0 di aver sparato alla moglie perch\u00e9 deluso del comportamento di lei. Bianca non ha una buona impressione di Cecchini e per questo il capitano gli affida un lavoro, che per\u00f2 scambier\u00e0 con dei disegni della bambina. La madre di Giulio vorrebbe che il figlio e la nipote si trasferiscano a Roma.\nDon Matteo si reca subito in caserma e spiega la situazione al capitano, al maresciallo e alla dr.ssa Venezia, che per\u00f2 sostiene che la preziosa testimonianza non \u00e8 sufficiente per accusare il marito. Successivamente il professore riceve una telefonata dall'ospedale e gli viene riferito che la moglie si \u00e8 svegliata dal coma. Il marito, sorpreso e preoccupato, si precipita all'ospedale e furtivamente si reca nella stanza della moglie, con l'intenzione di ucciderla. La donna \u00e8 irriconoscibile. Arrivato al suo capezzale, il professore prende un cuscino e cerca di soffocarla ma in quel momento irrompono il capitano, il maresciallo e ovviamente anche don Matteo, sicch\u00e9 il professore verr\u00e0 arrestato. La donna nel letto era la sorella della vittima, che da quel momento si prender\u00e0 cura di lei.\nProva d'amore.\nTrama.\nDon Matteo trova un lavoro per Tomas da un suo amico meccanico. Cecchini riceve una chiamata riguardo a un premio che potrebbe vincere: un viaggio per due a Venezia. Gli verranno fatte delle domande personali su una persona a lui molto vicina, e Cecchini sceglie sua moglie, e viceversa. Al momento di dare il numero per\u00f2 lo scambia con quello di Tommasi. In canonica alcuni bambini dell'incontro di catechismo prendono di mira un'altra compagna che ha perso recentemente il padre, sembra ucciso dalla nuova compagna che viene trovata con l'arma del delitto. \nIl record della vita.\nTrama.\nDiana, giovane ragazza e promessa del nuoto, destinata a partecipare alle olimpiadi, viene lasciata da Oscar, il suo ragazzo, anch'egli nuotatore.\nIn un giorno non molto lontano dalle olimpiadi, Diana fa preoccupare tutti in piscina non presentandosi agli allenamenti. Quel giorno in piscina, casualmente si trova anche don Matteo perch\u00e9 aveva accompagnato una bambina. Tutti allarmati si preoccupano per Diana, che solitamente \u00e8 puntuale. La madre collabora ad allenarla assieme a una ragazza, campionessa che anni indietro fu espulsa dalle Olimpiadi perch\u00e9 trovata positiva al doping. In piscina, la madre e il padre di Diana, Oscar, Don Matteo e l'allenatrice, si stanno chiedendo dove pu\u00f2 essere Diana.\nSi scopre che la madre di Diana ha chiesto a Oscar di lasciare Diana, considerandolo un ostacolo alle Olimpiadi della figlia, e che gli ha offerto un posto in un importante gara in cambio di ci\u00f2. La donna ha giocato sul fatto che Oscar ultimamente non \u00e8 tanto in forma e i suoi tempi sono scarsi, sicch\u00e9 Oscar accetta senza esitare e lascia Diana. Il padre di Diana si arrabbia moltissimo con la moglie. Oscar \u00e8 sinceramente pentito di averla lasciata, confider\u00e0 successivamente a Don Matteo, che gli crede. Subito dopo, Diana viene trovata in stato di coma sotto un ponte. I carabinieri indagano e accusano Oscar, ma Don Matteo grazie a degli indizi, risale alla vera colpevole, l'allenatrice di Diana. La ragazza aveva scoperto di aspettare un bambino e voleva tenerlo, ma, ingenuamente, si era confidata con la sua allenatrice, che voleva che abortisse, perch\u00e9 Diana non poteva assolutamente non gareggiare, sostenendo che una cosa importante come le Olimpiadi capitano solo una volta nella vita. Ma Diana non intendeva pi\u00f9 allenarsi, voleva tenere il bambino. Le due cominciarono una lite, e in un attimo di ira, l'allenatrice spinge Diana, che cade dal ponte. Oscar ha accolto felicemente la notizia della gravidanza di Diana, che si risveglia dal coma. Nel frattempo anche i carabinieri, tramite le analisi della scientifica, risalgono all'autrice dell'aggressione, quindi la vanno ad arrestare. La trovano piangente insieme a Don Matteo, perch\u00e9 sinceramente pentita del gesto ma anche delle eccessive pretese avute in passato nei confronti di Diana.\nFuori dal mondo.\nTrama.\nUna coppia con una bambina di sei anni decide di vivere in una casa in campagna senza nessun genere di tecnologia, mangiando esclusivamente ci\u00f2 che producono. La maestra della bambina, attenta alla vita dei propri alunni, nota la situazione e in qualche modo si intromette, fino a quando non viene trovata uccisa. Dalle indagini emergono vari scontri tra la \"famiglia anti tecnologia\" e la vittima, sicch\u00e9 arrestano la madre della bambina. Don Matteo da qualche settimana insegna nella scuola della maestra uccisa ed \u00e8 sospettoso circa le conclusioni dei carabinieri, perci\u00f2 a modo suo indaga. Intanto Laura \u00e8 stata licenziata dal bar, mentre Tom\u00e0s, per racimolare qualche soldo e cercare la sorella, si mette a combattere clandestinamente in lotte senza esclusione di colpi, organizzate in punti nascosti in campagna. Casualmente Laura con un amico si reca a vedere un combattimento e vede Tom\u00e0s, sorpresa e dispiaciuta, non riesce a non dirlo a Don Matteo, che una sera si reca sul posto e lo convince ad andarsene, mettendo a tacere con una mossa, ma senza fargli male, l'organizzatore dei combattimenti che si era avvicinato minacciosamente.\nSuccessivamente Don Matteo, tramite una macchina fotografica digitale, custodita dalla bambina, riesce a vedere dalle fotografie rimaste in memoria che la vittima aveva una relazione con il preside della scuola. Si reca dal preside, cui senza mezzi termini mette in faccia la realt\u00e0, fin quando il preside crolla e confessa: voleva l'amante ma, per mantenere un'immagine da persona rispettabile, voleva continuare a essere sposato con la moglie e vivere felicemente anche con i suoi figli. La maestra era stanca di questa situazione e aveva deciso di lasciarlo, quindi nella lite, il preside la spinge, lei cade, batte la testa e muore. Nel frattempo anche i carabinieri sono risaliti alla colpevolezza del preside e si recano da lui per arrestarlo, ma, come al solito, lo trovano in compagnia di don Matteo che anche questa volta li ha preceduti. L'uomo precedentemente incolpato, esce dal carcere e compra un computer alla figlia. Evidentemente, ha compreso che il mondo va accettato per quello che \u00e8, quindi non \u00e8 giusto sacrificare la propria figlia per un proprio punto di vista.\nIl coraggio di una figlia.\nTrama.\nUn ingegnere per problemi di salute risiede in una casa di cura. Un giorno alla settimana era solito uscire con la figlia, ma un giorno non fa rientro. Don Matteo, amico dell'ingegnere, si preoccupa molto e insieme allo staff della casa di cura riferisce la scomparsa ai carabinieri.\nDopo non molto l'ingegnere verr\u00e0 ritrovato seduto in auto in coma, per una crisi glicemica, e poco distante viene ritrovata la figlia morta. \nPartono le indagini e si scopre subito che la donna, da sempre spacciata per figlia, in realt\u00e0 \u00e8 la donna delle pulizie dell'azienda del vecchio ingegnere. Quest'ultimo ha realmente una figlia che vive in Toscana con il compagno e con lui gestisce un agriturismo, ma non ha un buon rapporto con lei. La figlia viene avvisata dello stato di coma del padre e si reca immediatamente in Umbria. Al suo arrivo conosce Don Matteo. Anch'egli fino alla morte della donna delle pulizie, credeva che fosse la vera figlia.\nI carabinieri indagano, e altrettanto fa Don Matteo. Intanto si avvicina il compleanno del capitano Tommasi, e il maresciallo Cecchini organizza una festicciola in stile siculo e, sotto consiglio della nipote, gli regala la possibilit\u00e0 di fare un volo con il parapendio.\nIl cerchio si stringe e Don Matteo, grazie alle sue intuizioni, collega all'omicidio il compagno della figlia, che lei aveva conosciuto in una casa famiglia. L'assassino per\u00f2 non aveva mai confessato alla compagna di conoscerne il padre.\nUna vita sul filo.\nTrama.\nMiriam Piccolo viene aggredita ed entra in coma. Nel frattempo in caserma devono fare un'ispezione, c'\u00e8 un topo di cui il capitano Tommasi ha paura. \nL'ultimo colpo.\nTrama.\nDon Matteo e il maresciallo Cecchini assistono a un tentativo di rapina in banca. Il criminale \u00e8 una vecchia conoscenza del maresciallo, ma don Matteo sospetta che l'anziano malvivente nasconda un segreto. \nCyberbulli.\nTrama.\nUn'alunna di Don Matteo viene accusata di tentato omicidio dopo che un ragazzo che la tormentava su un social network viene aggredito. Assuntina torna da Roma per presentare a pap\u00e0 Cecchini il suo nuovo fidanzato, ma la famiglia di lui si rivela molto snob.\nVicini e incredibilmente lontani.\nTrama.\nL'esplosione di una bomba rudimentale ferisce due giovani delle scuole medie, uno lievemente, mentre all'altro l'esplosione provoca lo stato di coma. Il bambino ferito lievemente \u00e8 figlio di un medico molto dinamico, questi infatti \u00e8 sempre in Africa, ove investe anima e corpo per la realizzazione di un ospedale. L'ordigno rudimentale \u00e8 esploso vicino all'automobile del medico, cui don Matteo si era appena recato per donare l'offerta della parrocchia alla realizzazione dell'ospedale; i giovani vengono soccorsi. I carabinieri avviano le indagini e subito dopo appare tutto chiaro: il denaro \u00e8 stato sottratto dal fondo del progetto ospedale dal cognato del medico, che viene posto in stato di fermo. Don Matteo non ci vede chiaro, indaga ed emerge una realt\u00e0 completamente diversa. A realizzare la bomba era stato il figlio del medico e l'amico, nel tentativo di dissuadere lo sconsiderato gesto, era rimasto ferito. Per fortuna dopo qualche giorno il ragazzo esce dal coma. Il motivo per cui il figlio del medico voleva far esplodere la macchina del padre era per attirare la sua attenzione e per poter trascorrere insieme il compleanno, dato che il medico per motivi di lavoro era sempre via. Nel frattempo Lia finisce nei guai per aver posato per un calendario; Tommasi, che sta per ricevere un\u2019onorificenza cittadina, l\u2019aiuta affinch\u00e9 Cecchini non lo scopra.\nScommessa perdente.\nTrama.\nMentre Don Matteo e i carabinieri indagano su di uno studente modello coinvolto in una rapina, Spoleto \u00e8 in fermento per una gara di tango in cui Natalina e Cecchini competono l\u2019uno contro l\u2019altro.\nIl prezzo dell'amore.\nTrama.\nUna escort appena innamorata di un giovane operaio, decide di cambiare mestiere e diventare infermiera. Un giorno per\u00f2 viene aggredita brutalmente, in fin di vita verr\u00e0 condotta in ospedale, ove rimarr\u00e0 in stato di coma fino al risveglio. I carabinieri indagano. La giovane coppia, parrocchiani di don Matteo, suscitano in quest'ultimo un senso di giustizia, per cui questi, senza esitazione comincer\u00e0 un'indagine parallela a quella dell'arma dei carabinieri. Nel frattempo Lia, nipote prediletta del maresciallo Cecchini, si ritrover\u00e0 in una spiacevole situazione, avendo in buona fede trovato lavoro presso l'agenzia Lady Star che, dai modi poco trasparenti e ambigui, recluta giovani e belle ragazze per avviarle con discrezione alla prostituzione, ed \u00e8 la stessa per cui lavorava la vittima. Fortuna vuole che il capitano Tommasi, accortosi che Lia stava cadendo nella trappola della gestrice dell'agenzia, riesce quindi a salvarla senza che il maresciallo Cecchini lo venga a sapere. Il capitano per questa situazione \u00e8 talmente preoccupato da rivolgersi addirittura a don Matteo per un saggio consiglio. Le indagini dei carabinieri per l'aggressione alla prostituta, portano tutte al fidanzato della vittima, don Matteo per\u00f2 non ci vede chiaro e, fortunatamente, riesce dunque a prendere la pista giusta, ovvero quella dell'hotel. Infatti emerger\u00e0 che il marito della proprietaria dell'hotel, perseguitava la vittima, era ossessionato e, quando la povera vittima si era innamorata del giovane operaio e, quindi lasci\u00f2 il lavoro della prostituta, l'uomo continuer\u00e0 a chiamarla con insistenza, fin che una sera la vittima stanca, andr\u00e0 in hotel per chiarire una volta per tutte questa pesante situazione, la moglie dell'uomo e proprietaria dell'hotel, accecata dalla gelosia, aggredisce la ragazza. Don Matteo percepisce la colpevolezza della signora, grazie a una composizione di fiori che la donna, pentita dello sconsiderato gesto, porter\u00e0 in ospedale alla vittima. I carabinieri invece arrivano alla soluzione tramite i tabulati telefonici, cos\u00ec quando arrivano per arrestare il marito, la donna ammetter\u00e0 subito la propria colpevolezza.\nLa straniera.\nTrama.\nIl corpo di una giovane donna viene ritrovato vicino a un fosso e Don Matteo riconosce la vittima: il giorno precedente l\u2019aveva notata mentre piangeva all'uscita del liceo cittadino e guardava una donna con suo figlio. Del neonato che aveva con s\u00e9, per\u00f2, sembra non esserci alcuna traccia. Don Matteo collabora alle indagini con i carabinieri e il colpevole naturalmente salta fuori. Si tratta di una storia complicata iniziata anni prima, con un bambino abbandonato alla nascita e un fratellino neonato che necessit\u00e0 di un trapianto di midollo. Il lieto fine, nonostante la morte della madre dei due, \u00e8 scontato: il colpevole \u00e8 il padre del primogenito, medico dell'ospedale, mentre il ragazzo doner\u00e0 il midollo al fratellastro. Nel frattempo a Spoleto si presenta improvvisamente l\u2019ex fidanzato di Bianca: pentitosi di averla scaricata poco prima delle nozze \u00e8 tornato per conquistarla. Peccato che la sera prima la PM abbia baciato Tommasi e sia pronta a dichiararsi a lui. Intanto Cecchini riconosce in Carlo, il fidanzato della PM, un ex campione di calcio che ha militato per anni nella squadra del Messina Calcio ed \u00e8 niente di meno che il pi\u00f9 grande mito del maresciallo. Si avvicina anche il compleanno della piccola Ester e Tomas \u00e8 preoccupato perch\u00e9 Laura non si fa viva da qualche giorno, perci\u00f2 decide di andare a cercarla a Roma. Non la trova, ma trova la sua amica e il pub in cui lavorava. Capisce per\u00f2 che c'\u00e8 qualcosa di strano sotto. Ed \u00e8 cos\u00ec: Laura ha avuto un incidente in moto con il suo capo, ma dal momento che entrambi erano drogati lui l'ha abbandonata ferita per strada. Tomas torna a Spoleto e chiede aiuto a don Matteo. Il prelato interpella Cecchini, che riesce a scoprire che Laura \u00e8 ricoverata al Gemelli. Tomas e il sacerdote si precipitano da lei, che per\u00f2 non sembra voler tornare a casa. Il corteggiamento dell'ex di Bianca si fa serrato e lei alla fine decide di riprovarci con lui, lasciando il capitano Tommasi a bocca asciutta: lui infatti credeva di poter iniziare una storia con l'amica, dopo il bacio che si erano scambiati. Laura torna a casa a sorpresa, per la grande gioia di tutti, Ester in particolare.\nQuestione di priorit\u00e0.\nTrama.\nUna donna viene trovata morta nell'azienda di sua propriet\u00e0, dopo un litigio con una sua dipendente. Tommasi si vede invadere casa da due amiche di Lia che sono a Spoleto per un addio al nubilato, mentre Cecchini \u00e8 costretto a imparare un'arte non proprio virile.\nLa scelta.\nTrama.\nCarlo Flamini, \u00e8 un medico che sta sostenendo la figlia, Claudia, nella difficile scelta di portare avanti la sua gravidanza nonostante sia malata di tumore. Quando il professore viene ritrovato in fin di vita nel parcheggio dell\u2019ospedale tutti gli indizi sembrano portare al marito di Claudia, che non sembra essersi rassegnato alla volont\u00e0 della moglie di sospendere le cure per non danneggiare il bambino che porta in grembo. In realt\u00e0 le cose sono pi\u00f9 complicate: a colpire il professore \u00e8 stata un'infermiera dell'ospedale, che in passato era stata operata dal medico perdendo per sempre la possibilit\u00e0 di avere un figlio. Il professor Flamini non riesce a salvarsi, e prima don Matteo e poi i carabinieri arrivano alla verit\u00e0 sull'infermiera, che viene arrestata. La nota positiva della vicenda \u00e8 che Claudia e suo marito riescono a riavvicinarsi e decidono di affrontare insieme quello che succeder\u00e0. Nel frattempo, il maresciallo Cecchini si \u00e8 offerto di organizzare una recita teatrale di beneficenza per l\u2019asilo di Martina. Ovviamente coinvolge anche i suoi colleghi carabinieri e la nipote. In particolare, dal momento che vuole portare in scena Romeo e Giulietta, Giulio e Lia si trovano a impersonare i protagonisti e a baciarsi pi\u00f9 di una volta. La ragazza \u00e8 chiaramente ormai cotta del capitano, ma anche lui non sembra affatto indifferente alla nipote di Cecchini. Laura ha deciso di riprendere gli studi per diplomarsi, perch\u00e9 vuole che sua figlia un giorno sia orgogliosa di lei. La ragazza \u00e8 inoltre preoccupata per Tom\u00e0s, che da qualche tempo sparisce senza dir nulla a nessuno e Laura teme che sia ricaduto nel giro dei combattimenti clandestini. Un giorno lo segue scoprendo che in realt\u00e0 sta aiutando un anziano signore a rimettere in piedi un vecchio aeroplano.\nSotto accusa.\nTrama.\nLia deve accompagnare Martina all'asilo e prende l'auto del capitano che le raccomanda di non fermarsi e di andare direttamente a scuola, ma lei invece si ferma a comprare la merenda alla bambina. Mentre sta scendendo dalla macchina viene spinta da un ragazzo che sale sull'auto e scappa portando con s\u00e9 la bambina.\nLia scoppia in lacrime e chiama immediatamente Giulio e il maresciallo che si mettono immediatamente sulle tracce del ragazzo. Vanno a scuola perch\u00e9 un uomo sostiene di aver assistito alla scena e ritiene che sia stato Alberto D'Ambrosio, il figlio della farmacista. Nella classe del ragazzo c'\u00e8 Don Matteo che insegna religione. Alberto arriva in ritardo e appena vede il carabiniere Tommasi scappa e preferisce rimanere fuori. Il capitano Tommasi lo afferra, strozzandolo e poi gli fa sbattere la testa al muro. Nel frattempo Ghisoni accompagna Martina che \u00e8 stata ritrovata, dal capitano ma il ragazzo si sente male e viene portato all'ospedale dove si scopre avere un ematoma cerebrale provocato da una violenta botta in testa. La madre del ragazzo sporge denuncia e il capitano viene accusato di violenza nei confronti di un minore. Cos\u00ec decide che fino a quando il caso non verr\u00e0 risolto non andr\u00e0 al lavoro, e consegna cos\u00ec la pistola al maresciallo Cecchini. Alla fine si scopre che un compagno di Alberto, Ivan gli procurava ricette false dallo studio medico del padre che poi Alberto usava per prendere dalla farmacia della madre dei farmaci con i quali si drogavano lui e la sua amica Federica. Quella mattina lui e Federica, avevano rubato dei farmaci dalla farmacia e mentre li prendevano hanno litigato e lei gli ha dato una botta in testa facendogli sfondare il vetro. Appena si \u00e8 ripreso \u00e8 uscito fuori e ha preso la prima macchina che ha trovato. In realt\u00e0 l'impiegato della farmacia aveva riconosciuto Alberto, ma per non mettersi nei guai e perdere il lavoro non ha detto niente. Le accuse sul capitano sono cadute e lui \u00e8 potuto tornare al lavoro. Nel frattempo Natalina \u00e8 alle prese con le multe e Tom\u00e0s convince Laura ad affrontare la maturit\u00e0. Cecchini invece soddisfa tutti i desideri di Martina perch\u00e9 crede che abbia subito un trauma quando hanno rubato la macchina. Grazie all'intuito di Lia, viene dimostrato che l'ematoma non \u00e8 stato causato dal capitano e il capitano convince Lia a diventare un carabiniere.\nLa veggente.\nTrama.\nDopo quasi due anni dalla scomparsa, la madre di una ragazza scomparsa si presenta dai carabinieri, sostenendo che una sua amica veggente ha avuto delle visioni nelle quali ha trovato il punto nel quale si troverebbe il corpo della ragazza scomparsa (Cecilia). Recatisi sul posto, i carabinieri trovano la scena che la veggente aveva descritto e il fascicolo viene riaperto. Le analisi dei RIS rivelano che si tratta di omicidio. Il primo a essere sospettato \u00e8 Guido Meregalli, ex fidanzato e responsabile di una cooperativa per persone con problemi sociali per la quale Cecilia lavorava. Le accuse, per\u00f2 si rivelano infondate non appena si scopre che il cappello rosso e il computer che Cecilia aveva la sera della scomparsa si trovano nelle 2 case di Olga, vecchia amica di Cecilia, scappata a Milano. Interrogata dai carabinieri, confessa di avere venduto i diritti di un'applicazione che a Cecilia stava realizzando. Si pensa che sia stata lei ad averla assassinata ma alla fine si scopre che l'assassina, in realt\u00e0 \u00e8 Silvia, una ragazza divenuta cieca poco dopo la morte di Cecilia a causa di una malattia alla retina. La motivazione che questa fornir\u00e0 sar\u00e0 una sorta di messa in secondo piano da parte della cooperativa che voleva trasferirsi in America per avere pi\u00f9 finanziamenti. Inoltre confessa di aver passato personalmente tutte le informazioni alla veggente per farla sembrare veggente. Il caso di Cecilia si intreccia con il ritorno di Carlo Brega, fidanzato della PM Bianca Venezia che \u00e8 fermamente intenzionato a chiederle nuovamente la mano. Tommasi, per\u00f2 \u00e8 convinto che Carlo tradisca Bianca con un'altra donna e incarica Cecchini di fare delle indagini. Sembra che tutto vada secondo la teoria di Tommasi ma in realt\u00e0 i due hanno preso una svista.\nIl bambino conteso.\nTrama.\nDon Matteo si trova suo malgrado coinvolto nella vicenda di un bambino conteso tra i due genitori separati. Quando il sacerdote rimane vittima di un\u2019aggressione e finisce in ospedale, le indagini si concentrano sul padre del bambino, che ha minacciato il prete chiedendogli di star fuori dalla loro storia. Per fortuna la commozione che ha portato don Matteo in ospedale non si rivela seria, e dopo pochi giorni il sacerdote pu\u00f2 tornare in canonica, per la gioia di tutti i suoi cari. Ma il maresciallo Cecchini cade in uno dei suoi soliti malintesi, credendo che all'amico manchi poco da vivere e che solo un miracolo potrebbe salvarlo. Per questo decide di fare un voto a Sant'Antonio - che gli ha fatto la grazia quando Don Matteo \u00e8 stato trasferito a Spoleto \u2013 e coinvolge nelle sue farneticazione anche il capitano Tommasi, convincendolo a sottoporsi a estenuanti fioretti, che si riveleranno poi inutili, visto che il sacerdote sta benissimo. Le indagini sull'aggressione hanno una svolta quando don Matteo ricorda che a colpirlo \u00e8 stata una donna. Si pensa prima che possa essere la madre del bambino, che ha per\u00f2 un alibi. E solo dopo, prima don Matteo e poi i carabinieri, arrivano a individuare la colpevole nella nuova compagna del padre del bambino, che si serviva del suo lavoro nell'azienda del compagno per un traffico di droga. La donna credeva che don Matteo l\u2019avesse scoperta, e per questo aveva attentato alla sua vita. Intanto l\u2019assistente sociale ha deciso che il bambino, coinvolto nelle liti dei genitori, debba temporaneamente stare in canonica. E quando il padre viene scagionato dall'accusa di aver aggredito don Matteo dovrebbe andare con lui. Il piccolo per\u00f2 non intende lasciare la canonica e il padre non la prende bene.\nMio figlio.\nTrama.\nDon Matteo e i carabinieri indagano sulla morte di un giovane operaio in una cava. Il ragazzo, insieme al padre, si era opposto al desiderio del fratello minore di fare il ballerino, e i primi sospetti si concentrano sulla bidella della scuola che era anche l\u2019insegnante di danza del fratello. In realt\u00e0 poi si scopre che ad averlo ucciso \u00e8 una sua collega della cava, delusa perch\u00e9 lui non voleva pi\u00f9 lasciare quel lavoro per aprire un bar. I soldi che infatti avrebbe dovuto utilizzare con la socia per aprire il locale preferiva farli avere al fratello, perch\u00e9 potesse andare a Londra a inseguire il suo sogno di diventare un ballerino. Intanto Paolo, il bambino conteso, viene definitivamente affidato a Don Matteo: \u00e8 molto difficile per lui portare pace in quella famiglia, cercando di ricucire lo strappo tra il piccolo e i suoi genitori. Ma alla fine il sacerdote riesce nell'intento, facendo in modo che il piccolo si riavvicini a entrambi i genitori, per poi andare a vivere col padre avendo la possibilit\u00e0 di vedere spesso la madre. Nel frattempo torna a Spoleto Massimo, l\u2019ex fidanzato di Lia . Il ragazzo, determinato a riconquistarla, \u00e8 disposto a tutto pur di raggiungere il suo scopo: sposare Lia e riportarla in Sicilia. Per questo finge di aver subito un incidente stradale \ne presentandosi a casa della ragazza con un finto collare e un finto tutore alla gamba. Cecchini sistema il ragazzo a casa di Tommasi, e sar\u00e0 proprio Giulio ad accorgersi che Massimo mente. Cerca di convincerlo a essere sincero con Lia, ma vedendo che il ragazzo non ne vuole sapere sar\u00e0 proprio lui a parlare con la nipote di Cecchini. Lia in realt\u00e0 ha gi\u00e0 capito tutto da sola, ma delusa dalla sua vita a Spoleto pensa comunque di seguire Massimo in Sicilia per fare la madre e la moglie. Giulio la invita a ripensarci, a tentare il concorso nell'arma e cerca di infonderle fiducia in se stessa. E ci riesce. Quando Massimo si dichiara a lei, Lia lo rifiuta e corre da Giulio, per comunicargli la sua decisione di restare a Spoleto e tentare il concorso. Sta anche per dichiararsi a lui, ma viene interrotta dall'arrivo di Bianca, in lacrime perch\u00e9 ha scoperto che il fidanzato ha in Sicilia un\u2019altra compagna e persino una figlia. \u00c8 stata proprio l\u2019altra donna a chiamarla e a intimarle di stare lontana dal suo uomo. Lia non pu\u00f2 fare altro che assistere all'abbraccio consolatorio tra Giulio e Bianca, e se ne va senza confessare i suoi sentimenti.\nAffari di famiglia.\nTrama.\nI carabinieri ricevono una richiesta di riscatto per il rapimento di un uomo a capo di una ditta di latticini. Mentre Cecchini si impegna a risollevare il morale di Bianca, in crisi totale dopo la rottura definitiva col fidanzato, Laura aiuta Tom\u00e0s a ritrovare sua sorella.\nNiente da perdere.\nTrama.\nGaetano, proprietario del Campo Volo dove sta lavorando Tom\u00e0s, viene trovato in fin di vita proprio dal ragazzo. Mentre Don Matteo indaga, Cecchini passa qualche giorno all'insegna del benessere in una Spa, lasciando il capitano Tommasi circondato da sole donne. Intanto Tom\u00e0s organizza dei combattimenti clandestini al Campo Volo dove lavora.\nUna favola vera.\nTrama.\nI carabinieri e don Matteo indagano sull'omicidio di una ricca donna la cui nipotina \u00e8 da poco guarita da una rara malattia.\nIl ritorno di Alma.\nTrama.\nAlma, la sorella di Tomas scompare e viene trovata in un dirupo. Intanto il capitano deve aiutare Lia a studiare per diventare carabiniera e pure il maresciallo deve studiare per riprendere la patente. \nVecchi ricordi.\nTrama.\nUna tossicodipendente va a vendere in un Compro Oro una collanina rubata alla figlia, la quale ha una relazione segreta con il commesso del Compro Oro. La mattina dopo il proprietario del Compro Oro, Vito Intonti, viene trovato morto nel suo negozio e nei registri non \u00e8 segnata alcuna collana. I Carabinieri prima sospettano la signora tossicodipendente, poi sua figlia e il commesso, ma Don Matteo \u00e8 sicuro dell'innocenza di tutti e tre. Don Matteo fa confessare a Cesare, uno spazzino comunale, di rubare oro per Intonti, che lo trasformava in denaro con l'aiuto di persone poco raccomandabili. Il Capitano conduce un'operazione per scoprire la banda, ma, un colpo di pistola ferisce Severino che va in coma. Don Matteo per\u00f2 capisce che non possono essere state le persone arrestate dal Capitano ad aver ucciso Intonti. Intanto i Carabinieri scoprono che la collanina \u00e8 stata venduta a un altro Compro Oro da Cesare... Severino si risveglia dal coma e durante la festa Lia dice a Cecchini di essere entrata nell'Arma ma Cecchini si rivela contrario. Natalina continua a frequentare Aldo ma le sue condizioni di salute non sono delle migliori: infatti ha continui mal di testa... All'inizio dell'episodio, Cecchini riceve da un meccanico amico di Don Matteo la bicicletta di quest'ultimo. Cecchini, per sbaglio, fa andare la bicicletta contro un furgone degli spazzini, che la rompe in mille pezzi. In questo disastro viene coinvolto anche Giulio Tommasi, ed entrambi provano a riaggiustarla, ma con scarsi risultati. Allora a Cecchini viene un'idea : comprare una nuova bici per Don Matteo, il quale per\u00f2 la rifiuta perch\u00e9 ha gi\u00e0 la sua bici. I due carabinieri scoprono cos\u00ec che la bici che Cecchini ha preso non era del parroco, ma del meccanico. Infatti, secondo Don Matteo, lui confonde sempre la sua bici con quella del parroco.\nAddio Natalina!\nTrama.\nDopo alcuni malesseri manifestati nella puntata precedente, Natalina viene accompagnata da Aldo da un medico; tuttavia, mentre sono nella sala d'attesa, questi assistono a una furiosa litigata tra il medico e la moglie, motivo per cui il dottore rifiuta di visitarla. Il giorno dopo, Natalina torna dal medico accompagnata da don Matteo; qui scoprono la morte del dottore e chiamano i carabinieri, che iniziano ad indagare sul caso. Nel frattempo, nella canonica di don Matteo viene ospitata Nisha Nasrin, una ragazza bengalese che, promessa in sposa a un cinquantenne suo connazionale, era stata portata in Italia dalla moglie del medico, posta in stato di fermo perch\u00e9 principale indiziata per l'omicidio. La bambina, pur non parlando italiano, lega subito con Natalina.\nNel frattempo, al capitano Giulio Tommasi giunge una telefonata da un generale: questi lo invita a una cerimonia al valore in suo onore per la banda di criminali catturata nell'episodio precedente e gli propone un lavoro nel ROS a Roma. Si tratta di un'occasione unica per il capitano, che da sempre sogna di trasferirsi a Roma; tuttavia, Tommasi vorrebbe anche rimanere vicino alla sua famiglia a Spoleto, motivo per cui inizia una lunga riflessione in attesa di andare a Roma per dare una risposta. Parla della questione a Bianca e, involontariamente, viene a conoscenza del fatto anche Lia: intima a entrambe le donne di non parlarne al maresciallo, con il quale gi\u00e0 aveva incrinato i rapporti in precedenza.\nIn canonica si festeggia il compleanno di Aldo: mentre tutti brindano, Natalina ha un malore e sviene, costringendo i presenti a interrompere i festeggiamenti e chiamare urgentemente un'ambulanza. Qui si viene a sapere che le sue condizioni sono molto critiche e, in un secondo momento, che la causa del malore \u00e8 stato un avvelenamento cronico. Suor Maria se ne va con le bambine, mentre gli altri restano in ospedale nella speranza che Natalina si risvegli.\nTommasi continua i suoi ragionamenti; nel frattempo, Bianca si presenta a casa sua e, dopo un breve discorso, lo bacia. Lia, che assiste alla scena dal bagno del capitano, dopo essersi fatta male alla caviglia e aver atteso che Bianca se ne andasse, cerca di dichiararsi a sua volta al capitano, a sua volta baciandolo. La scena viene interrotta dal maresciallo e da sua moglie, che entrano in casa per dare la buonanotte a Martina.\nIn canonica arriva un'ispezione per individuare cosa possa avere avvelenato la perpetua; tuttavia, non si riesce a trovare nulla di collegabile al fatto. Don Matteo torna in ospedale per parlare con Natalina; qui scopre che ha avuto una ricaduta e che la situazione fa pensare che l'avvelenamento sia ancora in corso.\nIl capitano Tommasi si prepara ad andare a Roma per la premiazione: in attesa della partenza, Bianca e Lia scoprono di amare lo stesso uomo, il capitano, aumentando la gelosia reciproca. Organizzando i posti nelle due auto, le due pretendenti e Tommasi si ritrovano nella stessa macchina, creando un clima decisamente teso.\nUna debolissima Natalina si risveglia e, preparandosi alla morte, d\u00e0 gli ultimi saluti a don Matteo e gli chiede di recitare un rosario insieme. Qui il prete scopre un rosario che la perpetua aveva al braccio sinistro come bracciale e che le aveva regalato Aldo: questo si riveler\u00e0 presto essere la causa dell'intossicazione. Tornato in chiesa, don Matteo trova Aldo a pregare disperatamente; dopo un breve dialogo in cui il sacerdote mostra all'altro di aver scoperto la verit\u00e0 anche sull'omicidio del medico nonch\u00e9 cliente di un farmaco in cui Aldo lavorava, Aldo si alza e se ne va, asserendo che la colpa di tutto ci\u00f2 era da ricercarsi in don Matteo stesso, il quale inizialmente non capisce.\nNel frattempo, il capitano Tommasi si trova a Roma con il maresciallo, sua moglie, Bianca, Lia e altri rappresentanti delle forze dell'ordine per i festeggiamenti in suo onore; qui incontra il generale, che gli spiega meglio in cosa consisterebbe il suo eventuale lavoro a Roma. Tramite il dialogo tra il generale e il capitano, il maresciallo, che ancora era all'oscuro di tutto, viene a sapere della novit\u00e0 e, allontanatosi il generale, non perde occasione di discutere aspramente con il genero, fino a quando Martina non si intromette chiedendo il motivo del litigio, calmando gli animi. Improvvisamente giunge una telefonata da Spoleto, in cui Tommasi viene avvertito della risoluzione del caso da parte di don Matteo; tuttavia, in assenza di prove della colpevolezza di Aldo sull'omicidio del medico, quest'ultimo viene rilasciato, sotto gli occhi perplessi del sacerdote.\nDon Matteo si presenta a casa di Aldo. Qui viene trovato dall'uomo, che gli intima di andarsene. Dopo un rifiuto del prete, Aldo gli spiega il motivo di tutto questo odio verso di lui, affermando che era stato proprio lui a convincere sua madre a consegnarsi ai Carabinieri, cosa che la port\u00f2 alla morte e costrinse il figlio a vivere in una cella con lei. L'avvelenamento lento di Natalina era quindi soltanto un modo per far soffrire il sacerdote in maniera lenta e continua allo stesso modo in cui lui aveva sofferto per la perdita della madre. Dopo aver affermato che Natalina non c'entra niente con quella storia, don Matteo se ne va, dopo l'ennesima richiesta di Aldo.\nParlando con suor Maria, don Matteo racconta la storia di Aldo e a sua volta si incolpa di non essere stato vicino a lui e a sua madre, di essere andato in Brasile in missione umanitaria, di aver lasciato che quel ragazzo crescesse nell'odio. La suora lo consola, asserendo che aveva semplicemente seguito la sua vocazione e che non era colpa sua se quella era la situazione. In seguito, in chiesa si trova con il maresciallo Cecchini, tormentato a sua volta dal pensiero che Tommasi se ne vada a Roma dalla madre e che non possa pi\u00f9 rivedere sua nipote, e dal timore di perdere Lia a causa del suo nuovo lavoro di carabiniera, in quanto la considera come una figlia; don Matteo gli risponde che a volte \u00e8 meglio lasciare scegliere da sole le persone a cui vogliamo bene, in quanto solo loro possono capire cosa \u00e8 meglio. Dopo aver chiuso la chiesa, poi, tutti i componenti della canonica si radunano per una preghiera per Natalina.\nLe condizioni di Natalina sono stabilmente gravi; don Matteo chiama quindi Aldo in ospedale, spiegandogli che Natalina sta morendo e che alla fine ha vinto lui, facendolo soffrire: gli chiede quindi di presentarsi da lei per un ultimo saluto, in quanto lei non sa ancora di tutto il male che le ha fatto e il sacerdote desidererebbe vederla morire in pace. Aldo va quindi nella stanza di Natalina, dove, emozionatosi per le parole di colei che l'ha realmente amato, si accorge della sparizione del rosario. Avendo quindi ora avuto la dimostrazione della colpevolezza di Aldo, i carabinieri non esitano ad arrestarlo, mentre Natalina riesce a sopravvivere e scopre l'amara verit\u00e0.\nLa sera prima del viaggio a Roma di Tommasi, sia Bianca che Lia si presentano dal capitano, affermando di avere sbagliato con il bacio della sera prima e che non vogliono influire sulla sua scelta. Successivamente si presenta anche il maresciallo, che si scusa per averlo considerato la causa dei mali della sua famiglia e gli dice che sar\u00e0 felice indipendentemente dalla scelta che far\u00e0.\n\u00c8 il grande giorno, il capitano Tommasi e Martina partono in auto in direzione Roma. Durante il viaggio, Martina chiede al padre il motivo della sua tristezza; egli ribatte affermando di non essere triste. Tutt'a un tratto, le parole di Martina riportano alla mente del capitano quelle del maresciallo Cecchini: \u00abNiente \u00e8 pi\u00f9 importante delle persone che ami.\u00bb Il capitano si ferma, gira la macchina e torna indietro, creando gioia e felicit\u00e0 in tutta la famiglia.\nSono infine in corso i preparativi per la partenza di Nisha, che andr\u00e0 a Parigi ad abitare da alcuni parenti. Natalina decide di accompagnarla, ma un'incomprensione le fa scoprire di essere decisamente in ritardo: Tom\u00e1s allora li porta al campo volo, dove, con Nisha e Natalina, prende il volo sul suo aereo, alla volta di Parigi."}
{"id": "4802293", "revid": "585241", "url": "https://it.wikipedia.org/wiki?curid=4802293", "title": "Tsipouro", "text": "Lo tsipouro \u00e8 una classica e tradizionale acquavite bianca della Grecia (scritto in greco \"\u03a4\u03c3\u03af\u03c0\u03bf\u03c5\u03c1\u03bf\"), diffusa soprattutto delle regioni di Tessaglia (\"Tsipouro Tyrnavou\"), Epiro, penisola di Maina, regione macedone, ma anche nell'isola di Creta (chiamata \"tsikoudia\"). Ha una gradazione alcolica di circa 40-45% in volume, ed \u00e8 ottenuta dalla distillazione di vinaccia di vitigni greci. Di solito \u00e8 una grappa pura (bianca), alcune volte viene aromatizzata all'anice o anche altri frutti.\nStoria.\nLe prime tracce certe di distillazione di grappe greche risalgono al XIV secolo, ad opera di monaci ortodossi del Monte Athos, nella regione macedone della Grecia. Solo successivamente, il metodo di distillazione si estese anche nelle regioni circostanti. Il nome per\u00f2, \u00e8 associato al pi\u00f9 recente greco \u03c0\u03bf\u03c5\u03c1\u03bf, \"p\u00f2uro\", che vuol dire sigaro, in quanto il culto sociale di bere la grappa insieme al fumare il sigaro si diffuse con successo in Europa soltanto a partire nella seconda met\u00e0 del XVI secolo, dopo le importazioni del tabacco dalle Americhe.\nProduzione.\nIl mosto di uve greche viene lasciato in fermentazione alcolica per un paio di giorni, poi il succo viene distillato, verificando costantemente la condensazione e il calore, scartando la \"testa\" e la \"coda\" del processo. Quindi, si distilla una seconda volta il liquido ottenuto. Per uno Tsipouro pi\u00f9 pregiato sono previsti altri cicli successivi di distillazione. Il tutto viene poi lasciato riposare per settimane in silos di acciaio inox, oppure invecchiato in botti di legno per le variet\u00e0 pi\u00f9 pregiate, quindi imbottigliato.\nLo \"Tsipouro\" viene spesso confuso con altre grappe come il rak\u0131, o l'arak, questi ultimi pi\u00f9 diffusi nei paesi del Vicino Oriente, mentre la versione di Tsipouro al gusto di anice \u00e8 spesso associato ad un'altra nota grappa greca chiamata ouzo. In realt\u00e0, i processi di produzione delle due grappe sono differenti, poich\u00e9 mentre lo Tsipouro \u00e8 una grappa pura di vinaccia, l'ouzo viene aromatizzato con aggiunta di anice e di altre erbe gi\u00e0 alla prima distillazione, dove viene altres\u00ec assemblato con un'alta percentuale di alcool etilico d'origine agricola.\nConsumo.\nLo \"Tsipouro\" viene servito in bicchierini durante gli incontri sociali, o nei tipici locali greci chiamati \"tsipourerie\", accompagnato spesso da piatti e/o assaggi tipici greci come il meze, ma anche olive, pesce, carne, frutta secca, uvetta, noci, formaggio feta, o il dolce halva, etc."}
{"id": "4802295", "revid": "1543377", "url": "https://it.wikipedia.org/wiki?curid=4802295", "title": "Il bove", "text": "Il bove \u00e8 una poesia di Giosu\u00e8 Carducci. Il testo autografo porta la data del 23 novembre 1872. Fu pubblicata in edizione originale nella \"Strenna bolognese. Raccolta di prose e poesie inedite\", Bologna, Societ\u00e0 tipografica dei Compositori, 1873, p.168 , con il titolo \"Contemplazione della bellezza\" e sotto lo pseudonimo di \"Enotrio Romano\". Fa parte della raccolta \"Rime nuove\", che raccoglie liriche scritte dal 1861 al 1887. \n\u00c8 un sonetto a schema ABAB ABAB CDE CDE.\nAnalisi e commento.\nIl bove come simbolo di forza pacifica e paziente che nella sua monumentalit\u00e0 si accorda alla natura benigna e alla salutare vita fisica e morale dei campi. Una poesia pittorica che si ritrova in celebri dipinti dei macchiaioli e nella pi\u00f9 lontana poesia virgiliana."}
{"id": "4802296", "revid": "121982990", "url": "https://it.wikipedia.org/wiki?curid=4802296", "title": "La Borsa di Arlecchino", "text": "La Borsa di Arlecchino \u00e8 stato un caff\u00e8-teatro situato nel piano interrato del Palazzo della Borsa di Genova, donde il nome, nato nel 1957 e chiuso nel 1962. Nonostante la breve durata, \u00e8 stato un importante progetto di teatro sperimentale, che ha permesso a giovani artisti come Aldo Trionfo, Paolo Poli e Lele Luzzati di affermarsi.\nEsperienze simili sono considerate quelle del \"Teatro Gerolamo\" di Milano, del \"Teatro delle Dieci\" di Torino, della \"Cantina\" di Trieste, cos\u00ec come il \"Teatro dei Satiri\" di Roma.\nStoria.\nNel 1957 un gruppo di giovani attori brillanti (Paola Giubilei, Myria Selva e Duilio Provvedi) insieme all'impresario Paolo Minetti decise di recuperare il locale sotterraneo del Caff\u00e8 Borsa, che era gi\u00e0 stato un \"caf\u00e9 chantant\", e di farne un caff\u00e8-teatro con gli spettatori seduti ai tavolini e gli attori sulla pedana, cui si accedeva attraverso tre gradini.\nLa compagnia si arricch\u00ec rapidamente di nuovi elementi: Vincenzo Ferro, Fernanda Pasqui e Gino Lavagetto fra gli altri.\nOgni serata veniva rappresentata una serie di atti unici, tratti sia dal repertorio \"boulevardier\" della \"Belle \u00e9poque\" sia da quello del teatro dell'assurdo. Da un lato Feydeau e Courteline, dall'altro Beckett, Ionesco, Cocteau, Adamov, Tardieu, Ghelderode, Obald\u00eda, Genet. \nDopo due spettacoli allestiti alla fine del 1957, si un\u00ec alla compagnia Aldo Trionfo, che ne divenne il regista stabile, nonch\u00e9 il finanziatore. Trionfo impresse alla compagnia uno stile preciso, caratterizzando sempre pi\u00f9 il repertorio verso il teatro d'avanguardia francese.\nNel 1958 approdarono alla Borsa nuovi attori, come Enrico Poggi, Tiziana Casetti, Pinuccia Galimberti, Mario Malagamba.\nNel gennaio del 1959 si un\u00ec alla compagnia il giovane Paolo Poli, che rivoluzion\u00f2 l'impostazione delle serate. Inizialmente si limit\u00f2 a dare un tono brillante ed ironico agli intermezzi musicali che gi\u00e0 separavano gli atti unici. Tuttavia, dopo qualche rappresentazione, cambi\u00f2 radicalmente la formula delle serate: non pi\u00f9 una sequenza di atti unici, ma un'opera unica tratta dal repertorio d'avanguardia, seria, spesso \"difficile\" e cruda, seguita da un numero musicale composto da brani noti o comunque vecchi, ma eseguiti dall'attore fiorentino in modo ironico e beffardo, in modo da costituire una sorta di controcanto alla prima parte della serata.\nUno degli spettacoli pi\u00f9 importanti allestiti al \"Borsa\" fu il secondo allestimento italiano di \"Fin de partie\" di Beckett, allora tradotto come \"Il gioco \u00e8 alla fine\", che and\u00f2 in scena il 26 maggio 1959. Paolo Poli interpretava Clov, Vincenzo Ferro era Hamm, Enrico Poggi Negg e Teresita Zaffra recitava la parte di Nell. Le scene erano di Luca Crippa.\nNel giugno del 1960 Paolo Poli lasci\u00f2 gli \"Arlecchini\" per fondare una propria compagnia e per la Borsa inizi\u00f2 una fase di crisi, in cui vennero allestiti solo tre spettacoli: si trattava per\u00f2 di spettacoli degni di essere ricordati, in quanto coinvolgevano altri esordienti \"d'eccezione\", confermando il ruolo della Borsa di Arlecchino come vivaio del rinnovamento teatrale di quegli anni. Innanzitutto lo spettacolo musicale \"Dalla parte di lui\" vedeva sulla scena tre rappresentanti di quella che sarebbe diventata la scuola genovese dei cantautori: Umberto Bindi, Gino Paoli e Fabrizio De Andr\u00e9.\nSuccessivamente, nel 1961 la Borsa ospit\u00f2 \"Lo strano caso del Dottor Jekyll e di Mister Hyde\" messo in scena dal giovanissimo Carmelo Bene.\nInfine, nel 1962 si tenne l'ultimo spettacolo, che riproponeva testi teatrali barocchi genovesi, e nell'aprile di quell'anno il locale chiuse.\nSotto un certo profilo, l'eredit\u00e0 della Borsa di Arlecchino fu raccolta nel 1975 dal Teatro della Tosse, dal momento che i fondatori di questo nuovo teatro, Tonino Conte e Lele Luzzati provenivano dall'esperienza della Borsa.\nL'apporto di Luzzati alla Borsa di Arlecchino era stato piccolo, ma importante: aveva disegnato la locandina usata durante tutte le stagioni e aveva organizzato e dipinto lo spazio scenico. Come scenografo vero e proprio firm\u00f2 due spettacoli, \"All'osteria di Carolina\" ed \"Escurial\" di Ghelderode.\nSpettacoli.\nStagione 1957-58.\n30 ottobre 1957\nRegia di Enrico Romero. \n22 dicembre 1957\nRegia di Aldo Trabucco.\n14 febbraio 1958\nRegia di Aldo Trionfo. \n21 marzo 1958\nRegia di Aldo Trionfo. \nIntervalli musicali affidati alla coppia di cantanti olandesi Gea e Jean Bart.\n20 maggio 1958\nRegia di Aldo Trionfo. \nStagione 1958-59.\n10 ottobre 1958\nRegia di Aldo Trionfo.\nNel ridotto una mostra di disegni di Flavio Costantini.\n11 dicembre 1958\nRegia di Aldo Trionfo.\n27 gennaio 1959\nRegia di Aldo Trionfo. \nScene di Lele Luzzati.\n17 aprile 1959\nRegia di Aldo Trionfo.\nNell'intervallo Paolo Poli e Silverio Pisu presentano vecchie canzoni francesi e italiane dal 1905 al 1920.\n26 maggio 1959\nRegia di Aldo Trionfo. \nStagione 1959-60.\n18 dicembre 1959\nRegia di Aldo Trionfo. \nScene di Lele Luzzati.\n5 febbraio 1960\n8 aprile 1960\nRegia di Aldo Trionfo. \n24 maggio 1960\nRegia di Aldo Trionfo. \nnovembre 1960"}
{"id": "4802299", "revid": "767487", "url": "https://it.wikipedia.org/wiki?curid=4802299", "title": "Richard Krawczyk", "text": "Carriera.\nNazionale.\nHa collezionato una presenza con la propria Nazionale."}
{"id": "4802300", "revid": "1305772", "url": "https://it.wikipedia.org/wiki?curid=4802300", "title": "Stuttering", "text": "Stuttering \u00e8 un brano musicale della cantante canadese Fefe Dobson, estratto come secondo singolo dall'album \"Joy\"."}
{"id": "4802306", "revid": "1305772", "url": "https://it.wikipedia.org/wiki?curid=4802306", "title": "Can't Breathe", "text": "Can't Breathe \u00e8 un brano musicale della cantante canadese Fefe Dobson, estratto come terzo singolo dall'album \"Joy\"."}
{"id": "4802307", "revid": "599013", "url": "https://it.wikipedia.org/wiki?curid=4802307", "title": "Jean-Claude Lavaud", "text": "Carriera.\nNazionale.\nHa collezionato una presenza con la propria Nazionale."}
{"id": "4802309", "revid": "287204", "url": "https://it.wikipedia.org/wiki?curid=4802309", "title": "Baby It's You (EP)", "text": ""}
{"id": "4802323", "revid": "110157", "url": "https://it.wikipedia.org/wiki?curid=4802323", "title": "Lietuvos krep\u0161inio lyga 1998-1999", "text": "La Lietuvos krep\u0161inio lyga 1998-1999 \u00e8 stata la 6\u00aa edizione del massimo campionato lituano di pallacanestro maschile. La vittoria finale \u00e8 stata ad appannaggio dello \u017dalgiris Kaunas."}
{"id": "4802325", "revid": "1305772", "url": "https://it.wikipedia.org/wiki?curid=4802325", "title": "Legacy (Fefe Dobson)", "text": "Legacy \u00e8 un brano musicale della cantante canadese Fefe Dobson, estratto come primo singolo dall'album \"Firebird\"."}
{"id": "4802329", "revid": "599013", "url": "https://it.wikipedia.org/wiki?curid=4802329", "title": "Jean Deloffre", "text": "Carriera.\nNazionale.\nHa collezionato una presenza con la propria Nazionale."}
{"id": "4802341", "revid": "380453", "url": "https://it.wikipedia.org/wiki?curid=4802341", "title": "Urmia Municipality Cultural and Sports Club", "text": "Shahrdari Urmia Volleyball Club \u00e8 una societ\u00e0 pallavolistica iraniana con sede ad Urmia. Fa parte della polisportiva Shahrdari Urmia Sport Club ed \u00e8 controllata dalla societ\u00e0 Municipal Urmia."}
{"id": "4802344", "revid": "729019", "url": "https://it.wikipedia.org/wiki?curid=4802344", "title": "Assedio di San Giovanni d'Acri (1799)", "text": "L'assedio di San Giovanni d'Acri (in lingua turca Akka Ku\u015fatmas\u0131) del 1799 fu un assedio della citt\u00e0 murata di Acri, da parte dei francesi, che costitu\u00ec il punto di svolta della campagna d'Egitto di Napoleone Bonaparte.\nAntefatto.\nSito di notevole importanza grazie alla sua strategica posizione dominante sulla strada tra l'Egitto e la Siria, Bonaparte voleva conquistare il porto di Acri dopo la sua invasione dell'Egitto. Sperava di incoraggiare una ribellione siriana contro gli Ottomani e minacciare il dominio britannico in India. Tuttavia, dopo l'assedio di Giaffa i difensori della cittadella erano diventati pi\u00f9 agguerriti.\nL'assedio.\nI francesi tentarono di assediare la citt\u00e0 il 20 marzo usando soltanto la fanteria. Napoleone credeva che la citt\u00e0 sarebbe capitolata rapidamente. In una corrispondenza con uno dei suoi ufficiali subalterni espresse la sua convinzione che in sole due settimane avrebbe conquistato il fulcro della Terra Santa prima di marciare su Gerusalemme.\nTuttavia, le truppe dell'esperto Ahmad al-Jazzar Pasci\u00e0 rifiutarono di arrendersi e resistettero all'assedio per un mese e mezzo. Haim Farhi, consigliere ebreo di al-Jazzar e suo braccio destro, gioc\u00f2 un ruolo chiave nella difesa della citt\u00e0, sovraintendendo direttamente alla battaglia contro gli assedianti. Dopo la precedente conquista di Jaffa da parte di Napoleone, le scatenate truppe francesi avevano selvaggiamente saccheggiato la citt\u00e0 e migliaia di prigionieri ottomani e albanesi erano stati massacrati sulla riva del mare, prima che i francesi si spostassero pi\u00f9 a nord. Questi fatti erano ben noti ai cittadini e alle truppe che difendevano la citt\u00e0 di Acri (molte delle quali albanesi) e, per questo, probabilmente, la loro resistenza s'inaspr\u00ec.\nGiunse una flottiglia della Royal Navy, al comando del commodoro Sidney Smith, per aiutare i difensori ottomani e rifornire la citt\u00e0 con altri cannoni e marinai. Smith us\u00f2 il suo dominio del mare per catturare le macchine d'assedio francesi, trasferite via mare dall'Egitto, e per bombardare la strada costiera che portava a Jaffa. Un esperto di artiglieria della flotta, Antoine de Ph\u00e9lippeaux, gi\u00e0 compagno d'accademia militare di Napoleone, piazz\u00f2 contro le forze di Napoleone tutti i pezzi di artiglieria che gli inglesi avevano intercettato.\nSmith ancor\u00f2 le HMS Tiger e Teseo in modo che le loro bordate potessero aiutare la difesa e vennero cos\u00ec respinti numerosi attacchi francesi.\nIl 16 aprile venne combattuta la battaglia del monte Tabor e, ai primi di maggio, giunsero, via terra, nuove forze francesi di artiglieria per aiutare nell'assedio quelle gi\u00e0 presenti, consentendo di creare una breccia nelle difese. Al culmine dell'assalto, la forza assediante riusc\u00ec a creare una breccia nelle mura.\nAnche la marina francese intervenne: un squadrone di tre fregate e due brigantini, al comando del contrammiraglio Jean-Baptiste Perr\u00e9e, riusc\u00ec a violare il blocco inglese, portando agli assedianti viveri, munizioni e anche cannoni.\nTuttavia, dopo tanta sofferenza e molte vittime necessarie per aprire questa breccia d'ingresso, i soldati di Napoleone cercarono di penetrare in citt\u00e0 dove Farhi e Ph\u00e9lippeaux avevano, nel frattempo, costruito un secondo muro, diversi metri pi\u00f9 alto all'interno della citt\u00e0, dove c'era il giardino di al-Jazzar. La scoperta di questa nuova costruzione convinse Napoleone ed i suoi uomini che la probabilit\u00e0 di prendere la citt\u00e0 erano ormai ridotte al minimo. Inoltre, dopo che erano stati efficacemente respinti gli assalti, giunsero ai turchi rinforzi da Rodi.\nDopo aver sottovalutato l'efficacia dell'atteggiamento ostinato dei difensori, combinato con il blocco britannico dei rifornimenti francesi e le dure condizioni atmosferiche, le forze di Napoleone vennero lasciate alla fame e al freddo. Inoltre, la peste aveva colpito il campo francese a causa delle condizioni disperate degli uomini e aveva ormai portato alla morte circa 2\u00a0000 soldati.\nDurante tutto l'assedio, sia Napoleone che Jezzar cercarono invano l'appoggio del capo degli shihab, Bashir, dominatore di gran parte dell'attuale Libano, ma questi rimase neutrale. Furono i francesi a subire le conseguenze dall'atteggiamento di Bashir, la cui azione avrebbe potuto modificare l'equilibrio.\nInfine, l'assedio fu tolto. Napoleone Bonaparte si ritir\u00f2, due mesi dopo, il 21 maggio dopo il fallimento di un assalto finale del 10 maggio, e rientr\u00f2 in Egitto.\nSignificato.\nNel 1805, Napoleone disse che se: \nL'allusione all'antichit\u00e0 classica, inclusa nel discorso, si riferiva al Battaglione sacro ed ai persiani immortali\u2014\u00e9lite, rispettivamente, della citt\u00e0 stato di Tebe e dei re di Persia della Dinastia achemenide, e alla battaglia di Isso dove Alessandro Magno sconfisse in modo decisivo questi ultimi. (In realt\u00e0, anche se Acri non fu conquistata, Napoleone chiam\u00f2 \"Gli immortali\" i soldati della sua Guardia Imperiale.)\nAlcuni sostengono che la dichiarazione attribuita a Napoleone durante la guerra, secondo la quale avrebbe promesso di restituire la terra agli ebrei se avesse conquistato la Palestina, aveva lo scopo di ottenere la benevolenza di Farhi e di fargli tradire gli ottomani, passando a sostenere i francesi.\nTuttavia, Napoleone non mostr\u00f2 mai alcun interesse particolare a conquistare gli ebrei di Palestina durante la sua campagna, anche se tra gli ebrei siriani correva voce che una volta che Napoleone avesse preso Acri, sarebbe andato a Gerusalemme a ripristinare il Tempio di Salomone e lo avrebbe assegnato agli ebrei (e ai cristiani copti) nell'Egitto controllato dai francesi. Qualunque fossero state le reali intenzioni di Napoleone, queste storie, tesi e voci sono considerate tra i primi precursori di quello che sarebbe diventato il movimento sionista.\nAcri oggi.\nNella Acri di oggi, la collina sulla quale Napoleone impost\u00f2 il suo campo, a sud-est delle mura della citt\u00e0, \u00e8 ancora nota come \"Collina di Napoleone\" (\u05d2\u05d1\u05e2\u05ea \u05e0\u05e4\u05d5\u05dc\u05d9\u05d5\u05df). Acri ha anche una via Napoleone Bonaparte (\u05e8\u05d7\u05d5\u05d1 \u05e0\u05e4\u05d5\u05dc\u05d9\u05d5\u05df \u05d1\u05d5\u05e0\u05e4\u05e8\u05d8\u05d4), l'unica strada in Israele che porta questo nome.\nTra la popolazione araba della citt\u00e0 vecchia di Acri, la conoscenza che i loro antenati avessero resistito con successo al fuoco di fila di un tale conquistatore di fama mondiale, \u00e8 fonte di orgoglio civico e di patriottismo locale. In un racconto popolare diffuso tra gli arabi di Acri, Napoleone, dopo l'assedio di Acri, nel lasciare la citt\u00e0, spar\u00f2 un colpo di cannone contro la citt\u00e0 inserendo al posto del proiettile il suo cappello \u00ab...in modo che almeno parte di lui sarebbe entrata ad Acri\u00bb."}
{"id": "4802345", "revid": "767487", "url": "https://it.wikipedia.org/wiki?curid=4802345", "title": "Assassini (film)", "text": "Assassini () \u00e8 un cortometraggio sovietico diretto da Andrej Tarkovskij e i suoi compagni di classe Aleksandr Gordon e Marika Bejku. Il film \u00e8 basato su un racconto di Ernest Hemingway scritto nel 1927.\nTrama.\nNick Adams \u00e8 seduto nella tavola calda di un piccolo paesino di propriet\u00e0 di George, quando poco prima dell'ora di cena si presentano due gangster: Al e Max. I due chiedono con molta arroganza dei piatti da mangiare e dopo un breve dialogo riferiscono a George di star aspettando uno svedese, Ole Andreson, che devono ammazzare sapendo che solitamente cena l\u00ec. Dopo aver legato il cuoco e Nick nella cucina si mettono in posizione e chiedono a George di mandare via eventuali clienti o servirvi alla svelta, cucinando lui stesso, se necessario. Durante l'attesa entrano tre clienti, uno dei quali impersonato da Tarkovskij stesso che fischietta \"Lullaby of Birdland\". Accertatosi che Ole Andreson non avrebbe cenato l\u00ec quella sera, i killer lasciano i tre liberi e se ne vanno. Nick viene mandato da George a riferire l'accaduto ad Andreson, ma questi gli riferisce di non voler scappare e di essere rassegnato al suo destino.\nProduzione.\nIl film \u00e8 il primo lavoro di Tarkovskij, creato per il corso di regia mentre studiava all'Universit\u00e0 statale pan-russa di cinematografia. Il set era stato creato in uno studio della scuola e tutti gli oggetti di scena furono portati da casa dagli studenti. Anche tutta la troupe e il cast erano composti da studenti stessi. A richiedere il compito fu Michail Il'i\u010d Romm professore, appunto, di Tarkovskij. Il film \u00e8 diviso in tre scene: la prima e la terza sono co-dirette dalla Beiku e da Tarkovskij, la seconda da Gordon."}
{"id": "4802349", "revid": "63335881", "url": "https://it.wikipedia.org/wiki?curid=4802349", "title": "Teatro Manzoni di Milano", "text": ""}
{"id": "4802354", "revid": "287204", "url": "https://it.wikipedia.org/wiki?curid=4802354", "title": "Ilaria Sommavilla", "text": "\u00c8 un'atleta italiana che compete nella coppa del mondo. \u00c8 riuscita ad aggiudicarsi la coppa del mondo nel 2012; \u00e8 una grande specialista dello slalom."}
{"id": "4802361", "revid": "6923", "url": "https://it.wikipedia.org/wiki?curid=4802361", "title": "Caterham SP/300.R", "text": "La Caterham SP/300.R \u00e8 il prototipo di ci\u00f2 che avrebbe dovuto divenire una vettura da competizione destinata a competizioni monomarca; \u00e8 stata presentata dalla Caterham Cars nel 2011.\nSviluppo.\nLa SP/300.R, realizzata con la collaborazione della Lola Racing Cars, fu presentata la prima volta all'Autosport International di Birmingham poco dopo il passaggio di propriet\u00e0 della casa costruttrice britannica.\nTecnica.\nLa casa dichiarava per la vettura che il telaio \u00e8 monoscocca in alluminio, caratteristica che, unita alla dotazione di sicurezza standard prescritta dalla FIA, porta il peso della vettura a 545\u00a0kg di peso massimo. Il propulsore \u00e8 un Ford Duratec 2.0 gestito da un cambio Hewland a sei marce. Cos\u00ec configurata il propulsore pu\u00f2 erogare la potenza di 305\u00a0cv e 290\u00a0Nm di coppia che consentirebbero alla vettura un'accelerazione da 0 a 100\u00a0km/h in 2,9 secondi."}
{"id": "4802365", "revid": "46291", "url": "https://it.wikipedia.org/wiki?curid=4802365", "title": "Meliaceae", "text": "Le Meliaceae costituiscono una famiglia di piante floreali nell'ordine delle Sapindales, composta in gran parte da alberi o arbusti ma anche da alcune piante erbacee.\nDescrizione.\nSono caratterizzate da foglie alternate, in genere \"pinnate\" senza stipole e con sincarpio, e fiori apparentemente bisessuali (ma in realt\u00e0 molto nascostamente monosessuali) in pannocchie, racemi, spighe o grappoli. Molte specie sono sempreverdi, ma qualcuna \u00e8 decidua, o durante la stagione secca nell'inverno.\nDistribuzione e habitat.\nLa famiglia ha una distribuzione pantropicale; un genere, \"Toona\" si estende a nord nella parte temperata della Cina ed a sud nell'Australia del sud-est ed un altro, \"Melia\", a settentrione quasi allo stesso livello.\nTassonomia.\nLa famiglia comprende oltre 600 specie raggruppate nei seguenti generi:\nUsi.\nAlcune specie vengono utilizzate per olii vegetali, produzione di saponi, insetticidi e legni pregiati quali il mogano.\nAlcune specie economicamente importanti appartengono a questa famiglia:"}
{"id": "4802366", "revid": "117591417", "url": "https://it.wikipedia.org/wiki?curid=4802366", "title": "I cowboy non mollano", "text": "I cowboy non mollano \u00e8 un singolo del cantautore italiano Max Pezzali, il terzo estratto dal suo settimo album \"Max 20\", pubblicato il 10 gennaio 2014.\nIl titolo del brano richiama quello dell'autobiografia di Max Pezzali \"I cowboy non mollano mai - La mia storia\", pubblicata il 10 ottobre 2013. Il brano \u00e8 contenuto anche in \"Le canzoni alla radio\".\nLa canzone.\nI cowboy della canzone sono una metafora di quella maggioranza silenziosa di persone semplici e oneste che si sacrificano ogni giorno lavorando duramente e che vanno comunque sempre avanti nonostante le tante avversit\u00e0, anche quando la societ\u00e0 mostra evidenti segni di cedimento.\nInfatti, spiegando il testo del brano, lo stesso Pezzali ha detto:\nIl brano \u00e8 stato prodotto e mixato da Claudio Guidetti al 33 Studio di Milano.\nVideo musicale.\nIl video realizzato per il brano \u00e8 stato diretto da Gaetano Morbioli ed \u00e8 stato girato al parco tematico \"Cowboys Guest Ranch\" di Voghera, che ripropone fedelmente un grande villaggio del vecchio Far West con diligenze, rodei, cavalli, bisonti, saloon, ballerine, cowboy e cercatori d'oro. I costumi dei personaggi sono stati creati ispirandosi all'abbigliamento tipico dell'epoca. Fra i cowboy c'\u00e8 anche Max Pezzali, protagonista del video insieme a un bambino in visita al parco tematico."}
{"id": "4802368", "revid": "2056951", "url": "https://it.wikipedia.org/wiki?curid=4802368", "title": "Doccia esofagea", "text": "La doccia esofagea (detta anche solco reticolare) \u00e8 un organo proprio dei ruminanti annesso ai prestomaci (\"doccia\" \u00e8 un sinonimo di \"canale\"). Questo dispositivo permette al latte materno che scende dall'esofago di raggiungere direttamente l'abomaso nel ruminante giovane. \nEssa \u00e8 costituita da due rilievi paralleli tra loro situati sulla superficie interna del reticolo (labbri) e da uno spazio situato tra i due labbri (pavimento) che dal cardias, sbocco dell'esofago nel reticolo, si dirigono verso l'orificio reticolo-omasale. Dall'orificio reticolo-omasale altri due labbri (rudimentali) separati da un pavimento scorrono sulla superficie interna ventrale dell'omaso fino all'orificio omaso-abomasale. Viene cos\u00ec identificata una parte reticolare ed una pare omasale della doccia esofagea. \nI labbri e il pavimento della doccia esofagea presentano al loro interno una struttura muscolare che, durante la suzione e la deglutizione del latte nel giovane, si attivano grazie ad un riflesso nervoso il quale determina la sovrapposizione dei due labbri a delimitare un vero e proprio tubo che permette al latte di essere incanalato dal cardias all'abomaso. Questo riflesso viene chiamato \"riflesso di chiusura della doccia esofagea\" e tende a scomparire con l'et\u00e0. \nQuesto consente di evitare il ristagno del latte nei prestomaci ancora immaturi dal punto di vista sia funzionale sia anatomico.\nNota.\nLe informazioni contenute in questa pagina sono di carattere generalistico e si riferiscono in particolare ai ruminanti domestici: bovini, ovini e caprini. Differenze anatomiche e fisiologiche possono intercorrere tra i ruminanti domestici e non domestici."}
{"id": "4802373", "revid": "125706986", "url": "https://it.wikipedia.org/wiki?curid=4802373", "title": "Ken Burns", "text": "Biografia.\nNoto per i suoi documentari realizzati utilizzando materiale fotografico d'archivio, i suoi lavori pi\u00f9 famosi sono \"The Civil War\" (1990), \"Baseball\" (1994), \"Jazz\" (2001), \"The War\" (2007), \"The National Parks: America's Best Idea\" (2009), \"Prohibition\" (2011) e \"The Central Park Five\" (2012). Per i suoi documentari, Burns ha ricevuto due nomination per i premi Oscar e ha vinto due Emmy Award.\nBurns utilizza spesso per i suoi documentari delle melodie molto semplici o dei leitmotiv. Per esempio, in \"The Civil War\" \u00e8 incorporata una melodia di violino composta per l'occasione da Jay Ungar. Burns \u00e8 per\u00f2 soprattutto noto per la sua capacit\u00e0 di \"dar vita\" alle fotografie grazie a lente zoomate sui soggetti presenti nelle fotografie stesse. Questa tecnica, disponibile oggi su molti software di montaggio video, \u00e8 chiamata Effetto Ken Burns su iPhoto, iMovie e Final Cut Pro X."}
{"id": "4802382", "revid": "300067", "url": "https://it.wikipedia.org/wiki?curid=4802382", "title": "Chris Smith (cestista 1987)", "text": "\u00c8 il fratello di J.R. Smith, anch'egli cestista."}
{"id": "4802390", "revid": "929200", "url": "https://it.wikipedia.org/wiki?curid=4802390", "title": "Campionato mondiale vetture sport 1959", "text": "Il Campionato mondiale vetture sport 1959, la cui denominazione ufficiale \u00e8 \"World Sports Car Championship\", \u00e8 stata la 7\u00aa edizione del Campionato mondiale vetture sport.\nOrganizzato dalla Federazione Internazionale dell'Automobile tramite la Commissione Sportiva Internazionale e riservato alle vetture sport con cilindrata limitata a 3 litri, \u00e8 stato vinto dalla Aston Martin con la DBR1 pilotata da Stirling Moss, Jack Fairman, Carroll Shelby e Roy Salvadori.\nRegolamento.\nVengono assegnati punti solo alla vettura meglio classificata per ogni costruttore. Al primo costruttore classificato vengono attribuiti 8 punti, 6 al secondo, 4 al terzo, 3 al quarto, 2 al quinto, 1 al sesto. Per la classifica finale vengono conteggiati solo i migliori tre risultati. Le vetture gran turismo non ottengono punti.\nResoconto.\nIl calendario 1959 viene ridotto a cinque gare e comprende la 12 Ore di Sebring che si disputa in America, la Targa Florio, la 1000 km del N\u00fcrburgring, la 24 Ore di Le Mans e il Tourist Trophy in Europa.\nLa Ferrari vince a Sebring mentre alla Targa Florio si impone la Porsche che centra il primo successo nel mondiale. Le ultime tre prove, N\u00fcrburgring, Le Mans e Tourist Trophy, vedono il dominio dell'Aston Martin che si aggiudica per la prima e unica volta il Mondiale Marche."}
{"id": "4802394", "revid": "36426", "url": "https://it.wikipedia.org/wiki?curid=4802394", "title": "Cattedrale della Dormizione della Madre di Dio (Tartu)", "text": "La cattedrale della Dormizione della Madre di Dio (in estone: \"Tartu Uspenski \u00f5igeusu kirik\") \u00e8 la cattedrale ortodossa di Tartu, in Estonia, \u00e8 sede dell'eparchia di Tartu afferente alla Chiesa ortodossa apostolica estone.\nStoria.\nLa chiesa originaria \u00e8 stata edificata nel XIII nell'ambito di un convento domenicano dedicato a Santa Maria Maddalena. \nNel 1753 fu costruita una nuova chiesa in pietra distrutta nel 1775 in un incendio. Nel 1783 \u00e8 stata costruita l'attuale chiesa in pietra, consacrata lo stesso anno a Maria Madre di Dio."}
{"id": "4802395", "revid": "36426", "url": "https://it.wikipedia.org/wiki?curid=4802395", "title": "Ges\u00f9 nel Cristianesimo", "text": ""}
{"id": "4802400", "revid": "729019", "url": "https://it.wikipedia.org/wiki?curid=4802400", "title": "Quarterback titolari dei Denver Broncos", "text": "Questi quarterback sono partiti come titolari per i Denver Broncos della National Football League. Sono inseriti in ordine di data a partire dalla prima partenza come titolari nei Broncos.\nQuarterback titolari.\nLista di tutti i quarterback titolari dei Denver Broncos. Il numero tra parentesi indica il numero di gare da titolare giocate nella stagione:"}
{"id": "4802406", "revid": "144796", "url": "https://it.wikipedia.org/wiki?curid=4802406", "title": "Giulio Resta", "text": "Biografia.\nGiulio Resta era figlio di Giacomo Antonio, di professione notaio e cancelliere di provincia con diversi beni in Milano, Villapizzone e Vittuone, e di sua moglie Margherita di Giulio Lonati. Grazie alla fortuna accumulata prima dal padre e poi dal fratello Giambattista. Fu proprio Giambattista che, divenuto marchese per volont\u00e0 del Duca di Parma nel 1678, fece pressione su questo perch\u00e9 intercedesse presso la Santa Sede per favorire i suoi fratelli Giulio e Filippo Maria nella carriera ecclesiastica che era stata loro riservata.\nFu cos\u00ec che in breve tempo Giulio Resta venne ordinato sacerdote (1697) e poi vescovo della diocesi di Tortona, venendo ordinato il 6 marzo 1701 nella Basilica di San Pietro a Roma da papa Clemente XI. Rimase alla reggenza della sua cattedra episcopale per pi\u00f9 di quarant'anni, occupandosi attivamente della vita spirituale locale nonch\u00e9 del restauro del palazzo vescovile di Tortona. Guadagnatosi la fama di erudito e giurisperito di notevole rilevanza, salv\u00f2 da certa condanna il marito di sua nipote Teresa Origo, il celebre paleografo alessandrino Cesare Nicola Canefri, il quale era stato accusato da diverse famiglie nobili di Alessandria di aver prodotto documenti antichi falsi a loro danno.\nConsacr\u00f2 nel frattempo la chiesa parrocchiale di Arquata Scrivia nel 1709 oltre all'Oratorio della Beata Vergine di Lurago Marinone, restaurandovi la villa annessa e facendone una propria residenza estiva.\nMor\u00ec a Tortona l'11 gennaio 1743.\nGenealogia episcopale.\nLa genealogia episcopale \u00e8:"}
{"id": "4802416", "revid": "1573940", "url": "https://it.wikipedia.org/wiki?curid=4802416", "title": "Coris bulbifrons", "text": "Coris bulbifrons \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline del sud dell'oceano Pacifico, in particolare dell'Isola di Lord Howe, delle Isole Norfolk e dell'Australia. Nuota sia in zone con fondale roccioso che sabbioso, ma predilige i luoghi molto ricchi di coralli. Vive in acque poco profonde e gli esemplari giovanili possono essere talvolta trovati nelle pozze di scogliera.\nDescrizione.\nIn questa specie le differenze tra giovani ed esemplari adulti sono estremamente marcate. I giovani presentano un corpo allungato, compresso lateralmente, con la testa dal profilo schiacciato. La loro colorazione \u00e8 nera a macchie bianche, la pinna dorsale e la pinna anale sono degli stessi colori del corpo, come la pinna caudale, che ha il margine arrotondato.\nGli esemplari adulti, invece, presentano un corpo compresso lateralmente, non particolarmente allungato ma abbastanza alto, tozzo, e sulla testa sviluppano un rigonfiamento all'altezza degli occhi, che sono piccoli. Sia il corpo che le pinne sono grigi; la pinna caudale ha il margine dritto. La lunghezza massima registrata \u00e8 di 65 cm, il peso 6,35 kg; pu\u00f2 inoltre vivere anche 21 anni di et\u00e0.\nBiologia.\nComportamento.\nHa l'abitudine di nuotare in banchi, di solito non particolarmente grandi, con un solo maschio adulto dominante.\nAlimentazione.\nLa sua dieta, prevalentemente carnivora, \u00e8 composta soprattutto da varie specie di invertebrati acquatici come molluschi bivalvi e gasteropodi e crostacei, soprattutto granchi.\nConservazione.\nQuesta specie viene classificata come \"vulnerabile\" (VU) dalla lista rossa IUCN perch\u00e9 la sua popolazione risente della pesca eccessiva e dell'areale abbastanza ristretto. Ci sono dei tentativi in atto di regolamentarne la cattura."}
{"id": "4802421", "revid": "2166030", "url": "https://it.wikipedia.org/wiki?curid=4802421", "title": "Nizam-\u0131 Jedid", "text": "Il Nizam-\u0131 Jedid (dal turco \"Nezam-i Cadid\", ossia \"nuovo ordinamento\") \u00e8 stato un corpo militare creato nel 1789 dal Sultano (Impero ottomano) Selim III.\nIl nuovo corpo, che doveva sostituire i tradizionali Giannizzeri, era basato su un concetto di esercito moderno, arruolato quindi attraverso leva obbligatoria, finanziato con nuove tasse ed equipaggiato con armi e istruttori europei. Inoltre non godeva dei privilegi e dell'impunit\u00e0 tipici dei Giannizzeri. Il \"Nizam-\u0131 Jedid\" costitu\u00ec uno dei primi adeguamenti dell'Impero alla modernit\u00e0 che si faceva sempre pi\u00f9 urgente e che la Sublime Porta voleva sperimentare, spinto dalle tante sconfitte militari subite ad opera degli eserciti europei.\nI Giannizzeri, sentendo la loro posizione minacciata dalla nuova formazione, decisamente pi\u00f9 efficiente, fomentarono una serie di rivolte tra il 1805 e il 1807 ma la tensione da essi creata e le continue sconfitte da essi subite in Grecia e nei Balcani, indussero nel 1826 il sultano ottomano Mahmud II a decretarne lo scioglimento e il quasi totale annichilimento del corpo (v. Incidente di buon auspicio).\nBattaglie.\nNel 1799, un forte contingente del \"Nizam-i Jedid\" fu coinvolto nell'eroica resistenza opposta alle forze francesi del generale Napoleone Bonaparte che tentarono inutilmente di conquistare la citt\u00e0 palestinese di Acri, difesa dal suo governatore Jezzar Pasci\u00e0. Soldati del Nizam-i Jedid e artiglieri delle navi britanniche dell'ammiraglio Sir Sydney Smith difesero in quell'occasione con successo la citt\u00e0, sottoposta ad assedio. In tale campagna, un terzo delle intere forze ottomane fu inviato in aiuto di quelle britanniche, impegnate a contrastare l'azione di Napoleone in Egitto, riuscendo a riconquistare senza supporto degli europei la citt\u00e0 di Rosetta."}
{"id": "4802423", "revid": "287204", "url": "https://it.wikipedia.org/wiki?curid=4802423", "title": "Nizam-i Jedid", "text": ""}
{"id": "4802426", "revid": "63337205", "url": "https://it.wikipedia.org/wiki?curid=4802426", "title": "Riccardo d'Aversa", "text": ""}
{"id": "4802427", "revid": "587852", "url": "https://it.wikipedia.org/wiki?curid=4802427", "title": "Circuit Park Zandvoort", "text": ""}
{"id": "4802428", "revid": "486946", "url": "https://it.wikipedia.org/wiki?curid=4802428", "title": "Soma (Vedismo)", "text": ""}
{"id": "4802434", "revid": "322321", "url": "https://it.wikipedia.org/wiki?curid=4802434", "title": "Filippo Maria Resta", "text": "Biografia.\nFiglio del notaio e cancelliere provinciale Giacomo Antonio Resta (proprietario di diversi beni in Milano, Villapizzone e Vittuone), e di sua moglie Margherita di Giulio Lonati, a Filippo Maria Resta venne prospettata ancora molto giovane la carriera ecclesiastica assieme al fratello Giulio. Per questo scopo entr\u00f2 nella congregazione dei Canonici Lateranensi ove venne nominato sacerdote nel 1684 ed in breve tempo riusc\u00ec ad ottenere il titolo di abate.\nGrazie alla fortuna accumulata dapprima dal padre e poi dal fratello Giambattista (il quale aveva ottenuto il titolo di marchese per volont\u00e0 del Duca di Parma nel 1678), venne nominato ben presto vescovo di Alessandria nel 1704, facendolo ordinare il 21 dicembre quello stesso anno, succedendo al vescovo Carlo Ottaviano Guasco, trasferito alla sede episcopale di Cremona. Prese contestualmente possesso della diocesi attraverso l'arcidiacono della cattedrale, mons. Giuseppe Gavigliani, ma data la sua breve permanenza al governo della diocesi non riusc\u00ec a portare a termine nemmeno la visita pastorale che stava pianificando per l'anno in corso.\nMor\u00ec ad Alessandria il 31 marzo 1706, all'et\u00e0 di 44 anni. Venne sepolto nella cattedrale di Alessandria, presso l'altare maggiore, \"in cornu evangeli\"."}
{"id": "4802438", "revid": "869733", "url": "https://it.wikipedia.org/wiki?curid=4802438", "title": "Johnny the Homicidal Maniac", "text": "Johnny the Homicidal Maniac, letteralmente \"Johnny il maniaco omicida\", abbreviato in JTHM \u00e8 il primo fumetto prodotto da Jhonen Vasquez. Questa serie racconta la storia di un serial killer di nome Johnny C. mentre scopre delle forze psichiche a lui interne, e forse soprannaturali, che lo costringono a commettere omicidi costantemente; ci\u00f2 mostra spesso un notevole grado di umorismo nero, usato principalmente in situazioni splatter e di horror psicologico.\nCreazione.\nJhonen Vasquez inizi\u00f2 disegnare all'asilo. Pi\u00f9 tardi frequent\u00f2 la Mount Pleasant High School, dove prese parte ad una gara di disegno per la nuova immagine della mascotte della squadra della sua scuola, i Cardinal. Vasquez cre\u00f2 un'immagine che i giudici rifiutarono. Sul retro del foglio della fase preliminare della gara, disegn\u00f2 il primo abbozzo della serie che pi\u00f9 tardi avrebbe chiamato Jonny C. Il giornale della scuola che frequentava Vasquez pubblic\u00f2 un numero di un fumetto intitolato Jhonny il Piccolo Maniaco Omicida. Vasquez racconta che il personaggio prese origine come un suo personale alter ego che attuava le sue fantasie di vendetta. Rob Scharb fa la stessa osservazione. Comunque Vasquez ha sempre rinnegato l'identit\u00e0 tra la sua persona e il personaggio dei fumetti, asserando che Jonny non deve essere frainteso come un surrogato dell'autore. Vasquez cre\u00f2 sempre alla Mount Pleasnt Happy Noodle Boy, affinch\u00e9 la sua ragazza la smettesse di chiedergli di disegnare un fumetto per lei.\nNei primi anni '90, Carpem Noctem, una rivista di stampo gotico, pubblic\u00f2 alcune inserzioni di una pagina di Johnny, ora intitolato Johnny il Maniaco Omicida. Sebbene non avesse mai pianificato di creare fumetti Vasquez invi\u00f2 esempi dei suoi lavori alla casa editrice di fumetti alternativa, la Slave Labor Graphics. Tra l'agosto 1995 e il gennaio 1997, l'editore cre\u00f2 una serie composta da sette capitoli basati sul personaggio. Vasquez descrive la produzione di Johnny come un \u201ccasino\u201d e un \u201cconato di vomito\u201d. Finch\u00e9 Vasquez lavorava al fumetto, scriveva i dialoghi fintanto che disegnava. Vasquez disse che avrebbe voluto spendere pi\u00f9 tempo a pianificare la serie, e sente che la qualit\u00e0 del dialogo ha risentito del suo approccio casuale.\nUn amico di Vasquez, Leah England, diede a Vasquez l'ispirazione per un filler riguardante un bambino che \u00e8 pericolosamente terrorizzato dall'idea di perdere di vista sua madre, proprio come il filler \u201cNel frattempo...\u201d nel secondo capitolo.\nJhonen bas\u00f2 Psychodoughboy e Mr.Eff su due immagini reali della Styrofoam Pillsbury Doughboy che trov\u00f2 e ridisegn\u00f2. Cre\u00f2 Nailbunny nello stesso momento in cui disegnava la prima pagina in cui il personaggio appariva. Lo stile di Vasquez fu influienzato da Tim Burton e Edward Gorey. Vasquez modell\u00f2 il suo stile fintanto che disegnava i personaggi.\nL'autore cre\u00f2 una tenia di nome Scolex che avrebbe dovuto essere una della voci di Johnny, ma il personaggio non venne mai inserito nella serie ultimata. Vasquez ora usa il nome di Chancre Scolex come il nome d'autore per \u201cOgni cosa pu\u00f2 essere morsa\u201d e per il suo LiveJournal.\nCome la maggior parte dei fumetti alternativi, e altri titoli della Slave Labor Graphics, Johnny era di propriet\u00e0 dell'autore. Nel settembre del 1996, Vasquez annunci\u00f2 nell'introduzione al sesto fascicolo di Johnny il Maniaco Omicida che aveva ottenuto abbastanza successo nella sua carriera artistica tanto da potersi permettere di lasciare il suo lavoro giornaliero e di dedicarsi alla sua arte a tempo pieno.\nDal momento in cui le sue pubblicazioni si spostavano da negozi di libri ai grandi magazzini, Vasquez si lament\u00f2 del cambiamento nel suo pubblico. Vasquez continu\u00f2 a creare una serie televisiva per bambini chiamata Invader Zim, e si trov\u00f2 a disagio all'idea che i fan pi\u00f9 giovani di Invader Zim leggessero Johnny, a causa delle scene di violenza che quest'ultimo contiene.\nStile.\nIl fumetto \u00e8 caratterizzato da un forte contrasto tra bianco e nero, con personaggi stilizzati e spigolose forme geometriche. L'uso della prospettiva \u00e8 molto libero. Le cornici sono molto frastagliate, e certe strisce hanno messaggi nascosti formati da disegni complessi uniti alle cornici. Alcuni dei personaggi sono cos\u00ec magri da ricordare disegni stilizzati a mo' di bastoncini. Molti dei personaggi indossano t-shirt con messaggi molto espressivi che cambiano di scena in scena. Spesso Vasquez rompe la quarta parete utilizzando commenti a margine per parlare del libro, al pubblico o a s\u00e9 stesso. Le nuvolette del dialogo cambiano a seconda dell'umore del personaggio. Ad esempio dalle nuvolette di Johnny crescono spine quando \u00e8 arrabbiato.\nAmbientazione.\nLa serie \u00e8 ambientata nella met\u00e0 degli anni novanta in una citt\u00e0 sconosciuta. Strade urbane in disfacimento, vicoli in ombra e sporchi discount fanno da fondale alla serie. In stato di decadenza e coperti da graffiti ogni cosa \u00e8 in uno stato di nero decadimento, illuminata solo dai neon delle insegne dal capitalismo. Johnny vive in una casa vecchia decrepita ad un solo piano, all'indirizzo civico 777. La casa possiede un esteso sistema di tunnel nel sottosuolo. Johnny usa le stanze sotterranee come prigioni e camere di tortura, ma anche come spazio dove riporre i corpi delle sue vittime. I tunnel gli forniscono inoltre una serie di collegamenti a vari luoghi, come ad esempio alla case del suo vicino Squee. Johnny percepisce dei continui mutamenti nella casa, anche se non viene rivelato se ci\u00f2 \u00e8 dovuto alle forze sovrannaturali ch agiscono sulla casa o se \u00e8 dovuto alla sua psicosi. Johnny racconta che un giorno trov\u00f2 quella casa e semplicemente vi si stabil\u00ec dentro. Ha inoltre costruito un UFO con la sua pista di atterraggio. Durante la serie, non succede mai che le autorit\u00e0 o la polizia vadano in cerca di Johnny ed anzi sembrano totalmente all'oscuro della sua stessa esistenza. Pi\u00f9 anvanti la storia prende luogo nell'aldil\u00e0 dopo che Johnny di \u00e8 accidentalmente sparato. Johnny viaggia attraverso prima il Paradiso e poi l'Inferno, ed entrambi finiscono per avere molto in comune con la terra pi\u00f9 di quanto Johnny si aspettasse.\nPersonaggi principali.\nJohnny il Maniaco Omicida.\nLa serie si concentra su Johnny C, un killer squilibrato che ammazza in modi sofisticati chiunque lo irriti. Fa scorrere il sangue delle sue vittime per poterci dipingere le pareti di casa sua per impedire ad un mostro di fuggire. \u00c8 alto un metro e settantacinque e pesa cinquantadue kilogrammi. Gli piacciono le stelle, le attivit\u00e0 senza emozioni degli insetti e guardare le persone mentre vengono rapite dagli alieni, i Cherry \u201cFizWiz\u201d e \u201cBrain-Freezies\u201d, tutti i tipi di film, le Fruity Pops, la luna, i piccoli bambini paffutelli, la soda e disegnare Happy Noodle Boy. Invece non gli piace l'umidit\u00e0, dormire, il bisogno psicofisico di niente, essere rapito dagli alieni, le persone che \u201cdevono andare a fumare\u201d, certe parole (ad esempio \u201cstrambo\u201d), andare fuori di testa, le attitudini sataniche, e ricevere un colpo di pistola alla testa. Non si sa molto della storia di Johnny. Tutto ci\u00f2 che sappiamo \u00e8 che i genitori di Johnny vennero assassinati da un uomo malvagio, e perci\u00f2 NNY dovrebbe essere una sorta di combattente della criminalit\u00e0, o forse no. In realt\u00e0, \u00e8 molto pi\u00f9 nemico NNY a s\u00e9 stesso che non qualsiasi altra persona potrebbe essergli, ovvero ci\u00f2 che un tempo, prima della sua stessa decomposizione, potrebbe essere stata una mente acuta e intelligente. Johnny, in un certo qual modo, \u00e8 orribilmente molto pi\u00f9 mentalmente malformato rispetto alle persone che lui crede che abbiano rovinato la sua vita.\nTodd \"Squee\" Casil.\nTodd Casil, meglio conosciuto come Squee, per il suono che produce quando \u00e8 spaventato, \u00e8 un bambino che vive nella casa a fianco a quella di Johnny. Entrambi i suoi genitori lo ignorano completamente (specialmente suo padre che lavora senza sosta e conduce una vita miserabile dopo aver avuto Squee). Il suo amico oltre a Johnny \u00e8 un piccolo orso di peluche che lui si porta sempre in giro chiamato Shmee. Shmee dice a Squee che tutti i suoi incubi e le sue paure sono dentro di lui. Squee \u00e8 anche amico del figlio di Satana, con cui va a scuola. Ha una propria serie chiamata Squee!, che venne poi inclusa ne \u201cIl Grande Meraviglioso e Gigante Libro di Indicibili Orrori di Squee\u201d.\nAltri personaggi.\nHappy Noodle Boy.\nC'\u00e8 anche un fumetto nel fumetto, ovvero \u201cHappy Noodle Boy\u201d, scritto e disegnato dallo stesso Johnny.\nAnne Gwish.\nAnne Gwish \u00e8 una giovane gotica che ha una propria mini-serie nella serie di Johnny. Il suo nome \u00e8 un gioco di parole con \u201canguish\u201d (angoscia). La sua storia non \u00e8 minimamente collegata a quella di Johnny, anche se vive nel suo stesso universo fittizio. La striscia che la riguarda \u00e8 in larga parte una satira alla sottocultura gotica.\nWobbly-Headed Bob.\nWobbly-Headed Bob vive in un universo separato da quello di Johnny, uno abitato da strani animaletti che, eccezion fatta per Bob, vivono in uno stato di innocenza e di beatitudine. Al contrario di loro, Bob \u00e8 un megalomane che crede di essere la persona pi\u00f9 intelligente del mondo, e l'unico che capisce la vera natura della realt\u00e0, che vede in modo interamente pessimistico. La sua visione del mondo estremamente negativa lo lascia isolato e depresso. Travolge chiunque incontri con la sua disperazione e spesso li spinge a suicidarsi o a scappare da lui inorriditi.\nTrama.\nLa storia \u00e8 raccontata tramite vignette che riflettono la mente disturbata di Johnny. Vasquez non fa differenza nella storia tra eventi oggettivi ed eventi soggettivi.\nCapitolo 1.\nLa serie inizia quando Squee si sveglia durante la notte e trova Johny nel bagno di casa sua. Dopo un confronto con l'orsetto di peluche di Squee, Shmee, Johnny se ne va, informando Squee che ora sono vicini di casa. Pi\u00f9 avanti un detective cerca di raccogliere le opinioni di Johnny riguardo alla recente serie di omicidi avvenuti in citt\u00e0. Quando l'uomo parla di un possibile caso di vampirismo, Johnny gli spiega che lui deve tenere un muro della sua casa dipinto con il sangue delle sue vittime perch\u00e9 il muro cambia colore ogni volta che si asciuga (in seguito la storia cambia e suggerisce l'idea che ci sia un mostro imprigionato che vuole liberarsi), quindi spinge a forza l'ispettore contro una finestra coperta di assi, terrorizzando Squee che passava per di l\u00e0 in sella al suo triciclo. Johnny va su tutte le furie armato di cucchiaio con i denti da forchetta (spork) nel ristorante \u201cTaco Inferno\u201d (parodia di Taco Bell), incitato da un vecchio cliente abituale che si era riferito a lui con il termine \u201cstrambo\u201d. Johnny uccide tutte le persone presenti nel locale. In seguito guarda il servizio sulla strage al notiziario. Johnny discute con Psychodoughboy e Nailbunny se dovrebbe suicidarsi o no, ma il gruppo viene distratto da un commerciante che vende medicinali contro la diarrea.\nCapitolo 2.\nJohnny cattura un uomo di nome Edgar Vargas, che Johnny riconosce come innocente e si scusa per aver bisogno del suo sangue. Vargas spiega che non ha paura di morire, grazie alla sua fede: Johnny dopo averlo ucciso non prova il suo abituale senso di soddisfazione. Johnny cattura anche una donna bellissima e le dice che lui la risparmier\u00e0 perch\u00e9 lui \u00e8 migliore di lei, ma alla fine la uccide lo stesso con una falce rendendosi conto che tutti e due sono disgustosi dentro (anatomicamente parlando). Johnny va ad un appuntamento con Devi, una cassiera in un negozio di libri; lacerato dalla sua infatuazione per la ragazza e il suo bisogno di saziare i suoi pi\u00f9 oscuri appetiti dovuti alla psicosi, Johnny tenta di pugnalarla, ma Devi riesce a scappare dopo aver quasi ucciso Johnny. Pi\u00f9 avanti nel capitolo, Johnny fa una corsa in tarda nottata ad un discount aperto 24 ore su 24 e 7 giorni su 7 per un \"Cherry Brain Freezy\" e dopo che il commesso gli dice che non pu\u00f2 averne poich\u00e9 avevano chiuso la macchina alle 2:00 (nella storia, questa parte in specifico avviene alle 2:15, come viene detto in una piccola didascalia), Johnny uccide il commesso, ma non riesce ad uccidere anche s\u00e9 stesso avendo usato l'unico proiettile per uccidere l'uomo.\nCapitolo 3.\nJohnny sta facendo una piacevole passeggiata ascoltando l'Inno alla Gioia sul suo lettore CD portatile finch\u00e9 un uomo fuori dal Cafe le Prick non lo insulta poich\u00e9 Johnny gli ha detto che non fuma. Johnny allora uccide tutte le persone presenti nel caff\u00e8, incluso l'uomo che appariva in una delle strisce di \u201cNel Frattempo...\u201d che aveva introdotto nella storia il personaggio di Devi, mentre denuncia i crimini commessi da ciascuna vittima nei suoi confronti o nei confronti della societ\u00e0 in generale. La scena finisce con Johnny che avverte i clienti rimasti di \u201cpensare velocemente, perch\u00e9 una vita lunga non \u00e8 mai una garanzia\u201d. Pochi secondi dopo si vede il Caff\u00e8 le Prick distrutto da un'improvvisa esplosione. Un uomo tenta rapisce Squee dopo che quest'ultimo si era separato dalla madre negligente nel centro commerciale, ma Johnny interviene uccidendo l'uomo (che si scopre essere un pedofilo) mentre tiene una lezione al terrorizzato Squee sull'abbietta natura delle persone. Johnny tortura un prepotente ubriacone di nome Krik con un trapano elettrico. Inoltre Johnny rapisce una coppia, Dillon e Tess, dopo che Dillon ha disturbato a Johnny la visione del film \"Delitti e segreti\". NNY capisce che non pu\u00f2 morire o venire catturato per i suoi omicidi e che i suoi pupazzi (Psychodoughboy e Nailbunny) non sono pi\u00f9 sotto il suo controllo.\nCapitolo 4.\nLa discesa di Johnny nella sua personale follia continua. Lui e Nailbunny (ora una fluttuante testa senziente) viaggiano attraverso le viscere della casa e discutono sulla natura della psicosi che affligge Johnny. Nailbunny scava psicologicamente dentro Johnny e lo rimprovera di aver trascurato la sua arte, una cosa in cui Johnny aveva davvero talento e a cui dedicava tutto il suo cuore e la sua anima (ovvero il fumetto nel fumetto Happy Noodle Boy), per focalizzarsi poi sulla pessima influenza che hanno le altre persone su di lui e viceversa. \u00c8 durante questa conversazione che vieniamo a sapere un po' di pi\u00f9 sul passato di Johnny e sulla sua relazione con Nailbunny, come sull'attuale influenza che i pupazzi hanno. Johnny si accorge che i pupazzi ora riescono a camminare da soli. Pi\u00f9 avanti, Johnny parla con Tess nella prigione fintanto che si prepara a torturare Dillon con delle scariche elettriche. Johnny uccide anche uno scarafaggio di nome Mr.Sasma, da Gregor Sasma, il protagonista del racconto breve di Franz Kafka, la Metamorfosi, con la convinzione che era tornato dall'aldil\u00e0 dopo che Johnny lo aveva gi\u00e0 ucciso tempo addietro (nonostante Tess insista che \u201cpotrebbe esserci pi\u00f9 di uno scarafaggio\u201d in quella casa). Devi ha vissuto in isolamento da quando Johnny ha tentato di pugnalarla nel capitolo 2. La sua amica Tonja (che cambier\u00e0 nome in Tenna in I Feel Sick), sta aspettando Devi per uscire quella sera, e convince Devi a chiamara Johnny. Dopo un'iniziale riluttanza lo fa; e Devi sente semplicemente: \u201c...pronto?\u201d e alla fine un ronzio, poi un forte colpo e poi ancora un urlo di dolore, spaventando a morte Devi. Johnny ha piazzato un braccio robotico al telefono con una pistola affinch\u00e9 gli sparasse se avesse provato a rispondere al telefono nuovamente, per poi ostentare la sua convinzione di essere immortale. Nel mezzo di tutto questo Psychodoughboy gli ricorda che nessuno lo ha mai chiamato prima d'ora e che nessuno lo farebbe mai. Per sorpresa di entrambi per\u00f2 il telefono squilla ancora, e Johnny felicissimo risponde. La chiamata di Devi innesca il braccio robotico sparando in testa a Johnny, apparentemente uccidendolo.\nCapitolo 5.\nKrick prova a liberare Tess prima che un mostro faccia breccia dal muro e uccida Dillon. In seguito Krick racconta a Tess come \u00e8 finito nelle grinfie di Johnny. Il mostro corre all'impazzata in una stanza piena di vittime incatenate. Tess e Krick corrono dai pupazzi. Mr.Eff \u00e8 arrabbiato per la morte accidentale di Johnny mentre Psychodoughboy ne \u00e8 contentissimo. Il mostro prende e uccide i pupazzi finch\u00e9 Tess e Krick salgono le scale fino a trovare Johnny morente. Krick schernisce Johnny, il quale sorprendentemente gli risponde. Prende in giro la forma della testa di Krick fino ad addentrarsi in un monologo disseminato da flussi di coscienza. Infuriato, Krick calpesta il cranio di Johnny finch\u00e9 il mostro apparso dal muro irrompe nella stanza. Krick corre verso la porta principale, ma mentre attraversa la soglia un tentacolo del mostro la taglia in due. Tess guarda nel vuoto e pare affrontare un'esperienza di distaccamento dal corpo. Il capitolo si chiude con il cadavere di Johnny che fluttua nello spazio steso in una sezione del pavimento.\nCapitolo 6.\nQuando l'anima di Johnny arriva in Paradiso incontra San Pietro che \u00e8 preda di una crisi vedendo ci\u00f2 che Johnny ha commesso in tutta la sua vita. Con San Pietro distratto, Johnny entra nel paradiso e trova un demone donna di nome Elise la Dannata che fa fare a Johnny il giro del paradiso. Johnny allora scopre che le anime in paradiso sono immortali e hanno poteri psichici che includono l'abilit\u00e0 di far esplodere le teste delle persone. Pi\u00f9 avanti, Johnny si ritrova davanti a Dio, che \u00e8 un pigro uomo obeso che siede in una sedia con l'aria esausta. Johnny fa alcune domande a Dio, ma non ottenendo alcuna risposta, inizia una filippica in cui da fiato alle sue frustrazioni, nonostante sia ammonito da Elise La Dannata che non \u00e8 saggio interrogare la volont\u00e0 di Dio. Nel bel mezzo della sua sfuriata, Elise lo spedisce all'Inferno. Nella sua discesa Johnny incontra Se\u00f1or Diablo, che fa fare un giro a Johnny dell'Inferno (che \u00e8 pi\u00f9 simile a una distrutta e deserta citt\u00e0 che a un fuoco inestinguibile e zolfo) e rivela che Johnny \u00e8 un \u201cnetturbino\u201d e un \u201cammasso di rifiuti\u201d, una creatura scelta per concentrare i prodotti spirituali generati dagli uomini in uno specifico oggetto o punto nello spazio, nel suo caso il muro della casa di Johnny. Una volta morto Johnny, il muro ha rilasciato l'energia negativa che si era accumulata, nel processo di distruzione-costruzione dell'universo. In seguito Johnny scopre che i tormenti all'inferno sono interamente autoinflitti dalle frivolezze da cui le persone (di cui alcune sono vittime di Johnny) erano ossessionate in vita (dall'essere dei pendolari, al formaggio sciolto, alla garza). Pi\u00f9 avanti, dopo che Johnny ha rubato una lunga giacca nera, da un negozio di cui ha ucciso il proprietario, Se\u00f1or Diablo riappare spiegando a Johnny che pu\u00f2 essere resuscitato e riportato al suo piano dell'esistenza. Prima che se ne possa andare per\u00f2 Diablo chiede a Johnny se vuole conoscere il vero scopo della sua vita, il vero significato della sua vita, ma Johnny \u00e8 talmente concentrato sul brutto abbinamento con la sua nuova giacca che non gli presta attenzione, e la scena si chiude con Johnny che scompare prima che gli sia rivelato ci\u00f2 che Diablo aveva da dirgli. Johnny allora viene riportato in vita, con tutti i capelli bruciati tranne per un paio di \u201ccorni\u201d, e si ritrova di nuovo in casa sua, ma senza tutte le sue voci interiori (rappresentate dai pupazzi) eccetto per \"Bub Burger Boy\" soprannominato \u201cla Reverenda Bistecca\u201d. Johnny non sa se \u00e8 veramente morto o ha sognato o era in preda a qualche tipo di allucinazione e si domanda a voce alta se \u00e8 ancora un maniaco omicida, trovando subito risposta al nascere del desiderio di catturare una \"cheerleader\" per tagliarle le gambe, per il puro piacere di farlo. Infine, vediamo Johnny sostare di fronte ad un discount per comprare una \u201cFruity Pop\u201d, quando un ladro fa irruzione nel negozio e spara al commesso.\nCapitolo 7.\nA dispetto di tutto quello che gli \u00e8 capitato, e anche a dispetto del suo ruolo di \u201cnetturbino\u201d, Johny decide di diventare senza emozioni come un insetto, e di non essere lagato a niente eccetto al minimo essenziale che lo tiene in vita. Un giorno, un killer imitatore di Johnny chiamato \u201cJimmy\u201d fa visita a Johnny e gli confessa una serie di omicidi, incluso uno stupro menzionato tempo prima a Johnny da Tess, che fa talmente infuriare Johnny da spingerlo ad ammazzare Jimmy brutalmente con un rampino e a spaccare la sua testa con una mazza. Dopo ci\u00f2 Johnny prova a chiamare Devi con un messaggio registrato, ma lei lo attacca verbalmente. In seguito Johnny discute con \u201cla Reverenda Bistecca\u201d, il quale lo sollecita a piegarsi alle sue emozioni e bisogni, siano essi fisici o di altra natura, ma la voce di Nailbunny lo esorta a resistere. Johnny uccide un mendicante che gli chiedeva dei soldi per una birra piantandogli una freccia nella schiena con appesa la scritta \u201cdammi un calcio\u201d. Johnny fa visita a Squee e dice al ragazzo che presto se ne andr\u00e0 per una vacanza, ma mentre sta facendo ci\u00f2, il padre di Squee si fa avanti e inizia a dire a Squee in tono calmo quanto sia orribile la sua vita e quanto Squee non sia voluto dalla famiglia. Johnny allora colpisce la schiana del padre di Squee con un robot giocattolo per farlo smettere di parlare, poi d\u00e0 l'addio a Squee. La serie si conclude con Johnny seduto su un dirupo che guarda la citt\u00e0, scrivendo sul suo diario, con la speranza di divenire presto \u201cfreddo come il raggio di luna\u201d che ora illumina le pagine del suo diario.\nSpin-off.\nJohnny il Maniaco Omicida produsse due spin-off: una serie composta da quattro fascicoli intitolata Squee! e un fumetto a soli due episodi chiamato I Feel Sick. La versione formato libro di Squee chiamato \u201cIl Grande Meraviglioso e Gigante Libro di Indicibili Orrori di Squee\u201d, include i filler tagliati nella Versione Integrale. Johnny ha dei cameo alla fine di Squee e nel secondo capitolo di I Feel Sick.\nFiller.\nJohnny il Maniaco Omicida d\u00e0 avvio a molti Filler, i quali per la maggior parte non hanno niente a che vedere con la storia principale. Johnny il Maniaco Omicida:Versione Integrale contiene: Happy Noodle Boy, Annunci di Servizio Pubblico, e Anne Gwish mentre \u201cIl Grande Meraviglioso e Gigante Libro di Indicibili Orrori di Squee\u201d include Wobbly-Headed Bob, Nel frattempo... e Vere Storie di Drammi Umani.\nAnnunci di Servizio Pubblico.\nIn alcuni capitoli, compare \u201cAnnunci di Servizio Pubblico\u201d (Public Service Announcement) che \u00e8 una parodia delle pubblicit\u00e0 della televisione che trattano temi come la gravidanza in giovane et\u00e0 e l'abuso di sostanze stupefacenti.\nNel frattempo....\nIn una delle strisce di \u201cNel frattempo...\u201d (\"Meanwhile\"...) un gruppo di pi\u00f1atas prende vita per vendicarsi di una ragazza che per il suo compleanno aveva distrutto uno di loro. In un altro, due antichi dei della guerra gestiscono due scuole elementari per guardie di frontiera per riprodurre un'epica battaglia. In un altro ancora, una ragazza gotica na\u00efve, un personaggio che appare anche in I Feel Sick, sogna di diventare un vampiro sexy come quelli che si trovano in Cronache dei vampiri, ma si trasforma invece in una cosa pi\u00f9 assomigliante al Conte Orlok. In un'altra delle strisce di \u201cNel Frattempo...\u201d appare un uomo nervoso, che ha un appuntamento con Devi D., mentre sta tentando di nascondere un esplosivo attacco di diarrea. Infine in un'altra delle strisce appare Jhonen Vasquez stesso.\nVere Storie di Drammi Umani.\nLa striscia chiamata \u201cVere Storie di Drammi Umani\u201d (True Tales of Human Drama) parla di argomenti quali ad esempio: un bambino che esplode, un aereo che si schianta su un autobus pieno di boy scout, e un uomo che soffiandosi il naso fa uscire una cosa talmente orribile che un prete gli ordina di gettarsi da un palazzo.\nMerchandise.\nLungo gli anni, la Slave Labor Graphics ha venduto articoli incentrati su Johnny il Maniaco Omnicida come ad esempio vestiti, poster e giocattoli. Inoltre la casa editrice del fumetto ha realizzato un sinistro giocattolo schiacciabile, mostrato per la prima volta nel capitolo quarto della serie di Johnny, come parte della sua compagna promozionale per I Feel Sick. Alcuni anni fa era in via di sviluppo un boccale con la forma del mostro apparso dal muro della casa di Johnny con il logo della \u201cquestion sleep\u201d impresso."}
{"id": "4802439", "revid": "1725819", "url": "https://it.wikipedia.org/wiki?curid=4802439", "title": "Mediaset 3", "text": "Mediaset 3 \u00e8 uno dei multiplex della televisione digitale terrestre a copertura nazionale presenti nel sistema DVB-T italiano. Appartiene a EI Towers S.p.A. interamente posseduta da 2i Towers S.r.l., a sua volta controllata al 100% da 2i Towers Holding S.r.l., che \u00e8 partecipata per il 40% da Mediaset e per il 60% da F2i TLC 1 S.r.l..\nCaratteristiche.\nIl Mediaset 3 trasmette in SFN sul canale 38 della banda UHF V, a eccezione della Sardegna dove trasmette sui canali 29 della banda UHF IV e 38 della banda UHF V e della Calabria meridionale e della Sicilia dove trasmette sul canale 24 della banda UHF IV.\nServizi.\nCanali televisivi.\nSul multiplex Mediaset 3 sono presenti canali televisivi del gruppo Mediaset in chiaro."}
{"id": "4802442", "revid": "599013", "url": "https://it.wikipedia.org/wiki?curid=4802442", "title": "Gaston Rouxel", "text": "Carriera.\nNazionale.\nPartecip\u00f2 con la propria nazionale ai Giochi olimpici del 1948."}
{"id": "4802443", "revid": "110157", "url": "https://it.wikipedia.org/wiki?curid=4802443", "title": "Cattedrale di Sant'Isidoro (Valga)", "text": "La cattedrale di Sant'Isidoro (in estone: \"Issidori peakirik\") \u00e8 la cattedrale ortodossa di Valga, in Estonia, \u00e8 sede dell'Patriarcato di Tallinn afferente alla Chiesa ortodossa apostolica estone.\nLa chiesa \u00e8 stata edificata in mattoni rossi e gialli tra il 1897 ed il 1898, anno anche della sua consacrazione."}
{"id": "4802449", "revid": "1543377", "url": "https://it.wikipedia.org/wiki?curid=4802449", "title": "NHL Winter Classic 2014", "text": "L'NHL Winter Classic 2014, conosciuta per motivi di sponsorizzazione come Bridgestone Winter Classic, \u00e8 stata la sesta edizione dell'NHL Winter Classic, partita a cadenza annuale di hockey su ghiaccio all'aperto organizzata della National Hockey League (NHL). Svoltasi il 1 gennaio 2014 al Michigan Stadium di Ann Arbor, in Michigan, la partita valevole per la regular season vide affrontarsi i Detroit Red Wings, padroni di casa, ed i Toronto Maple Leafs, questi ultimi alla loro prima partecipazione all'evento; i Red Wings infatti vinsero l'edizione del 2009 contro i Chicago Blackhawks. I Toronto Maple Leafs superarono i Detroit Red Wings con il punteggio di 3-2 agli shootout, e grazie a questo successo li scavalcarono in classifica nella Metropolitan Division.\nIn origine la gara si sarebbe dovuta svolgere nel giorno di Capodanno del 2013, tuttavia la gara fu rimandata a causa del lockout che dimezz\u00f2 la stagione 2012-2013. La partita fu la prima di sei gare disputate all'aperto nel corso della stagione regolare 2013-14, fra le quali quattro gare della NHL Stadium Series e la terza edizione dell'Heritage Classic. Le sei gare outdoor, trasmesse sui network nordamericani, servirono a riempire il vuoto lasciato dalla mancanza dell'All-Star Game a causa della concomitanza con i XXII Giochi olimpici invernali di So\u010di.\nOrganizzazione.\nAnnuncio iniziale.\nDopo il successo del \"The Big Chill at the Big House\" al Michigan Stadium l'11 dicembre 2010, quando i Michigan Wolverines sconfissero i Michigan State Spartans per 5-0 di fronte a 104.173 spettatori, nacque l'idea di ospitare un'edizione dell'NHL Winter Classic. L'8 febbraio 2012 l'Universit\u00e0 del Michigan inizi\u00f2 ufficialmente a trattare con la NHL circa l'organizzazione del Winter Classic. Il giorno successivo la NHL annunci\u00f2 al Comerica Park che il Winter Classic 2013 si sarebbe giocato al Michigan Stadium, mentre alcuni incontri della OHL e della AHL si sarebbero disputato proprio presso il Comerica Park.\nCancellazione e rinvio.\nIl 2 novembre 2012 la NHL cancell\u00f2 l'edizione del Winter Classic a causa del lockout. La lega annunci\u00f2 in anticipo la cancellazione per evitare di pagare una penale contenuta nel contratto con l'Universit\u00e0 per la concessione del Michigan Stadium. Durante l'annuncio il Deputy Commissioner della NHL Bill Daly dichiar\u00f2 che nel 2014 il Winter Classic e gli eventi correlati si sarebbero svolti comunque ad Ann Arbor e a Detroit, confermando la sfida fra Maple Leafs e Red Wings. La partita fu presentata ufficialmente il 7 aprile 2013.\nL'evento sarebbe stato il primo Winter Classic disputato in due diversi impianti. Il Winter Classic si sarebbe giocato al Michigan Stadium di Ann Arbor, il pi\u00f9 grande impianto sportivo non motoristico del Nordamerica. Invece presso il Comerica Park di Detroit si sarebbe costruita un'altra pista per ospitare l'Hockeytown Winter Festival e l'NHL Alumni Showdown. In precedenza nessun Winter Classic era stato disputato in uno stadio dedicato al solo college football, ma in impianti di squadre professionistiche della Major League Baseball e della National Football League.\nLa sfida Red Wings-Maple Leafs, due delle franchigie originarie Original Six, rappresenta la prima gara nella storia dell'evento fra una franchigia statunitense ed una canadese; prima di allora infatti il Winter Classic era riservato a squadra americane, mentre l'Heritage Classic a quelle canadesi. Inoltre a causa del nuovo riallineamento delle squadre deciso prima dell'inizio della stagione 2013-14 i Red Wings and Maple Leafs diventarono anche rivali divisionali; fino all'anno prima i Red Wings erano inseriti nella Western Conference.\nHockeytown Winter Festival.\nIl Comerica Park, nel centro di Detroit, fu sede degli eventi dell'Hockeytown Winter Festival, due settimane di appuntamenti che precedettero l'NHL Winter Classic del 2014. Fra le diverse manifestazioni il 27-28 dicembre 2013 si svolse un quadrangolare fra formazioni universitarie vinto dai Western Michigan Broncos. Il 29 dicembre invece si giocarono due gare della Ontario Hockey League, la prima fra Windsor Spitfires e Saginaw Spirit, mentre la seconda fra London Knights e Plymouth Whalers. Queste furono le prime gare di stagione regolare all'aperto della OHL. Gli Spitfires vinsero la prima gara per 6-5, mentre nell'altra i Whalers vinsero ai rigori per 2-1. Il 30 dicembre di fronte a 20.337 spettatori si gioc\u00f2 il settimo AHL Outdoor Classic fra le squadre AHL affiliate ai Detroit Red Wings e ai Toronto Maples Leafs, rispettivamente i Grand Rapids Griffins e i Toronto Marlies. Ai rigori vinsero i Marlies per 4-3."}
{"id": "4802454", "revid": "1100311", "url": "https://it.wikipedia.org/wiki?curid=4802454", "title": "Andrea Maccoppi", "text": "Biografia.\n\u00c8 figlio di Stefano Maccoppi, difensore che ha giocato in Serie A negli anni ottanta e novanta con , e .\nCaratteristiche tecniche.\nFisicamente esile, gioca come centrocampista centrale con compiti prevalentemente di regista.\nCarriera.\nInizia nelle giovanili della (dove \u00e8 allenato dal padre) e poi in quelle del , con cui esordisce in Serie B l'11 giugno 2005 sul campo dell'Hellas Verona. Colleziona un'ulteriore presenza nel campionato 2005-2006, prima di essere ceduto in prestito dapprima al , nel campionato 2006-2007, e poi al l'anno successivo. Nel gennaio 2008 rientra a Piacenza, con cui scende in campo all'ultima giornata contro il .\nNell'estate 2008 passa in prestito al Pizzighettone, nuovamente in Serie C2, venendo impiegato con continuit\u00e0. Tornato ancora al Piacenza, viene messo fuori rosa da Massimo Ficcadenti fino alla scadenza del contratto, dato che la societ\u00e0 non intendeva confermarlo. Lascia quindi Piacenza e dopo un periodo di prova firma per il Locarno, squadra partecipante alla Challenge League svizzera nella quale gioca per due campionati, indossando anche la fascia di capitano.\nNel 2012 si trasferisce al Vaduz, anch'essa partecipante al campionato svizzero. Con la squadra della capitale conquista la Coppa del Liechtenstein nel 2013 e la promozione in Super League l'anno successivo. L'esperienza \u00e8 condizionata da un serio infortunio ai legamenti del ginocchio, che lascia Maccoppi a lungo ai margini della prima squadra. Nel giugno 2014 viene ingaggiato dal Chiasso, allenato dall'ex nazionale Gianluca Zambrotta e militante anch'esso in Challenge League.\nPer la stagione 2016-2017 viene ingaggaiato dal Losanna neopromosso in Super League dove rimane per due stagioni.\nDopo la retrocessione del Losanna in Challenge League, nel luglio 2018 passa al Servette nella stessa categoria dove contribuisce alla promozione in Super League 2019-2020.\nNell'estate del 2020 torna, in prestito, al , militante in Challenge League."}
{"id": "4802455", "revid": "767487", "url": "https://it.wikipedia.org/wiki?curid=4802455", "title": "Saturday's Hero", "text": "Saturday's Hero \u00e8 un film del 1951 diretto da David Miller.\n\u00c8 un film drammatico a sfondo sportivo statunitense con John Derek, Donna Reed, Sidney Blackmer e Alexander Knox. \u00c8 basato sul romanzo del 1949 \"The Hero\" di Millard Lampell.\nProduzione.\nIl film, diretto da David Miller su una sceneggiatura di Millard Lampell e Sidney Buchman e un soggetto dello stesso Lampell (autore del romanzo), fu prodotto da Buddy Adler per la Columbia Pictures e girato dal 12 giugno al 9 settembre 1950. Il titolo di lavorazione fu \"The Hero\".\nDistribuzione.\nIl film fu distribuito negli Stati Uniti nel settembre del 1951 (premi\u00e8re a New York l'11 settembre) al cinema dalla Columbia Pictures.\nAltre distribuzioni:"}
{"id": "4802456", "revid": "827882", "url": "https://it.wikipedia.org/wiki?curid=4802456", "title": "Alma Taylor", "text": "Occhi azzurri, capelli castani, inizi\u00f2 a recitare come attrice bambina in una popolare serie di cortometraggi in coppia con Chrissie White, diventando quindi una delle attrici pi\u00f9 note e amate del Regno Unito all'epoca del cinema muto.\nBiografia.\nFu una delle star della Hepworth, la casa di produzione per cui gir\u00f2 la maggior parte dei suoi film. Esord\u00ec sullo schermo nel 1908 a 13 anni e fu diretta spesso dallo stesso Cecil M. Hepworth, orgoglioso che l'attrice non usasse trucco quando veniva fotografata dalla cinepresa. Come attrice bambina Alma Taylor fece coppia fissa con Chrissie White in numerose pellicole (pi\u00f9 di settanta cortometraggi) della serie \"Tilly &amp; Sally\", girati tra il 1910 e il 1915 che la resero molto popolare nel Regno Unito. Ad Alma Taylor fu affidato il ruolo di Tilly mentre Chrissie divent\u00f2 per tutti solo Sally. Le due terribili ragazzine, sullo schermo, ne combinavano di tutti i colori, divertendosi a mettere a soqquadro la vita pi\u00f9 o meno pacifica degli altri abitanti del loro paese immaginario.\nTaylor continu\u00f2 a recitare con successo come giovane attrice, venendo nominata dal \"Daily News\" nel 1924 come la top star britannica insieme a Betty Balfour. Quando nel 1926 Hepworth si ritir\u00f2, Alma Taylor fu la protagonista del suo ultimo film, \"The House of Marney\".\nAll'avvento del sonoro, la carriera dell'attrice sub\u00ec una battuta d'arresto quando si vide relegata a ruoli di contorno di scarsa rilevanza. Negli anni cinquanta, Alma Taylor, dopo aver lasciato il cinema nel 1936, torn\u00f2 a recitare, apparendo anche in televisione.\nEra sposata a Leonard Avery.\nMorte.\nAlma Taylor mor\u00ec a Londra per un ictus il 23 gennaio 1974 a 79 anni. Venne cremata e le ceneri furono consegnate a familiari e amici."}
{"id": "4802464", "revid": "2110845", "url": "https://it.wikipedia.org/wiki?curid=4802464", "title": "Louis Provelli", "text": "Carriera.\nNazionale.\nHa collezionato una presenza con la propria Nazionale."}
{"id": "4802467", "revid": "96141560", "url": "https://it.wikipedia.org/wiki?curid=4802467", "title": "Gaetano Vincenzo Vicari", "text": "Biografia.\nSi \u00e8 laureato nel 1982 in Lingue e Letterature Straniere Moderne presso l'Universit\u00e0 degli Studi della Calabria. Ha seguito un corso di perfezionamento ad Annecy sempre nel 1982. Ha insegnato lingua italiana a Nancy, frequentandone la II Universit\u00e0. \u00c8 docente di Lingua e Letteratura Francese. Dal 2004 \u00e8 tutor di Dialettologia Italiana nella sede universitaria decentrata di Gela del Corso di Laurea in Scienze della Comunicazione dell'ateneo di Catania. \u00c8 tra i redattori delle riviste letterarie \"Lunarionuovo\" e \"Art&amp;libri\"."}
{"id": "4802469", "revid": "599013", "url": "https://it.wikipedia.org/wiki?curid=4802469", "title": "The Little Flower Girl", "text": ""}
{"id": "4802470", "revid": "2128848", "url": "https://it.wikipedia.org/wiki?curid=4802470", "title": "Processo Karrick", "text": "Il processo Karrick \u00e8 un processo di carbonizzazione a bassa temperarura (in inglese \"low-temperature carbonization\", LTC) e di pirolisi di materiali carboniosi. Sebbene destinato primariamente alla carbonizzazione del carbone, pu\u00f2 essere usato anche per il trattamento di scisto bituminoso, di lignite o di qualsiasi materiale carbonioso. Tali materiali sono riscaldati da 450 a 700\u00a0\u00b0C in assenza di aria per distillare combustili sintetici-petrolio non convenzionale e syngas. Il processo potrebbe essere usato per la liquefazione del carbone come pure per la produzione di semicoke. Questa tecnica fu messa a punto dallo specialista di sciti bituminosi Lewis Cass Karrick dello United States Bureau of Mines negli anni 1920.\nStoria.\nIl processo Karrick processo fu inventato dallo statunitense Lewis Cass Karrick negli anni 1920. Sebbene Karrick non abbia inventato la carbonizzazione a bassa temperatura del carbone in quanto tale, perfezion\u00f2 le tecnologie esistenti dando luogo al processo Karrick. La storta usata per il processo Karrick si basava sulla Nevada-Texas-Utah Retort, usata per l'estrazione dello scisto bituminoso.\nNel 1935, un impianto pilota di carbonizzazione a bassa temperatura Karrick fu costruito nel laboratorio di ricerca suo carbone nell'Universit\u00e0 dello Utah. Impianti di trattamento di dimensioni commerciali furono messi in funzione durante gli anni 1930 in Colorado, Utah e Ohio. Durante la Seconda guerra mondiale, un impianto di tratramento simile fu messo in funzione dalla Marina degli Stati Uniti. In Australia, durante la Seconda guerra mondiale gli impianti del processo Karrick furono usati per l'estrazione degli scisti bituminosi nel Nuovo Galles del Sud. Negli anni 1950-1970, la tecnologia fu usata dalla Rexco Company nel suo impianto di Snibston a Coalville nel Leicestershire (Inghilterra).\nProcesso.\nIl processo Karrick \u00e8 un processo di carbonizzazione a bassa temperatura, che usa una storta ermetica. Per la produzione su scala commerciale, era utilizzata una storta di circa 90\u00a0cm di diametro e 6 m di altezza. Il processo di carbonizzazione durava circa 3 ore.\nVapore surriscaldato viene iniettato ininterrottamente dalla sommit\u00e0 della storta riempita di carbone. All'inizio, a contatto con il carbone freddo, il vapore si condensa in acqua fungendo da agente pulente. Mentre la temperatura del carbone sale, inizia la distillazione distruttiva. Il carbone \u00e8 riscaldato da 450 a 700\u00a0\u00b0C in assenza di aria. La temperatura di carbonizzazione \u00e8 inferiore in confronto a quella da 800 a 1.000\u00a0\u00b0C per la produzione di coke metallurgico. La temperatura inferiore ottimizza la produzione di catrami di carbone pi\u00f9 ricchi di idrocarburi pi\u00f9 leggeri rispetto al normale catrame di carbone e perci\u00f2 adatti per la trasformazione in combustibili. L'acqua, il petrolio, il catrame di carbone e il syngas che ne risultano fuoriescono dalla storta attraverso valvole di uscita poste sul fondo. Il residuo (carbone vegetale o semicoke) rimane nella storta. Mentre i liquidi prodotti sono per la maggior parte un sottoprodotto, il semicoke \u00e8 il prodotto principale, un carbone solido e senza fumo.\nIl processo di carbonizzazione a bassa temperatura Karrick non genera anidride carbonica, ma produce effettivamente una significativa quantit\u00e0 di monossido di carbonio.\nProdotti.\nNel processo Karrick, 1\u00a0tonnellata corta (907\u00a0kg) di carbone rende fino a 1\u00a0barile di petroli e catrami di carbone (12% in peso), e produce 85 m\u00b3 di gas illuminante e 680\u00a0kg di carbone vegetale o di semicoke solidi senza fumo (per una tonnellata metrica, 0,175\u00a0m\u00b3 di petroli e di catrami di carbone, 95\u00a0m\u00b3 di gas e 750\u00a0kg di semicoke). Dal carbone sono ottenibili rendimenti in volume approssimativamente del 25% di benzina, del 10% di cherosene e del 20% di olio combustibile di buona qualit\u00e0. La benzina ottenuta dal carbone mediante il processo Karrick combinato con la piroscissione e la raffinazione \u00e8 uguale per qualit\u00e0 alle benzine con piombo tetraetile. Maggiore potenza si sviluppa nei motori a combustione interna e un aumento del risparmio di carburante approssimativamente del 20% \u00e8 ottenibile in condizioni operative identiche.\nIl semicoke pu\u00f2 essere usato per le caldaie per riscaldamento e il carbone coke nelle fonderie di acciaio genera pi\u00f9 calore del carbone grezzo e pu\u00f2 essere convertito in gas d'acqua. A sua volta, il gas d'acqua pu\u00f2 essere convertito in petrolio gas mediante il processo Fischer-Tropsch. Il gas illuminante della carbonizzazione a bassa temperatura Karrick genera maggiore contenuto energetico del gas naturale. Le scorie fenoliche sono usate dall'industria chimica come materie prime per plastiche, ecc. L'energia elettrica pu\u00f2 essere cogenerata al costo nominale delle attrezzature.\nSostenibilit\u00e0 economica.\nGli oli, incluso il petrolio, sono stati a lungo estratti dal carbone. Gli impianti di produzione chiusero negli anni 1880 semplicemente perch\u00e9 il petrolio greggio divenne pi\u00f9 economico della liquefazione del carbone. La capacit\u00e0 produttiva stessa, tuttavia, non \u00e8 mai scomparsa. Otto anni di collaudo di impianti pilota da parte di Karrick dimostrano che stati, grandi citt\u00e0 e perfino citt\u00e0 pi\u00f9 piccole potrebbero fabbricare il proprio gas e generare la propria elettricit\u00e0.\nUn impianto e una raffineria petrolifera da 30\u00a0tonnellate mostreranno un profitto al di l\u00e0 e al di sopra di tutti i costi operativi e di capitale e i prodotti si venderanno a prezzi attraenti per prodotti equivalenti. Il settore privato non dovrebbe richiedere sovvenzioni, ma non in concorrenza con quelli che \"scremano\" il petrolio dal carbone e vendono il combustibile residuo senza fumo alle centrali elettriche.\nIl combustibile liquido pi\u00f9 economico ricavato dal carbone si avr\u00e0 quando sar\u00e0 trattato mediante carbonizzazione a bassa temperatura sia per i combustibili liquidi che per l'energia elettrica. Come prodotto terziario del processo di distillazione del carbone, l'energia elettrica pu\u00f2 essere generata con un costo minimo delle attrezzature. Un impianto di carbonizzazione a bassa temperatura Karrick con una capacit\u00e0 giornaliera di 1\u00a0kiloton di carbone produce vapore sufficiente per generare 100.000 kilowattora di potenza elettrica senza extra costi che superano l'investimento di capitale per le attrezzature elettriche e la perdita di temperatura del vapore quando passa attraverso le turbine. Il costo del processo per il vapore potrebbe essere basso in quanto questo vapore potrebbe essere ricavato dalla capacit\u00e0 fuori picco delle caldaie o dalle turbine nelle stazioni elettriche centrali. Il combustibile per il vapore e il surriscaldamento sarebbe conseguentemente ridotto in termini di costo.\nVantaggi e svantaggi.\nIn confronto al processo Bergius, il processo Karrick \u00e8 pi\u00f9 economico, richiede meno acqua e distrugge meno il valore termico (una met\u00e0 di quello del processo Bergius). Il combustibile di semicoke senza fumo, quando viene bruciato in una grata aperta o nelle caldaie, fornisce dal 20 al 25% di calore in pi\u00f9 del carbone grezzo. Il gas illuminante dovrebbe fornire pi\u00f9 calore del gas naturale per unit\u00e0 di calore contenuta a causa della maggiore quantit\u00e0 di carbonio combinato e della minore diluizione dei gas di combustione con il vapore acqueo."}
{"id": "4802472", "revid": "287204", "url": "https://it.wikipedia.org/wiki?curid=4802472", "title": "Valerija Solov'\u00ebva", "text": "Carriera.\nDopo una discreta carriera da juniores, \u00e8 approdata al professionismo riuscendo nel 2013 a conquistare come singolarista la 163\u00aa posizione nel ranking mondiale. In doppio si \u00e8 aggiudicata due titoli.\nIn Fed Cup ha giocato due incontri, riportando una vittoria e una sconfitta."}
{"id": "4802473", "revid": "767487", "url": "https://it.wikipedia.org/wiki?curid=4802473", "title": "Robert Szczepaniak", "text": "Carriera.\nNazionale.\nHa collezionato cinque presenze con la propria Nazionale."}
{"id": "4802474", "revid": "1573940", "url": "https://it.wikipedia.org/wiki?curid=4802474", "title": "Coris atlantica", "text": "Coris atlantica \u00e8 un pesce di acqua salata appartenente alla famiglia Labridae.\nDistribuzione e habitat.\nNon ha un areale particolarmente esteso; proviene dalle barriere coralline di Capo Verde, nell'oceano Atlantico. Nuota prevalentemente in aree ricche di vegetazione acquatica come le praterie di fanerogame marine, spesso con fondo roccioso, in aree vicine alla costa.\nDescrizione.\nPresenta un corpo allungato con la testa dal profilo abbastanza appuntito. La pinna caudale ha il margine arrotondato. Le differenze tra esemplari giovanili e adulti sono abbastanza marcate.\nI giovani hanno una colorazione marrone chiara-arancione, a volte rosata sul ventre pallido. Dalla testa partono due strisce orizzontali azzurre, una pi\u00f9 spessa che passa sopra all'occhio, un'altra meno evidente che passa a circa met\u00e0 del corpo, che terminano sul peduncolo caudale, dove c'\u00e8 una piccola macchia nera. Le pinne sono trasparenti. I maschi adulti, invece, hanno la testa verde e gli occhi arancioni. Il corpo \u00e8 prevalentemente azzurro, con due strisce orizzontali dai margini irregolari di colore blu, come la pinna caudale. La pinna dorsale e la pinna anale sono basse e lunghe.\nBiologia.\nAlimentazione.\nSi nutre di piccoli invertebrati marini.\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova. Si suppone che come \"C. julis\", specie che ha abitudini molto simili, sia ermafrodita.\nConservazione.\nQuesta specie viene pescata abbastanza raramente e quindi viene classificata come \"a rischio minimo\" (LC) dalla lista rossa IUCN."}
{"id": "4802475", "revid": "287204", "url": "https://it.wikipedia.org/wiki?curid=4802475", "title": "Aston Martin Racing", "text": "L'Aston Martin Racing \u00e8 una squadra motoristica inglese formatasi nel 2004 come collaborazione tra la casa automobilistica Aston Martin e il gruppo ingegneristico Prodrive.\nStoria.\nLa nascita del reparto corse Aston Martin e i suoi primi debutti.\nNel 2004, Aston Martin assembla il suo reparto corse ufficiale partecipando con vari modelli alla European Le Mans Series e alla 1000 km del N\u00fcrburgring vincendo nel 2009. I modelli principali sono la Lola B09/60, partecipante alla 24 Ore di Le Mans, e vari modelli della serie Gran Turismo, quali: \n\u00c8 prevista inoltre la produzione di una Aston Martin V12 Zagato per le competizioni, forse in sostituzione alla Vantage GTE, ritenuta troppo pericolosa e difficile da controllare sul bagnato dalla stessa casa automobilistica, a causa della trazione posteriore. \nAston Martin nel WEC con una squadra ufficiale.\nLa casa automobilistica ha partecipato spesso ai campionati Endurance della serie Le Mans (per la prima volta nel 1956 col modello DBR1 dove per\u00f2 non vinse) e ha riportato diverse vittorie; alcuni piloti hanno perso la vita guidando per la casa dalle 2 ali il 22 giugno 2013, Allan Simonsen, a bordo della Vantage GTE, ha perso la vita in un incidente nella prima mezz'ora di gara alla curva Tetre Rouge del tracciato francese della Sarthe. Nelle stagioni successive Aston Martin non ha portato molti risultati soddisfacenti vincendo solo qualche titolo piloti nel 2014 e nel 2017. Nel 2018 Aston Martin presenta una nuova versione della Vantage presentando anche una nuova versione la Vantage AMR (come sostituta della Vantage V8), la prima stagione con una vettura interamente nuova \u00e8 stat difficile terminando ultima nel campionato costruttori per le GT Endurance; nella stagione 8 del WEC, Aston Martin conclude con le sue 3 vetture in prima, terza e ottava posizione vincendo il titolo costruttori. Nel dicembre 2020 Aston Martin ufficializza la chiusura del programma GT Factory nelle categorie endurance, ma rimanendo come fornitore tecnico per le squadre private."}
{"id": "4802480", "revid": "767487", "url": "https://it.wikipedia.org/wiki?curid=4802480", "title": "L'assalto delle frecce rosse", "text": "L'assalto delle frecce rosse (\"Slaughter Trail\") \u00e8 un film del 1951 diretto da Irving Allen.\n\u00c8 un western statunitense con Brian Donlevy, Gig Young, Virginia Grey e Andy Devine.\nProduzione.\nIl film, diretto da Irving Allen su una sceneggiatura di Sid Kuller e Oliver Crawford, fu prodotto dallo stesso Allen tramite la Irving Allen Productions e girato nel ranch di Corriganville a Simi Valley e nei Motion Picture Center Studios in California, da gennaio a febbraio e nel giugno del 1951. Inizialmente il ruolo del capitano Dempster era stato interpretato da Howard Da Silva; a causa dei problemi di Da Silva con la Commissione per le attivit\u00e0 antiamericane, la RKO, che aveva da poco acquistato il film dalle mani della Eagle-Lion, fece rigirare le scene con Dempster facendole interpretare da Brian Donlevy.\nDistribuzione.\nIl film fu distribuito con il titolo \"Slaughter Trail\" negli Stati Uniti nell'ottobre 1951 (premi\u00e8re a ottobre l'11 ottobre) al cinema dalla RKO Radio Pictures.\nAltre distribuzioni:"}
{"id": "4802483", "revid": "46931", "url": "https://it.wikipedia.org/wiki?curid=4802483", "title": "Slaughter Trail", "text": ""}
{"id": "4802491", "revid": "406204", "url": "https://it.wikipedia.org/wiki?curid=4802491", "title": "Chirurgia mini-invasiva", "text": ""}
{"id": "4802492", "revid": "843466", "url": "https://it.wikipedia.org/wiki?curid=4802492", "title": "Syracus\u00e6", "text": ""}
{"id": "4802496", "revid": "1543377", "url": "https://it.wikipedia.org/wiki?curid=4802496", "title": "William Fawcett (botanico)", "text": "\u00c8 stato coautore del testo \"Flora of Jamaica\".\nBiografia.\nFawcett era Direttore dei giardini botanici della Giamaica dal 1887 al 1908. Egli rientr\u00f2 in Gran Bretagna ove lavor\u00f2 con Alfred Barton Rendle nella stesura dei primi volumi di \"Flora of Jamaica\"."}
{"id": "4802504", "revid": "298229", "url": "https://it.wikipedia.org/wiki?curid=4802504", "title": "Maria Piantanida", "text": "Biografia.\nDi professione maestra elementare dal 1922 e insegnante di educazione fisica, fu nove volte campionessa italiana, tra il 1923 e il 1924, in sette differenti specialit\u00e0 dell'atletica leggera. Partecip\u00f2 alla prima edizione dei campionati italiani assoluti di atletica leggera aperti alla partecipazione di atlete donne.\nFu una pioniera della pallacanestro (all'epoca \"palla al cesto\") femminile in Italia, quando questo sport era riservato quasi esclusivamente agli uomini in quanto poco femminile. Vinse quattro campionati italiani organizzati dalla FIAF tra il 1925 e il 1928, sempre con la maglia della Pro Patria, e arriv\u00f2 anche a disputare una gara con una selezione italiana che il 29 luglio 1928 affront\u00f2 la squadra di Edmonton.\nDal 1931 al 1956 diresse e allen\u00f2 le squadre di ginnastica femminile della Societ\u00e0 Ginnastica Pro Patria et Libertate di Busto Arsizio. Partecip\u00f2 ai Giochi olimpici di Berlino 1936 in qualit\u00e0 di capitana della squadra italiana femminile di ginnastica, che comprendeva anche quattro ginnaste della Pro Patria: Annamaria e Vittoria Avanzini, Clara Bimbocci e Giannina Guaita.\nA Maria Piantanida \u00e8 intitolato il palazzetto dello sport di Busto Arsizio, inaugurato nel 1997."}
{"id": "4802505", "revid": "1226", "url": "https://it.wikipedia.org/wiki?curid=4802505", "title": "Il Conquisto di Granata", "text": ""}
{"id": "4802506", "revid": "72396", "url": "https://it.wikipedia.org/wiki?curid=4802506", "title": "Oussama Khatib", "text": "Biografia.\nKhatib ha studiato all'Universit\u00e0 di Montpellier, dove ha ottenuto un B.S. in \"Scienze\" nel 1972, e un Master of Science in \"Elettronica, elettrotecnica e automatica\" nel 1974. \u0301Ha studiato, quindi, alla \"SupA\u00e9ro\" (\"\u00c9cole nationale sup\u00e9rieure de l'a\u00e9ronautique et de l'espace\") di Tolosa, dove ha completato un diploma di \"Automatica avanzata\" nel 1976 e un Ph.D. in \"Automatica e sistemi\" nel 1980.\nDal 1981 al 1989 \u00e8 stato \"Senior/Research Associate\" presso il \"Computer Science Department\" della Stanford University; presso lo stesso dipartimento, dal 1990 al 1999, \u00e8 stato professore associato, mentre dal 2000 \u00e8 professore ordinario. Dal 1990 \u00e8 anche affiliato presso il dipartimento di ingegneria meccanica della stessa universit\u00e0.\nTiene vari insegnamenti in ambito robotico, sia avanzati (\"Experimental Robotics\" e \"Advanced Robotics Manipulation\"), sia introduttivi (\"Introduction to Robotics\"). Quest'ultimo corso, in particolare, \u00e8 disponibile on line nell'ambito dell'offerta di materiali didattici della iniziativa \"Stanford Engineering Everywhere\" Dirige lo \"Stanford Artificial Intelligence Laboratory\", ed \u00e8 membro della \"Stanford University Bio-X Initiative\".\n\u00c8 stato visiting professor presso l'Universit\u00e0 nazionale di Singapore (nel 1997, 2002, 2005, 2009), presso l'EPFL-\"\u00c9cole polytechnique f\u00e9d\u00e9rale\" di Losanna (nel 1996), presso l'Universit\u00e0 Pierre e Marie Curie-Paris VI (nel 1994 e nel 2009) e presso la Scuola Superiore Sant'Anna di Pisa (nel 1992 e nel 2007).\nLe sue ricerche riguardano vari campi della robotica, l'interazione tra uomo e robot, la sintesi del movimento umano, la robotica umanoide, la teleoperazione aptica, la robotica biomedica, e il progetto di robot al servizio dell'uomo.\nAttivit\u00e0 editoriale.\nOltre alle pubblicazioni scientifiche su riviste specializzate, Khatib \u00e8 autore e curatore di vari volumi nel campo della robotica. \nInsieme a Bruno Siciliano, ha coordinato il contributo di 165 studiosi da tutto il mondo che ha portato alla redazione dello \"Springer Handbook of Robotics\", edito da Springer-Verlag nel 2008. Presentato alla \"International Conference on Robotics and Automation\" tenutasi a Pasadena nel 2008, il manuale ha ricevuto un duplice riconoscimento dalla \"APA-American Publishers Associetion\" che gli ha conferito due \"PROSE Awards for Professional and Scholarly Excellence\" nel 2008, il primo nella categoria \"Excellence in Physical Sciences &amp; Mathematics\", il secondo nella sezione \"Engineering &amp; Technology\".\nInsieme a Bruno Siciliano, e a Frans C. A. Groen dell'Intelligent Systems Lab dell'Universit\u00e0 di Amsterdam, \u00e8 curatore della serie editoriale \"Springer Tracts in Advanced Robotics\" della Springer, che annovera oltre 90 titoli in uscita dal 2003 al 2013.\nRiconoscimenti e affiliazioni.\n\u00c8 stato consigliere di varie istituzioni scientifiche e nel comitato di redazione di varie riviste di settore: \u00e8 membro dell'IEEE-Institute of Electrical and Electronics Engineers e presidente dell'International Foundation of Robotics Research (IFRR)."}
{"id": "4802507", "revid": "767487", "url": "https://it.wikipedia.org/wiki?curid=4802507", "title": "Zapped - La nuova vita di Zoey", "text": "Zapped - La nuova vita di Zoey (\"Zapped\") \u00e8 un film per la televisione basato sul romanzo \"Boys Are Dogs\". Il film, prodotto nella seconda met\u00e0 del 2013, \u00e8 stato trasmesso su Disney Channel il 27 giugno 2014 negli Stati Uniti d'America. In Italia \u00e8 stato trasmesso il 27 settembre 2014 su Disney Channel. Zendaya interpreta Zoey Stevens, la protagonista del film.\nTrama.\nZoey Stevens (Zendaya Coleman) \u00e8 una ragazza di 16 anni la cui madre si \u00e8 appena risposata. Zoey si deve trasferire a casa del nuovo padre e dei suoi nuovi fratelli chiassosi, strani, e scostumati. Tra Adam (Adam DiMarco), Ben (William Ainscough), Zach (Conner Cowie) e il padre Ted (Alexis Paunovic) non si sa chi \u00e8 pi\u00f9 fastidioso. Quando Zoey arriva alla sua nuova scuola, suo fratello Adam la abbandona subito e lei non sa che fare, ma poi fa amicizia con una certa Rachel (Chanelle Peloso) che la accompagna nella sua aula. Dopo aver passato la prima giornata di scuola, torna a casa e scopre che il cane, Humprey, ha messo a soqquadro la sua stanza e trova il suo telefono nella vasca da bagno riempita d'acqua. Suo fratello le dice di stare tranquilla, ma mentre sta asciugando il telefono, gli vola dalle mani e va fuori dalla finestra, fa un giro su un pannello solare e va a finire nella ciotola del cane. L'unica cosa positiva della giornata passata \u00e8 l'incontro con l'affascinante Jackson (Spencer Boldman), che prova subito una forte attrazione verso di lei. Durante la notte il cellulare si asciuga, e il giorno dopo, Zoey apprende che funziona ancora. Quando va a scuola succede una cosa sconvolgente, il suo telefono ha avuto una trasformazione e l'applicazione che doveva aiutare Zoey a addestrare il cane, magicamente ha effetto sui ragazzi. Zoey sfrutta questo per rendere meno indisciplinati i ragazzi. Ma non solo, Zoey la usa per trasformare il pessimo gruppo di riserve della squadra di danza della scuola, in ballerini provetti. Inoltre chiede che venga organizzata una gara fra la squadra ufficiale di ballo, capitanata dalla perfida Taylor (Emilia McCarthy), e il gruppo delle riserve di cui \u00e8 diventata il capo per stabilire chi sono i ballerini migliori. Zoey \u00e8 infatti sicura di vincere grazie alla magica app. Ma presto non tutto va come previsto e Zoey si ritrova in un mare di guai perch\u00e9 non sa come riportare tutto com'era prima. Cos\u00ec racconta tutto alla sua famiglia e, insieme, capiscono che per far tornare tutto come prima, Zoey deve ordinare il comando \"Lascia\". Dopo averlo fatto, calpesta il telefono, che si rompe, e vince la gara di ballo senza barare.\nColonna sonora.\nLa colonna sonora dal titolo Too Much \u00e8 cantata da Zendaya.\nProduzione.\nZapped - La nuova vita di Zoey \u00e8 prodotto da Teleproductions, Inc., distribuito da Muse Distribution International e Marvista Entertainment.\nTrasmissione.\nIl primo promo \u00e8 andato in onda negli USA il 27 marzo 2014 durante un episodio di Win, Lose or Draw, mentre un promo completo il 27 aprile 2014 durante i Radio Disney Music Awards. Zapped \u00e8 stato pubblicato su WATCH Disney Channel il 23 giugno 2014 e ha debuttato il 27 giugno 2014 su Disney Channel. In Italia \u00e8 stato trasmesso l'11 luglio gi\u00e0 il promo completo e ha debuttato il 27 settembre alle 14:00 su Disney Channel, insieme alla canzone \"Quanto amore nell'aria\" di Jorge Blanco."}
{"id": "4802509", "revid": "1226", "url": "https://it.wikipedia.org/wiki?curid=4802509", "title": "L'Elettione di Urbano Papa VIII", "text": ""}
{"id": "4802510", "revid": "767487", "url": "https://it.wikipedia.org/wiki?curid=4802510", "title": "You're Going to Lose That Girl (EP)", "text": "You're Going to Lose That Girl \u00e8 un EP giapponese dei Beatles, pubblicato il 5 gennaio 1966 dalla Odeon con il numero di serie OP 4113.\nTracce.\nLato A\nLato B\nFormazione.\nThe Beatles\nAltri musicisti\n\"Yesterday\" \u00e8 stata registrata dal solo McCartney, con il quartetto d'archi."}
{"id": "4802512", "revid": "1226", "url": "https://it.wikipedia.org/wiki?curid=4802512", "title": "Prologo Generale", "text": ""}
{"id": "4802520", "revid": "1543377", "url": "https://it.wikipedia.org/wiki?curid=4802520", "title": "Torre di Punta Penna", "text": "La torre di Punta Penna si trova su un promontorio presso il porto di Vasto. La torretta ha la forma di un tronco di piramide a base quadrata.\nStoria.\nLa decisione di edificare la torre risale al periodo del vicer\u00e9 Pedro Af\u00e1n de Ribera nel 1563, mentre il suo completamento risale al 1569. La torre si affaccia sul mare Adriatico in una strategica posizione prospiciente l'insenatura che accoglie il porto di Vasto ed era in collegamento visivo con la torre del Trigno di San Salvo e con la torre Sinello di Casalbordino.\nDescrizione.\nHa una pianta quadrata di 12x12\u00a0m ed \u00e8 costruita in mattoni con l'esterno completamente intonacato. Presenta un'apertura per ogni lato, ma sul lato sud ha un ingresso al piano terra ed uno al primo piano, al quale si accede con una scala in muratura a due rampe.\nNel 1977 fu eseguito un restauro della copertura.\nLa torre di Punta Penna \u00e8 ancora oggi utilizzata dalla Marina Militare come base di monitoraggio radar."}
{"id": "4802521", "revid": "1226", "url": "https://it.wikipedia.org/wiki?curid=4802521", "title": "Il racconto del Cavaliere", "text": ""}
{"id": "4802522", "revid": "63338309", "url": "https://it.wikipedia.org/wiki?curid=4802522", "title": "Elisoccorritore", "text": ""}
{"id": "4802523", "revid": "1226", "url": "https://it.wikipedia.org/wiki?curid=4802523", "title": "Il racconto del Mugnaio", "text": ""}
{"id": "4802525", "revid": "1226", "url": "https://it.wikipedia.org/wiki?curid=4802525", "title": "Il racconto del Fattore", "text": ""}
{"id": "4802526", "revid": "1226", "url": "https://it.wikipedia.org/wiki?curid=4802526", "title": "Il racconto del Cuoco", "text": ""}
{"id": "4802527", "revid": "1632387", "url": "https://it.wikipedia.org/wiki?curid=4802527", "title": "Owsla", "text": "Owsla \u00e8 il primo album in studio dei Fall of Efrafa, pubblicato nell'ottobre del 2006."}
{"id": "4802528", "revid": "1226", "url": "https://it.wikipedia.org/wiki?curid=4802528", "title": "Il racconto del Sergente della Legge", "text": ""}
{"id": "4802531", "revid": "1226", "url": "https://it.wikipedia.org/wiki?curid=4802531", "title": "Il racconto della Donna di Bath", "text": ""}
{"id": "4802532", "revid": "1226", "url": "https://it.wikipedia.org/wiki?curid=4802532", "title": "Il racconto del Frate", "text": ""}
{"id": "4802534", "revid": "1226", "url": "https://it.wikipedia.org/wiki?curid=4802534", "title": "Il racconto del Chierico", "text": ""}
{"id": "4802535", "revid": "1226", "url": "https://it.wikipedia.org/wiki?curid=4802535", "title": "Il racconto del Mercante", "text": ""}
{"id": "4802536", "revid": "1226", "url": "https://it.wikipedia.org/wiki?curid=4802536", "title": "Il racconto dello Scudiero", "text": ""}
{"id": "4802537", "revid": "1632387", "url": "https://it.wikipedia.org/wiki?curid=4802537", "title": "Elil", "text": "Elil \u00e8 il secondo album studio dei Fall of Efrafa."}
{"id": "4802538", "revid": "125417723", "url": "https://it.wikipedia.org/wiki?curid=4802538", "title": "Enrico II di Meclemburgo", "text": "Una vita di guerre.\nEnrico nacque dopo il 14 aprile 1266 da Enrico I di Meclemburgo e da Anastasia di Pomerania. \nQuando Enrico e suo fratello erano ancora ragazzi il padre venne preso prigioniero durante una crociata, cos\u00ec dal 1275 fino al 1298 egli resse il ducato dapprima con il solo ausilio dello zio Nicola III (dopo il 1230-8 giugno 1289 o 1290) e della madre e poi, dal 1283 fu reggente insieme al fratello Johann III di Meclemburgo (dopo il 1266-27 maggio 1289). Enrico I fece ritorno nel Meclemburgo solo nel 1298 e nel 1299 riprese formalmente il suo regno, anche se probabilmente abbandon\u00f2 gli affari del governo a Enrico II. Dopo la morte del padre avvenuta nel 1302 Enrico divenne infine l'unico signore del Meclemburgo.\nNei primi anni di regno Enrico port\u00f2 avanti un'infruttuosa guerra contro Nicola II di Werle (prima del 1275-18 febbraio 1316) in merito alla successione di Enrico (morto 8 ottobre 1291), zio paterno di Nicola.\nNel 1299 invece suo cognato Alberto III, margravio di Brandeburgo (1250 circa-fra il 19 novembre e il 4 dicembre 1300) vendette ad Enrico la signoria di Stargard, che suo padre Alberto aveva promesso in dote alla figlia Beatrice, diventata moglie di Enrico nel 1292.\nNel 1304 venne anche siglato un trattato fra le due famiglie secondo il quale tale signoria sarebbe comunque rimasta ad Enrico, ma quando Beatrice mor\u00ec nel 1314 senza aver partorito figli maschi il Brandeburgo chiese che Stargard tornasse a loro. Da questa disputa nacque una guerra fra le due famiglie. \nSempre nel 1299 Enrico si alle\u00f2 con Nicola II e Alberto III per impadronirsi del Principato di Rostock; il suo sovrano, Nicola I di Rostock (prima del 1262-25 novembre 1314) reag\u00ec ponendosi sotto la protezione di Eric VI di Danimarca. Il re danese intervenne, sconfisse i tre alleati e tenne Rostock per s\u00e9.\nNel 1304 Enrico s'alle\u00f2 con il successore di Alberto III, Ermanno, margravio del Baden (1275-1\u00ba febbraio 1308) per prestare aiuto a Venceslao II di Boemia nella sua guerra contro Alberto I d'Asburgo, che era imparentato con Enrico tramite il suo secondo matrimonio.\nNel 1310 un'altra guerra, questa volta fra le citt\u00e0 di Wismar e Rostock scoppi\u00f2 quando la prima rifiut\u00f2 di ospitare le nozze fra Matilda, primogenita di Enrico, e Ottone III, duca di Brunswick-L\u00fcneburg. Alla fine Enrico scelse come propria residenza la citt\u00e0 di Stargard e il matrimonio venne celebrato l\u00ec, ma egli non rinunci\u00f2 ai suoi progetti di conquista: nel 1311 sottomise Wismar e l'anno seguente, il 15 dicembre 1312, anche Rostock fu costretta a capitolare, nonostante la fiera resistenza.\nNel 1313, mentre Enrico era in pellegrinaggio presso il borgo di Castelmola la citt\u00e0 insorse nuovamente, ma il 12 gennaio 1314 Enrico la riconquist\u00f2 nuovamente.\nNel 1314 sua moglie Beatrice mor\u00ec e l'anno seguente esplose un conflitto fra la famiglia di Enrico e quella della moglie in merito ad alcune terre incluse nella sua dote. Brandeburgo era ora retta dal margravio Valdemaro (1280circa-14 agosto 1319), che occup\u00f2 la citt\u00e0 di Stargard, oggetto della disputa. Enrico la pose immediatamente sotto assedio, ma dovette rinunciare nel luglio 1316; tuttavia l'anno seguente egli riusc\u00ec ad avere ragione di Valdemaro e con il trattato di Templin del 25 novembre 1317 Stargard fu di nuovo sua.\nDue anni dopo Valdemaro mor\u00ec ed Enrico ne approfitt\u00f2 per prendere le terre di Prignitz e Uckermark.\nNel 1323 Rostock si rivolt\u00f2 ancora e ancora una volta Enrico la riconquist\u00f2, cogliendo anche l'occasione per siglare un trattato di pace con Cristoforo II di Danimarca che, oltre alla signoria di Rostock, gli assegn\u00f2 anche quelle di Gnoien e Schwaan.\nI margravi del Brandeburgo continuvano ad avanzare pretese sulle terre conquistate qualche anno prima da Enrico; il nuovo margravio Ludovico V di Baviera, rappresentato dal proprio reggente Bertoldo VII, conte di Henneberg-Schleusingen (1272-13 aprile 1340), riusc\u00ec a riportarle entro i propri domini ed Enrico alla fine fu costretto a siglare uno trattato per lui sfavorevole, il 24 maggio 1325.\nIn quello stesso anno venne a mancare Vitislav III, principe di R\u00fcgen, terra su ci avevavno mire sia il Meclemburgo sia la Pomerania; fu quest'ultima ad avere la meglio e nel trattato siglato il 27 giugno 1328 Enrico fu costretto a riconoscere alla Pomerania anche un risarcimento monetario.\nDopo quest'ultimo episodio Enrico non visse ancora a lungo: mor\u00ec infatti il 21 gennaio 1329.\nI matrimoni e i figli.\nIn prime nozze Enrico spos\u00f2 Beatrice del Brandeburgo (morta 22 settembre 1314 circa) ed insieme ebbero una figlia:\nDopo il 6 luglio 1315 Enrico si rispos\u00f2 con Anna di Sassonia-Wittenberg (morta fra il 25 luglio 1327 e il 9 agosto 1328), figlia di Alberto II di Sassonia, insieme i due ebbero:\nIn terze nozze Enrico spos\u00f2 Agnes di Lindow-Ruppin (morta dopo il 30 luglio 1343), da quest'unione non nacquero figli"}
{"id": "4802539", "revid": "1226", "url": "https://it.wikipedia.org/wiki?curid=4802539", "title": "Il racconto del Medico", "text": ""}
{"id": "4802541", "revid": "287204", "url": "https://it.wikipedia.org/wiki?curid=4802541", "title": "Stade Charles Tondreau", "text": "Lo Stade Charles Tondreau \u00e8 uno stadio polivalente di Mons, in Belgio. Attualmente \u00e8 utilizzato soprattutto per le partite di calcio del . Lo stadio contiene 13.000 posti a sedere.\nStoria.\nDopo la fondazione dell'associazione di Ren\u00e9 Tondreau, Maurice Van Pel, Henri Fernand Lebailly e Courtois, una locazione maggio 1910, un terreno di un ettaro a oggi Avenue du Tir. Il 25 settembre dell'anno, la sede dell'associazione \u00e8 stato inaugurato davanti a 300 spettatori. \nAttualmente, lo stadio \u00e8 nel mezzo della fase di ricostruzione. In primo luogo, una tribuna moderna era con VIP casette costruite e sedi aziendali ed \u00e8 stata seguita da un nuovo stand dietro. Entrambi i ranghi sono completi di sedie con posti a sedere. Lo stand di fronte \u00e8 dotata di aprire in piedi come posti a sedere coperti. La seconda posizione \u00e8 dietro un\u00fcberdacht e ha solo posti in piedi con frangiflutti. Quando i due vecchi file devono cedere il passo a nuovi edifici e la ristrutturazione continua, ma non \u00e8 ancora fissata. Dietro la tribuna sono tre campi da calcio per scopi didattici.\nOgni anno, che si trova nella citt\u00e0 di Mons duro Ducasse de Mons celebrato. Durante la celebrazione pi\u00f9 giorni si svolge internazionale di musica militare Festival Festival Internazionale des Musiques militaires de Mons (FIMM) e altri allo Stade Charles Tondreau invece. Prima trovato questo posto nel 1961 e prende il nome dal Edinburgh Military Tattoo \u00e8 il secondo pi\u00f9 grande festival del suo genere in Europa."}
{"id": "4802543", "revid": "1226", "url": "https://it.wikipedia.org/wiki?curid=4802543", "title": "Il racconto dell'Indulgenziere", "text": ""}
{"id": "4802546", "revid": "300067", "url": "https://it.wikipedia.org/wiki?curid=4802546", "title": "Khatib (disambigua)", "text": ""}
{"id": "4802547", "revid": "1632387", "url": "https://it.wikipedia.org/wiki?curid=4802547", "title": "Inl\u00e9", "text": "Inl\u00e9 \u00e8 il terzo ed ultimo album studio dei Fall of Efrafa, pubblicato nel 2009."}
{"id": "4802548", "revid": "18379", "url": "https://it.wikipedia.org/wiki?curid=4802548", "title": "Seconda battaglia di Aboukir", "text": "La battaglia di Abukir dell'8 marzo 1801 fu la seconda battaglia della campagna d'Egitto, combattuta ad Abu Qir sulla costa del Mediterraneo, nelle vicinanze del delta del Nilo. Al comando del generale Friant, circa 2000 uomini delle truppe francesi e dieci cannoni da campo, si immolarono, avendo dato un pesante tributo, a preponderanti forze britanniche sbarcate da una flotta con barche contenenti ciascuna 50 uomini. Gli inglesi travolsero i difensori, che si opponevano con le baionette, e presero la posizione grazie allo sbarco del resto della loro forza costituita da 17 500 uomini e alla loro attrezzatura. La schermaglia fu un preludio alla battaglia di Alessandria e port\u00f2 a perdite britanniche di 130 morti e 600 feriti o dispersi. I francesi si ritirarono, perdendo almeno 300 uomini e otto pezzi di artiglieria.\nLo sbarco delle forze della spedizione britannica sotto Sir Ralph Abercromby mirava a sconfiggere e cacciare circa 21 000 uomini delle truppe della sfortunata invasione di Napoleone in Egitto. La flotta comandata dal Barone Keith comprendeva sette navi di linea cinque fregate e una dozzina di corvette armate. Il trasporto delle truppe venne ritardato per diversi giorni da venti forti e mari agitati."}
{"id": "4802549", "revid": "22356", "url": "https://it.wikipedia.org/wiki?curid=4802549", "title": "Neoaetosauroides engaeus", "text": "Il neoaetosauroide (Neoaetosauroides engaeus) \u00e8 un rettile estinto, appartenente agli aetosauri. Visse nel Triassico superiore (Norico, circa 210 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto animale \u00e8 noto per numerosi fossili, alcuni dei quali consistenti in scheletri completamente articolati. \"Neoaetosauroides\" doveva essere un aetosauro di medie dimensioni, la cui lunghezza poteva reggiungere i 2 metri. Il corpo era dotato di due file di placche ossee (osteodermi) che decorrevano paramedialmente lungo ciascun lato della colonna vertebrale. Erano presenti anche osteodermi ventrali. Al contrario della maggior parte degli aetosauri, \"Neoaetosauroides\" possedeva un quarto dito pi\u00f9 lungo del secondo e del terzo. Inoltre, il numero di falangi del quinto dito era minore di quello presente in ogni altro aetosauro (Desojo e Baez, 2005). Il cranio possedeva una forma relativamente slanciata rispetto a quella di molti aetosauri, ma era presente il tipico grugno all'ins\u00f9. La fila di denti superiori si trovava nella parte anteriore, fino alla punta del muso allungato, ed \u00e8 una prova che non vi era la presenza di un becco cheratinoso, come invece ipotizzato per altri aetosauri (Desojo e Baez, 2007).\nClassificazione.\n\"Neoaetosauroides engaeus\" venne descritto per la prima volta nel 1969 da Jos\u00e9 Bonaparte, sulla base di resti fossili rinvenuti nella formazione Los Colorados lungo il fiume Sierra Morada nella zona di La Rioja, in Argentina. \n\"Neoaetosauroides\" \u00e8 considerato un tipico membro degli aetosauri, un gruppo di arcosauri triassici dalle abitudini erbivore e dotati di pesanti corazze. \"Neoaetosauroides\" sembrerebbe essere stato pi\u00f9 evoluto di forme primitive come \"Aetosauroides\" e \"Aetosaurus\", ma basale rispetto a generi come \"Stagonolepis\", \"Paratypothorax\", \"Typothorax\" e \"Desmatosuchus\" (Desojo et al., 2012)."}
{"id": "4802550", "revid": "22356", "url": "https://it.wikipedia.org/wiki?curid=4802550", "title": "Neoaetosauroides", "text": ""}
{"id": "4802562", "revid": "767487", "url": "https://it.wikipedia.org/wiki?curid=4802562", "title": "Help! (EP The Beatles)", "text": "Help! \u00e8 un EP dei Beatles pubblicato solamente in Giappone il 5 dicembre 1965 dalla Odeon, con il numero di serie OP 4110.\nTracce.\nLato A\nLato B"}
{"id": "4802563", "revid": "767487", "url": "https://it.wikipedia.org/wiki?curid=4802563", "title": "The Warren of Snares", "text": "The Warren of Snares \u00e8 la raccolta della discografia dei Fall of Efrafa."}
{"id": "4802568", "revid": "838137", "url": "https://it.wikipedia.org/wiki?curid=4802568", "title": "Cleanore", "text": "Biografia.\nCleanore, proveniente dalla citt\u00e0 di Orcomeno, entr\u00f2 al servizio di Ciro il Giovane, e Senofonte dice che rifiut\u00f2 in nome dei Greci, dopo la battaglia di Cunassa (401 a.C.), di cedere le armi alla richiesta di Artaserse.\nDopo che i cinque strateghi greci erano stati catturati con un tranello da Tissaferne, Cleanore venne eletto per sostituire Agia e ag\u00ec con coraggio e vigore per tutta la ritirata dei Diecimila.\nQuando i Greci vennero ingannati dall'avventuriero Ceratade, con cui avevano marciato su Bisanzio, Cleanore era tra quelli che sostenevano che si sarebbe dovuti entrare al servizio di Seute, il principe della Tracia, che lo aveva corrotto regalandogli un cavallo.\nCleanore poi collabor\u00f2 con Senofonte, di cui aveva una grande stima, quando tent\u00f2 di ottenere da Seute la paga promessa."}
{"id": "4802571", "revid": "92723", "url": "https://it.wikipedia.org/wiki?curid=4802571", "title": "Pro-cattedrale di Nostra Signora", "text": "La pro-cattedrale di Nostra Signora (in norvegese: \"V\u00e5r Frue Kirke\") \u00e8 la principale chiesa cattolica di Troms\u00f8 ed \u00e8 sede vescovile per la prelatura territoriale di Troms\u00f8.\nStoria.\nLa chiesa \u00e8 stata edificata in stile neogotico e consacrata il 2 febbraio del 1861, lo stesso anno della cattedrale luterana della citt\u00e0. Ha tre piccole torri sulla facciata e una grande torre sul coro. Mentre l'esterno \u00e8 praticamente invariato dal 1861, l'interno \u00e8 stato modificato pi\u00f9 di una volta e appare semplice e con dipinti a colori vivaci.\nLa chiesa sub\u00ec lievi danni durante l'incendio che colp\u00ec la citt\u00e0 il 14 maggio del 1969 e che distrusse l'adiacente sede dell'\"Associazione dei lavoratori\" (dove ora sorge la Casa della Cultura di Troms\u00f8).\nLa procattedrale \u00e8 stata visitata da papa Giovanni Paolo II durante il suo viaggio pastorale in Scandinavia il 3 giugno del 1989."}
{"id": "4802575", "revid": "1226", "url": "https://it.wikipedia.org/wiki?curid=4802575", "title": "Il racconto della Madre Priora", "text": ""}
{"id": "4802577", "revid": "1226", "url": "https://it.wikipedia.org/wiki?curid=4802577", "title": "Il racconto del Cappellano delle Monache", "text": ""}
{"id": "4802578", "revid": "263989", "url": "https://it.wikipedia.org/wiki?curid=4802578", "title": "Winter Classic", "text": ""}
{"id": "4802583", "revid": "1226", "url": "https://it.wikipedia.org/wiki?curid=4802583", "title": "Il racconto dello Spenditore", "text": ""}
{"id": "4802584", "revid": "110157", "url": "https://it.wikipedia.org/wiki?curid=4802584", "title": "Lietuvos krep\u0161inio lyga 1999-2000", "text": "La Lietuvos krep\u0161inio lyga 1999-2000 \u00e8 stata la 7\u00aa edizione del massimo campionato lituano di pallacanestro maschile. La vittoria finale \u00e8 stata ad appannaggio del Lietuvos rytas Vilnius."}
{"id": "4802585", "revid": "1226", "url": "https://it.wikipedia.org/wiki?curid=4802585", "title": "Il Libro della Duchessa", "text": ""}
{"id": "4802589", "revid": "767487", "url": "https://it.wikipedia.org/wiki?curid=4802589", "title": "Hello Quo!", "text": "Hello Quo! \u00e8 un film-documentario pubblicato dal gruppo inglese Status Quo nell'ottobre del 2012.\nIl DVD.\nDisponibile, nell'edizione per collezionisti, su doppio supporto DVD o Blue Ray, costituisce un riconoscimento alla carriera degli Status Quo, uno dei gruppi pi\u00f9 longevi del rock inglese, di cui proprio nel 2012 ricorre il cinquantennale dalla fondazione.\nIl primo disco contiene un ampio documentario di oltre due ore e mezza sulla storia del gruppo, con immagini inedite, filmati anche rari o inediti tratti da concerti, interviste sia ai membri del gruppo (compresi quelli della formazione originale non pi\u00f9 facenti parte della band, appositamente convocati per l'occasione), sia a noti personaggi del mondo della musica rock quali Brian May (Queen), Kenney Jones (The Who), Andy Scott (Sweet), James Lea (Slade), Steve Diggle (Buzzcocks), Joe Brown, Scott Gorham e Ricky Warwick (Thin Lizzy), Jeff Lynne (Electric Light Orchestra), Midge Ure (Ultravox), Paul Weller (The Jam e Style Council), Cliff Richard, Joe Elliott (Def Leppard).\nNel secondo disco, invece, \u00e8 contenuta, oltre a svariati incontri e interviste, l'intera prima jam session musicale tenuta dalla storica formazione originale ritrovatasi dopo oltre 30 anni di separazione alla fine del 2011.\nNon sono presenti sottotitoli in italiano.\nIl lavoro approda al 1\u00ba posto delle classifiche video inglesi."}
{"id": "4802591", "revid": "117945513", "url": "https://it.wikipedia.org/wiki?curid=4802591", "title": "Come creare il ragazzo perfetto", "text": "Come creare il ragazzo perfetto (\"How to Build a Better Boy\") \u00e8 un film per la televisione con protagonisti China Anne McClain, Kelli Berglund e Marshall Williams. Il film \u00e8 diretto da Paul Hoen e scritto da Jason Mayland.\nNegli Stati Uniti \u00e8 stato trasmesso il 15 agosto 2014, in Italia \u00e8 stato trasmesso il 22 novembre dello stesso anno su Disney Channel.\nTrama.\nDue migliori amiche: Mae Hartley e Gabby Harrison, studentesse al secondo anno di liceo, essendo patite per la tecnologia, elaborano un piano per creare il fidanzato perfetto con pochi colpi di tastiera e una connessione wireless. Gabby e Mae non si rendono conto che il computer che usano \u00e8 impostato per generare un super soldato robotico, che hanno inavvertitamente attivato in forma di Albert, un ragazzo carino, muscoloso ma sensibile.\nProduzione.\nLa produzione si \u00e8 svolta a Toronto, in Canada. \u00c8 diretto da Paul Hoen, produttore esecutivo Robin Schorr e Adam Kossack, co-produttore esecutivo Dan Seligmann e scritto da Jason Mayland.\nTrasmissione.\nIl film \u00e8 stato pubblicato sulla piattaforma Watch Disney Channel l'11 agosto 2014. \u00c8 stato poi trasmesso il 15 agosto 2014 su Disney Channel negli Stati Uniti e su Family Channel in Canada. In Italia \u00e8 andato in onda il 22 novembre 2014."}
{"id": "4802592", "revid": "729019", "url": "https://it.wikipedia.org/wiki?curid=4802592", "title": "Quarterback titolari dei Buffalo Bills", "text": "Questi quarterback sono partiti come titolari per i Buffalo Bills della National Football League. Sono inseriti in ordine di data a partire dalla prima partenza come titolari nei Bills.\nQuarterback titolari.\nLista di tutti i quarterback titolari dei Buffalo Bills. Il numero tra parentesi indica il numero di gare da titolare giocate nella stagione:"}
{"id": "4802595", "revid": "1305772", "url": "https://it.wikipedia.org/wiki?curid=4802595", "title": "Anna Amalia", "text": ""}
{"id": "4802596", "revid": "767487", "url": "https://it.wikipedia.org/wiki?curid=4802596", "title": "Rock and Roll Music (EP)", "text": "Rock And Roll Music \u00e8 un EP dei Beatles pubblicato in Giappone il 5 marzo 1965 dalla Odeon con il numero di serie OP 4061.\nTracce.\nLato A\nLato B"}
{"id": "4802598", "revid": "1543377", "url": "https://it.wikipedia.org/wiki?curid=4802598", "title": "Caboclo d'\u00e1gua", "text": "Il caboclo d'\u00e1gua \u00e8 una creatura leggendaria del folclore brasiliano.\n\u00c8 descritto come un essere di forma umana, tarchiato e muscoloso, agile in acqua, dotato di un solo occhio. Vive nel Rio S\u00e3o Francisco ed \u00e8 in grado di rovesciare le imbarcazioni. Per ingraziarselo, pescatori e barcaioli, buttano in acqua del tabacco."}
{"id": "4802606", "revid": "929200", "url": "https://it.wikipedia.org/wiki?curid=4802606", "title": "Campionato mondiale vetture sport 1960", "text": "Il Campionato mondiale vetture sport 1960, la cui denominazione ufficiale \u00e8 \"World Sports Car Championship\", \u00e8 stata la 8\u00aa edizione del Campionato mondiale vetture sport.\nOrganizzato dalla Federazione Internazionale dell'Automobile tramite la Commissione Sportiva Internazionale e riservato alle vetture sport con cilindrata limitata a 3 litri, \u00e8 stato vinto dalla Ferrari con la 250 Testa Rossa pilotata da Phil Hill, Cliff Allison, Olivier Gendebien e Paul Fr\u00e8re.\nTre prove del Campionato del mondo vetture sport sono valide anche per la Coppa vetture gran turismo.\nRegolamento.\nVengono assegnati punti solo alla vettura meglio classificata per ogni costruttore. Al primo costruttore classificato vengono attribuiti 8 punti, 6 al secondo, 4 al terzo, 3 al quarto, 2 al quinto, 1 al sesto. Per la classifica finale vengono conteggiati solo i migliori tre risultati. Le vetture gran turismo non ottengono punti.\nResoconto.\nIl stagione del 1960 si disputa su cinque prove: la 1000 km di Buenos Aires e la 12 Ore di Sebring in America, la Targa Florio, la 1000 km del N\u00fcrburgring e la 24 Ore di Le Mans in Europa. La 12 Ore di Sebring, la 1000\u00a0km del N\u00fcrburgring e la 24 Ore di Le Mans, sono inserite anche nel calendario della Coppa vetture gran turismo.\nIl Campionato \u00e8 abbastanza equilibrato e non vede nessuna squadra dominare per tutta la stagione. A Buenos Aires vince la Ferrari poi la Porsche trionfa alla 12 Ore di Sebring e alla Targa Florio. Al N\u00fcrburgring vince la Maserati e nuovamente la Ferrari a La Mans.\nLa Ferrari e la Porsche concludono il Campionato con 22 punti validi, ma Titolo costruttori viene assegnato alla Ferrari, per la sesta volta, grazie al maggior numero di punti totali conquistati."}
{"id": "4802611", "revid": "247222", "url": "https://it.wikipedia.org/wiki?curid=4802611", "title": "Everyday I Get Closer to the Light from Which I Came", "text": "Everyday I Get Closer to the Light from Which I Came \u00e8 un album in studio del gruppo musicale britannico Jesu, pubblicato nel 2013."}
{"id": "4802612", "revid": "92723", "url": "https://it.wikipedia.org/wiki?curid=4802612", "title": "Manila Memorial Park Sucat", "text": "Il Manila Memorial Park Sucat \u00e8 uno dei luoghi pubblici di sepoltura dell'area di Metro Manila, capitale delle Filippine. Costruito nel 1964, si trova nella localit\u00e0 di Sucat, a Para\u00f1aque, nella Regione Capitale Nazionale.\nDescrizione.\nIl Manila Memorial Park di Sucat \u00e8 uno dei sei parchi cemeteriali di stampo anglosassone attrezzati dalla MMP, la pi\u00f9 grande azienda filippina che si occupa di realizzare cimiteri di tipo \"memorial\".\nRealizzato nel 1964, \u00e8 noto per essere il luogo di sepoltura di Presidenti delle Filippine e di prominenti personalit\u00e0.\nSepolture di uomini illustri.\nAn Manila Memorial Park trovano riposo le seguenti personalit\u00e0 illustri:"}
{"id": "4802614", "revid": "281944", "url": "https://it.wikipedia.org/wiki?curid=4802614", "title": "Manila Memorial Park", "text": ""}
{"id": "4802616", "revid": "339392", "url": "https://it.wikipedia.org/wiki?curid=4802616", "title": "Cory Aquino", "text": ""}
{"id": "4802617", "revid": "767487", "url": "https://it.wikipedia.org/wiki?curid=4802617", "title": "Otes\u00e1nek (fiaba)", "text": "Otes\u00e1nek \u00e8 una fiaba ceca ottocentesca scritta da Karel Jarom\u00edr Erben che racconta la storia di un temibile e vorace mostro di legno. Nella trama compaiono elementi narrativi che ricordano fiabe pi\u00f9 famose quali Le avventure di Pinocchio e Cappuccetto Rosso; tuttavia a differenza di queste ultime in \"Otes\u00e1nek\" le tematiche affrontate risultano atipiche se messe a confronto con le pi\u00f9 famose fiabe europee e la stessa morale \u00e8 ambigua e lascia ampio spazio all'interpretazione soggettiva.\nTrama.\nLa storia inizia con un'anziana coppia di sposi da tempo in attesa di un figlio che per\u00f2 non arriva. Un giorno Il marito trova nel bosco un ceppo di legno con le fattezze di un neonato e decide di portarlo a casa. Per la gioia dei coniugi, il bambino di legno prende vita e chiede di essere nutrito. Inizialmente entusiasti, marito e moglie si ritrovano ben presto a dover fare i conti con l'insaziabile appetito del figlio che continuer\u00e0 a crescere ed a chiedere cibo fino ad arrivare a divorare i suoi stessi genitori ed altri abitanti del villaggio, ogni volta anticipando il pasto con una filastrocca che di volta in volta elenca i pasti precedenti (trovata narrativa che per analogia ricorda la canzone \"alla fiera dell'est\" di Angelo Branduardi). La fiaba si conclude con la morte di Otes\u00e1nek per mano di un'anziana contadina che gli squarcia il ventre con una zappa liberando cos\u00ec tutte le vittime del mostro, compresi i genitori.\nCinema.\nNel 2000 usc\u00ec nelle sale \"Little Otik\", film diretto da Jan \u0160vankmajer liberamente ispirato alla fiaba di Otes\u00e1nek."}
{"id": "4802618", "revid": "767487", "url": "https://it.wikipedia.org/wiki?curid=4802618", "title": "A proposito di Eddie", "text": "\"A proposito di Eddie (Tru Confessions)\" \u00e8 un film per la televisione del 2002. Il film \u00e8 stato diretto da Paul Hoen e si basa sull'omonimo libro di Janet Tashjian. In Italia \u00e8 stato inizialmente distribuito con il titolo originale, salvo poi assumere l'attuale denominazione a seguito del rilascio del film sulla piattaforma Disney+.\nTrama.\nTrudy \"Tru\" Walker \u00e8 una adolescente che aspira ad avere il suo show televisivo. Tru \u00e8 un po' infelice con la sua vita. Suo fratello gemello, Eddie, \u00e8 afflitto da una disabilit\u00e0 dello sviluppo che lo spinge a comportarsi come un bambino, cosa che \u00e8 spesso fonte di caos in situazioni sociali. Un'altra fonte di frustrazione nella vita di Tru \u00e8 che lei pensa che sua madre non la capisce.\nTru viene a conoscenza di un concorso video il cui il vincitore otterr\u00e0 l'opportunit\u00e0 di creare un proprio show televisivo e progetta di parteciparvi. Tru decide di usare come soggetto suo fratello e di realizzare un video in cui mette in evidenza l'influenza positiva che Eddie ha avuto sulla sua vita, rivelando anche le difficolt\u00e0 e la fatica di convivere con un fratello disabile.\nQuando Tru rivela le sue intenzioni alla madre, questa non sembra condividere l'entusiasmo della figlia. Tru allora cerca un aiuto su un forum online dove riceve sostegno da una persona che si riferisce a se stessa come Deedee che la convince che nulla di grande \u00e8 stato mai raggiunto senza sacrifici, e che lei sar\u00e0 premiata nel dimostrare il suo talento. Successivamente riceve una lettera che le annuncia che ha vinto il concorso, il che significa che il suo video verr\u00e0 trasmesso in televisione. Tru si preoccupa che tutti a scuola possano prenderla in giro per le vicende personali narrate nel video. Il giorno dopo a scuola, invece, tutti gli studenti sembrano aver apprezzato lo spettacolo. Il padre di Tru chiede a sua figlia perch\u00e9 nel film lui \u00e8 raffigurato come incapace a relazionarsi adeguatamente a suo figlio, rivelando invece il suo forte amore per Eddie. Passato il momento di notoriet\u00e0, Tru si rende conto che la sua vita torner\u00e0 a scorrere in modo normale."}
{"id": "4802626", "revid": "838137", "url": "https://it.wikipedia.org/wiki?curid=4802626", "title": "Filesio", "text": "Biografia.\nDopo il tranello di Tissaferne, con cui Clearco e gli altri strateghi greci vennero catturati ed uccisi, Filesio venne scelto al posto di Menone.\nQuando i Greci, stanchi di attendere il ritorno di Chirisofo che era andato in cerca di navi con cui riportare l'esercito in patria, scelsero di spostarsi da Trapezunte, Filesio e Sofeneto, i pi\u00f9 anziani dei generali, furono scelti per procedere per nave con gli anziani, le donne, i bambini e gli ammalati.\nA Cotiora Filesio fu tra quelli che protestarono contro la presunta idea segreta di Senofonte di stabilire una colonia sul Mar Nero. Sempre a Cotiora Filesio, in un processo per valutare il comportamento degli strateghi, venne multato di 20 mine per un'irregolarit\u00e0 nei carichi delle navi con cui l'esercito era giunto da Trapezunte.\nA Bisanzio, quando Senofonte calm\u00f2 il tumulto seguito alla scoperta del tradimento di Anassibio, Filesio fu uno di quelli che vennero inviati dal navarca con un messaggio di riconciliazione."}
{"id": "4802637", "revid": "287204", "url": "https://it.wikipedia.org/wiki?curid=4802637", "title": "Csanyoszro", "text": ""}
{"id": "4802638", "revid": "287204", "url": "https://it.wikipedia.org/wiki?curid=4802638", "title": "Csarnota", "text": ""}
{"id": "4802640", "revid": "287204", "url": "https://it.wikipedia.org/wiki?curid=4802640", "title": "Csebeny", "text": ""}
{"id": "4802641", "revid": "287204", "url": "https://it.wikipedia.org/wiki?curid=4802641", "title": "Cserkut", "text": ""}
{"id": "4802643", "revid": "287204", "url": "https://it.wikipedia.org/wiki?curid=4802643", "title": "Cserto", "text": ""}
{"id": "4802646", "revid": "287204", "url": "https://it.wikipedia.org/wiki?curid=4802646", "title": "Dencshaza", "text": ""}
{"id": "4802649", "revid": "287204", "url": "https://it.wikipedia.org/wiki?curid=4802649", "title": "Diosviszlo", "text": ""}
{"id": "4802651", "revid": "287204", "url": "https://it.wikipedia.org/wiki?curid=4802651", "title": "Dravacsehi", "text": ""}
{"id": "4802653", "revid": "287204", "url": "https://it.wikipedia.org/wiki?curid=4802653", "title": "Dravacsepely", "text": ""}
{"id": "4802654", "revid": "287204", "url": "https://it.wikipedia.org/wiki?curid=4802654", "title": "Dravafok", "text": ""}
{"id": "4802656", "revid": "247222", "url": "https://it.wikipedia.org/wiki?curid=4802656", "title": "Looking Back (Zachary Richard)", "text": "Looking Back \u00e8 un doppio album raccolta di Zachary Richard, pubblicato dalla Arz\u00e9d Records nel 1987."}
{"id": "4802657", "revid": "287204", "url": "https://it.wikipedia.org/wiki?curid=4802657", "title": "Dravaivanyi", "text": ""}
{"id": "4802659", "revid": "287204", "url": "https://it.wikipedia.org/wiki?curid=4802659", "title": "Dravakeresztur", "text": ""}
{"id": "4802660", "revid": "666668", "url": "https://it.wikipedia.org/wiki?curid=4802660", "title": "Cedimento a fatica dei metalli", "text": ""}
{"id": "4802662", "revid": "287204", "url": "https://it.wikipedia.org/wiki?curid=4802662", "title": "Dravapalkonya", "text": ""}
{"id": "4802664", "revid": "287204", "url": "https://it.wikipedia.org/wiki?curid=4802664", "title": "Dravapiski", "text": ""}
{"id": "4802666", "revid": "287204", "url": "https://it.wikipedia.org/wiki?curid=4802666", "title": "Dravaszabolcs", "text": ""}
{"id": "4802667", "revid": "287204", "url": "https://it.wikipedia.org/wiki?curid=4802667", "title": "Dravaszerdahely", "text": ""}
{"id": "4802668", "revid": "287204", "url": "https://it.wikipedia.org/wiki?curid=4802668", "title": "Dravasztara", "text": ""}
{"id": "4802669", "revid": "63339606", "url": "https://it.wikipedia.org/wiki?curid=4802669", "title": "I Sassi e il parco delle chiese rupestri di Matera", "text": ""}
{"id": "4802670", "revid": "287204", "url": "https://it.wikipedia.org/wiki?curid=4802670", "title": "Dunaszekcso", "text": ""}
{"id": "4802672", "revid": "287204", "url": "https://it.wikipedia.org/wiki?curid=4802672", "title": "Egerag", "text": ""}
{"id": "4802673", "revid": "287204", "url": "https://it.wikipedia.org/wiki?curid=4802673", "title": "Egyhazasharaszti", "text": ""}
{"id": "4802674", "revid": "287204", "url": "https://it.wikipedia.org/wiki?curid=4802674", "title": "Egyhazaskozar", "text": ""}
{"id": "4802677", "revid": "287204", "url": "https://it.wikipedia.org/wiki?curid=4802677", "title": "Endroc", "text": ""}
{"id": "4802679", "revid": "287204", "url": "https://it.wikipedia.org/wiki?curid=4802679", "title": "Erdosmecske", "text": ""}
{"id": "4802681", "revid": "287204", "url": "https://it.wikipedia.org/wiki?curid=4802681", "title": "Erdosmarok", "text": ""}
{"id": "4802684", "revid": "287204", "url": "https://it.wikipedia.org/wiki?curid=4802684", "title": "Erzsebet", "text": ""}
{"id": "4802687", "revid": "287204", "url": "https://it.wikipedia.org/wiki?curid=4802687", "title": "Felsoegerszeg", "text": ""}
{"id": "4802689", "revid": "767487", "url": "https://it.wikipedia.org/wiki?curid=4802689", "title": "Gli spericolati", "text": "Gli spericolati \u00e8 un film del 1969 diretto da Michael Ritchie, primo film hollywoodiano dedicato al mondo dello sci alpino.\nTrama.\nUn ragazzo di Idaho Springs, nel Colorado, vuole diventare il migliore sciatore degli Stati Uniti e riesce ad ottenere la qualificazione alle Olimpiadi di Grenoble."}
{"id": "4802690", "revid": "287204", "url": "https://it.wikipedia.org/wiki?curid=4802690", "title": "Felsoszentmarton", "text": ""}
{"id": "4802692", "revid": "1305772", "url": "https://it.wikipedia.org/wiki?curid=4802692", "title": "Gare", "text": ""}
{"id": "4802693", "revid": "640469", "url": "https://it.wikipedia.org/wiki?curid=4802693", "title": "Sanremo 1954", "text": ""}
{"id": "4802694", "revid": "287204", "url": "https://it.wikipedia.org/wiki?curid=4802694", "title": "Gerenyes", "text": ""}
{"id": "4802696", "revid": "287204", "url": "https://it.wikipedia.org/wiki?curid=4802696", "title": "Gilvanfa", "text": ""}
{"id": "4802697", "revid": "287204", "url": "https://it.wikipedia.org/wiki?curid=4802697", "title": "Godre", "text": ""}
{"id": "4802698", "revid": "1776051", "url": "https://it.wikipedia.org/wiki?curid=4802698", "title": "Royal Albert-Elizabeth Club de Mons 2012-2013", "text": ""}
{"id": "4802699", "revid": "287204", "url": "https://it.wikipedia.org/wiki?curid=4802699", "title": "Gorcsony", "text": ""}
{"id": "4802700", "revid": "287204", "url": "https://it.wikipedia.org/wiki?curid=4802700", "title": "Gorcsonydoboka", "text": ""}
{"id": "4802702", "revid": "287204", "url": "https://it.wikipedia.org/wiki?curid=4802702", "title": "Gyod", "text": ""}
{"id": "4802703", "revid": "287204", "url": "https://it.wikipedia.org/wiki?curid=4802703", "title": "Gyongyfa", "text": ""}
{"id": "4802704", "revid": "599013", "url": "https://it.wikipedia.org/wiki?curid=4802704", "title": "Gyongyosmellek", "text": ""}
{"id": "4802705", "revid": "287204", "url": "https://it.wikipedia.org/wiki?curid=4802705", "title": "Hassagy", "text": ""}
{"id": "4802706", "revid": "287204", "url": "https://it.wikipedia.org/wiki?curid=4802706", "title": "Hegyhatmaroc", "text": ""}
{"id": "4802708", "revid": "287204", "url": "https://it.wikipedia.org/wiki?curid=4802708", "title": "Hegyszentmarton", "text": ""}
{"id": "4802709", "revid": "579714", "url": "https://it.wikipedia.org/wiki?curid=4802709", "title": "Palazzo reale di Caserta con il parco", "text": ""}
{"id": "4802710", "revid": "287204", "url": "https://it.wikipedia.org/wiki?curid=4802710", "title": "Himeshaza", "text": ""}
{"id": "4802712", "revid": "287204", "url": "https://it.wikipedia.org/wiki?curid=4802712", "title": "Homorud", "text": ""}
{"id": "4802713", "revid": "579714", "url": "https://it.wikipedia.org/wiki?curid=4802713", "title": "Complesso di San Leucio", "text": ""}
{"id": "4802715", "revid": "287204", "url": "https://it.wikipedia.org/wiki?curid=4802715", "title": "Horvathertelend", "text": ""}
{"id": "4802717", "revid": "39306", "url": "https://it.wikipedia.org/wiki?curid=4802717", "title": "Westfalenhalle", "text": ""}
{"id": "4802718", "revid": "287204", "url": "https://it.wikipedia.org/wiki?curid=4802718", "title": "Giovanni Cicconetti", "text": "Biografia.\nCicconetti si laure\u00f2 in ingegneria civile a Roma nel 1894. Nel 1895 divenne assistente presso l'istituto di geodesia e topografia della stessa universit\u00e0 dove rimase fino al 1899.\nTra il 1899 ed il 1914 insegno presso vari istituti tecnici e agrari a Udine, Napoli e Pisa. Nel 1915 ottenne la cattedra di geodesia teoretica presso la Facolt\u00e0 di Scienze dell'universit\u00e0 di Pisa, incarico che conserv\u00f2 fino al 1919, quando ebbe l'incarico di professore di geodesia e topografia presso la scuola di applicazione d'ingegneria di Palermo. Nel 1921 fu trasferito a Pisa, dove, l'anno successivo, fu nominato professore straordinario di geodesia e topografia. Nel dicembre del 1923 ottenne il trasferimento presso la Scuola di Applicazione di Ingegneria di Roma dove continu\u00f2 ad insegnare geodesia e topografia fino al suo collocamento a riposo nel nell'ottobre del 1942. Mor\u00ec il 17 febbraio del 1953 nella sua casa di Poggio Catino, presso Rieti, dove si era ritirato dopo l'insegnamento.\n\u00c8 stato direttore dell'Istituto di Geodesia e Topografia dell'Universit\u00e0 di Roma, membro della Commissione Geodetica Italiana, e della Societ\u00e0 italiana per il progresso delle scienze.\nPrincipali contributi.\nLa produzione scientifica di Cicconetti fu piuttosto ampia, con circa 40 opere prodotte fra il 1896 ed il 1948.\nI primi lavori risalgono al periodo fra il 1895 ed il 1898 in cui collabor\u00f2 con il suo maestro, Vincenzo Reina, nell'effettuazione di una serie di misure plano-altimetriche effettuare a Roma e dintorni. Risalgono a quel periodo: \"Ricerche sul coefficiente di rifrazione terrestre eseguite in Roma nel 1895\" e \"Determinazioni planimetriche ed altimetriche eseguite in Roma nel 1896\".\nDi notevole interesse furono anche gli studi e le sperimentazioni per la determinazione delle quote per via barometrica su cui pubblico due studi: \"Altimetria barometrica\" (1899) e \"Confronto sperimentale tra le principali formule dell'altimetria barometrica\" (1902).\nTra il 1905 ed il 1910 effettu\u00f2 delle sperimentazioni per la misura della rifrazione terrestre a Udine e per la misura della latitudine astronomica dell'Osservatorio vesuviano di Napoli.\nAl periodo dell'insegnamento universitario risalgono moltissimi lavori. In primo luogo quelli relativi alle misure relative alla Torre di Pisa, protrattesi per oltre trent'anni, che diedero luogo a varie pubblicazioni fra cui l'ultima di compendio complessivo \"Un trentennio di osservazioni di strapiombo sul campanile di Pisa\", pubblicata nel 1949. Queste misure portarono a concludere che lo strapiombo della torre aumentava progressivamente di 1\u00a0mm all'anno. Queste misure verranno poi continuate fino al 1959 da Silvio Ballarin.\nL'opera pi\u00f9 significativa fu senza dubbio un \"Trattato di Geodesia e topografia\" pubblicato nel 1938 in cui l'autore riprende le lezioni tenute alla Facolta di Ingegneria con l'aggiunta di una sezione dedicata alla fotogrammetria."}
{"id": "4802729", "revid": "1534511", "url": "https://it.wikipedia.org/wiki?curid=4802729", "title": "Alleanza polacco-ottomana", "text": "L'alleanza polacco-ottomana, basata su diversi trattati, venne stipulata nel XVI secolo tra l'Unione polacco-lituana e l'Impero ottomano, dato che gli ottomani si stavano espandendo dell'Europa centrale.\nScenario.\nPolonia e Impero ottomano erano state in guerra dalla fine del XV secolo, a seguito dei tentativi, da parte della dinastia dei Jagelloni, di prendere in controllo dell'Ungheria e della Boemia. Il re jagellone Ladislao II di Boemia aveva occupato il trono di Ungheria e Boemia. I jagelloni si erano alleati anche con Stefano III di Moldavia (1484-87) per recuperare territori dagli ottomani, e successivamente invase la Moldavia nel 1497.\nNel 1498, un esercito ottomano di 40 000-60 000 uomini, sotto Bali Pasci\u00e0, invase la Polonia nell'area di Ma\u0142opolska e Mazovia. Anche sotto la pressione dei russi di Ivan III in Lituania, il re polacco-lituano Alessandro Jagellone ricerc\u00f2 una riconciliazione con gli ottomani.\nTrattati polacco-ottomani.\nNel 1503, Alessandro Jagellone firm\u00f2 un trattato di cinque anni con il sultano Bayezid II. Il suo successore, Sigismondo il Vecchio (1506\u20131548) firm\u00f2 anch'egli un trattato con Selim I, nel 1519, dopo aver perso Smolensk a favore dei russi.\nDopo l'invasione ottomana dell'Ungheria dopo la Battaglia di Moh\u00e1cs del 1526, la Polonia si astenne dall'interferire con gli ottomani nel sud-ovest. La Polonia era, infatti, abbastanza impegnata a contrastare la minaccia russa in Lituania e Livonia, dove poteva concentrare le sue forze.\nDue trattati vennero sottoscritti con Solimano il Magnifico, nel 1525 e 1528, e un trattato di \"pace perpetua\" venne firmato nel 1533. Il trattato del 1533 si pensa sia stato firmato a causa dell'erme progresso degli Ottomani nel 1532 all'assedio di Vienna. IL trattato venne nuovamente rinnovato nel 1547.\nUn nuovo rinnovo fu firmato nel 1551 con Sigismondo Augusto, l'ultimo re jagellone. Verso la fine del regno di Solimano venne firmato un nuovo trattato, nel 1564, tra la Polonia e il futuro Selim II, allora principe Imperiale capo del governo di K\u00fctahya.\nDopo la morte di Sigismondo nel 1572, la Polonia elesse il principe francese, Enrico di Valois pi\u00f9 gradito agli ottomani, anzich\u00e9 un candidato asburgico. Quando Enrico torn\u00f2 in Francia nel 1575, gli succedette Stefano I B\u00e1thory, che era stato sostenuto dagli ottomani nel 1571 nell'ottenimento del trono di Transilvania.\nLa pace \"perpetua\" tra la Polonia e l'Impero Ottomano inizi\u00f2 a sgretolarsi negli anni 1590. Le difficolt\u00e0 sorsero quando Jan Zamoyski approfitt\u00f2 della guerra ottomano-asburgica in Ungheria per invadere la Moldavia nel 1595, nel corso della Guerra dei Magnati di Moldavia. Il Trattato di Jaruga, firmato nel 1617, stabil\u00ec interventi restrittivi polacchi nei principati danubiani, ma apr\u00ec un conflitto poi sfociato nella guerra polacco-ottomana (1620-1621)."}
{"id": "4802730", "revid": "110157", "url": "https://it.wikipedia.org/wiki?curid=4802730", "title": "Cattedrale di San Clemente (Praga)", "text": "La cattedrale di San Clemente (in lingua ceca: \"Katedr\u00e1la svat\u00e9ho Klementa\") si trova a Praga, in Repubblica Ceca, ed \u00e8 la cattedrale dell'esarcato apostolico della Repubblica Ceca. La chiesa \u00e8 stata eretta a cattedrale con la bolla papale di Giovanni Paolo II del 13 marzo 1996, che istituiva l'esarcato apostolico.\nStoria e descrizione.\nLa chiesa \u00e8 in stile barocco a navata unica, fu costruita dai gesuiti nella zona Clementinum tra il 1711 ed il 1715, progettata da Franti\u0161ek Ka\u0148ka e realizzata da Anselmo Lurago sul sito di una chiesa gotica pi\u00f9 antica, in cui i domenicani nel 1227 avevano fondato un loro monastero, poi distrutto dagli Ussiti nel 1420. La Cappella Italiana, o Cappella della Nostra Signora, fu costruita precedentemente alla chiesa di San Clemente, tra il 1590 e il 1600, per gli italiani abitanti a Praga.\nAll'interno la chiesa ha un aspetto riccamente decorato, con statue dei Padri della Chiesa e gli Evangelisti poste nelle nicchie delle pareti, opera di Matthias Braun. L'altare principale \u00e8 arricchito da un dipinto di Josef Kramol\u00edn. L'iconostasi originale \u00e8 stata successivamente sostituita con una nuova nel 1984."}
{"id": "4802731", "revid": "110157", "url": "https://it.wikipedia.org/wiki?curid=4802731", "title": "Campionati austriaci di sci alpino 2014", "text": "I Campionati austriaci di sci alpino 2014 si sono svolti a Innerkrems e Montafon tra il 4 gennaio e il 27 marzo. Il programma ha incluso gare di discesa libera, supergigante, slalom gigante, slalom speciale e supercombinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale austriaco. \nRisultati.\nUomini.\nDiscesa libera.\nData: 26 marzo\nLocalit\u00e0: Innerkrems\nOre: \nPista: \nPartenza: 2\u00a0128\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nDislivello: 573\u00a0m\nTracciatore: Thomas Trinker\nSupergigante.\nData: 27 marzo\nLocalit\u00e0: Innerkrems\nOre: \nPista: \nPartenza: 2\u00a0060\u00a0m\u00a0s.l.m.\nArrivo: 1\u00a0578\u00a0m\u00a0s.l.m.\nDislivello: 482\u00a0m\nTracciatore: Christian Perner\nSlalom gigante.\nData: 18 marzo\nLocalit\u00e0: Montafon\n1\u00aa manche:\nOre: \nPista: \nPartenza: 2\u00a0055\u00a0m\u00a0s.l.m.\nArrivo: 1\u00a0770\u00a0m\u00a0s.l.m.\nDislivello: 285\u00a0m\nTracciatore: Georg H\u00f6llrigl\n2\u00aa manche:\nOre: \nPista: \nPartenza: 2\u00a0055\u00a0m\u00a0s.l.m.\nArrivo: 1\u00a0770\u00a0m\u00a0s.l.m.\nDislivello: 285\u00a0m\nTracciatore: Andreas Puelacher\nSlalom speciale.\nData: 19 marzo\nLocalit\u00e0: Montafon\n1\u00aa manche:\nOre: \nPista: \nPartenza: 1\u00a0976\u00a0m\u00a0s.l.m.\nArrivo: 1\u00a0822\u00a0m\u00a0s.l.m.\nDislivello: 154\u00a0m\nTracciatore: Martin Marinac\n2\u00aa manche:\nOre: \nPista: \nPartenza: 1\u00a0976\u00a0m\u00a0s.l.m.\nArrivo: 1\u00a0822\u00a0m\u00a0s.l.m.\nDislivello: 154\u00a0m\nTracciatore: Martin Schrott\nSupercombinata.\nData: 4 gennaio\nLocalit\u00e0: Innerkrems\n1\u00aa manche:\nOre: \nPista: \nPartenza: \nArrivo: \nDislivello: \nTracciatore:\n2\u00aa manche:\nOre: \nPista: \nPartenza: \nArrivo: \nDislivello: \nTracciatore:\nDonne.\nDiscesa libera.\nData: 25 marzo\nLocalit\u00e0: Innerkrems\nOre: \nPista: \nPartenza: \nArrivo: \nDislivello: \nTracciatore:\nSupergigante.\nData: 27 marzo\nLocalit\u00e0: Innerkrems\nOre: \nPista: \nPartenza: 2\u00a0060\u00a0m\u00a0s.l.m.\nArrivo: 1\u00a0578\u00a0m\u00a0s.l.m.\nDislivello: 482\u00a0m\nTracciatore: Florian Winkler\nSlalom gigante.\nData: 19 marzo\nLocalit\u00e0: Montafon\n1\u00aa manche:\nOre: \nPista: \nPartenza: 2\u00a0055\u00a0m\u00a0s.l.m.\nArrivo: 1\u00a0770\u00a0m\u00a0s.l.m.\nDislivello: 285\u00a0m\nTracciatore: Thomas Trinker\n2\u00aa manche:\nOre: \nPista: \nPartenza: 2\u00a0055\u00a0m\u00a0s.l.m.\nArrivo: 1\u00a0770\u00a0m\u00a0s.l.m.\nDislivello: 285\u00a0m\nTracciatore: Stefan B\u00fcrgler\nSlalom speciale.\nData: 18 marzo\nLocalit\u00e0: Montafon\n1\u00aa manche:\nOre: \nPista: \nPartenza: 1\u00a0976\u00a0m\u00a0s.l.m.\nArrivo: 1\u00a0824\u00a0m\u00a0s.l.m.\nDislivello: 152\u00a0m\nTracciatore: Martin Kroisleitner\n2\u00aa manche:\nOre: \nPista: \nPartenza: 1\u00a0976\u00a0m\u00a0s.l.m.\nArrivo: 1\u00a0824\u00a0m\u00a0s.l.m.\nDislivello: 152\u00a0m\nTracciatore: Thomas Bacher\nSupercombinata.\nData: 8 gennaio\nLocalit\u00e0: Innerkrems\n1\u00aa manche:\nOre: \nPista: \nPartenza: \nArrivo: \nDislivello: \nTracciatore:\n2\u00aa manche:\nOre: \nPista: \nPartenza: \nArrivo: \nDislivello: \nTracciatore:"}
{"id": "4802734", "revid": "599013", "url": "https://it.wikipedia.org/wiki?curid=4802734", "title": "Boulet (fumettista)", "text": "Biografia.\nFormatosi alla Scuola Superiore delle Arti Decorative di Strasburgo, nel 2001 ha pubblicato la sua prima striscia a fumetti (\"Raghnarok\"). Ha lavorato per varie riviste a fumetti francesi, tra cui Tch\u00f4!, Spirou e Psikopat. Ha inoltre sostituito Lewis Trondheim come disegnatore nella serie \"La fortezza\" (\"Donjon\") per il quinto e il sesto volume dell'epoca Zenith.\nNel luglio 2004 ha avviato un blog a fumetti che lo ha reso estremamente popolare in Francia. Le strisce realizzate per il blog sono state pubblicate in una serie di volumi intitolati \"Notes\". A partire dal novembre del 2009 ha avviato anche una versione tradotta in inglese del suo blog.\nNel luglio 2015 \u00e8 stata pubblicata in Italia, per i tipi di BAO Publishing, la traduzione del primo volume che raccoglie le strisce pubblicate sul blog. La pubblicazione dei volumi successivi \u00e8 prevista ogni due anni, attualmente \u00e8 stato pubblicato il terzo volume. La stessa casa editrice ha tradotto anche altri libri in cui \u00e8 coinvolto Boulet, come \"La fortezza\" o \"Mars Horizon, La fabbrica dei Corpi\" e \"Viaggi nella filosofia\" della collana Octopus di cui Boulet \u00e8 direttore per le Edizioni Delcourt."}
{"id": "4802736", "revid": "38120", "url": "https://it.wikipedia.org/wiki?curid=4802736", "title": "NHL Heritage Classic", "text": "L'NHL Heritage Classic \u00e8 una serie di partite di hockey su ghiaccio disputate all'aperto organizzata dalla National Hockey League. Al 2014 si sono organizzate tre partite, l'ultima delle quali a Vancouver, mentre una quarta si disputer\u00e0 a Winnipeg forse nel 2016. Gli incontri prevedono la partecipazione di sole franchigie canadesi, contrapponendosi cos\u00ec all'evento analogo che vede invece soprattutto la presenza di squadre statunitensi, il Winter Classic. Il primo Heritage Classic si disput\u00f2 ad Edmonton presso il Commonwealth Stadium nel 2003, e fu la prima gara ufficiale valida per la stagione regolare nella storia della NHL. Questa prima partita fu la capostipite di una serie di incontri che negli anni successivi si svolsero non solo in Nordamerica ma anche in Europa. Il secondo Heritage Classic giocato a Calgary nel 2011 segn\u00f2 un nuovo primato di sponsorizzazioni e profitti, portando la NHL a considerare la possibilit\u00e0 di aumentare il numero di partite all'aperto.\nStoria.\nIl primo Heritage Classic si disput\u00f2 nel 2003 e fu ospitato dagli Edmonton Oilers. Gli Oilers avevano avuto l'idea di ospitare una gara all'aperto sin dalla met\u00e0 degli anni ottanta, tuttavia l'idea dell'evento del 2003 si ebbe sulla scia della partita soprannominata \"Cold War\" (letteralmente guerra fredda) giocata due anni prima fra i Michigan State Spartans e i Michigan Wolverines. La prima gara di stagione regolare giocata all'aperto nella storia della NHL vide sfidarsi al Commonwealth Stadium gli Oilers e i Montreal Canadiens.\nLa domanda di biglietti per la partita fu senza precedenti per la storia sportiva di Edmonton. Dopo le vendite agli abbonati stagionali degli Oilers e agli sponsor della NHL si svolse una lotteria per i rimanenti 7.000 posti, assegnati a 1.750 persone con l'opportunit\u00e0 di comprare quattro biglietti ciascuno. La franchigia dell'Alberta ricevette circa 750.000 richieste da tutto il mondo. Alla partita assistettero 57.167 spettatori, stabilendo un nuovo record pari a pi\u00f9 del doppio rispetto al vecchio primato per una gara della NHL. Prima della gara si svolse un'esibizione di vecchie gloria dei Canadiens e degli Oilers, inclusi Guy Lafleur e Wayne Gretzky. La partita si svolse ad una temperatura di ; i Canadiens sconfissero gli Oilers con il punteggio di 4-3.\nIl successo dell'Heritage Classic port\u00f2 qualche anno pi\u00f9 tardi alla nascita del primo Winter Classic, giocato a Buffalo fra i Buffalo Sabres e i Pittsburgh Penguins. In quell'occasione si segn\u00f2 un nuovo record con 71.217 spettatori. Presto il Winter Classic divent\u00f2 l'evento annuale di punta della NHL, sia per risonanza che per ascolti televisivi, tuttavia essa era concentrata sul mercato statunitense. In seguito alle critiche per l'assenza di squadre canadesi nel 2011 si gioc\u00f2 la seconda edizione dell'Heritage Classic, con i Canadiens opposti ai padroni di casa dei Calgary Flames. Cos\u00ec per la prima volta nell'arco di una sola stagione la NHL disput\u00f2 due incontri di stagione regolare all'aperto, decisione che non manc\u00f2 di sollevare alcune critiche per la minaccia di diminuire l'importanza del Winter Classic.\nCos\u00ec come la gara di Edmonton anche l'Heritage Classic 2011 si rivel\u00f2 un successo, con i Flames capaci di superare Montreal per 4-0 di fronte ai 41.022 spettatori del McMahon Stadium. La gara raggiunse ottimi risultati televisivi sia in Canada che negli Stati Uniti, grazie anche al forte richiamo degli sponsor, stabilendo il nuovo record di guadagni provenienti da una singola gara di NHL.\nIl terzo Heritage Classic si svolse presso il BC Place di Vancouver nel 2014 e vide opposti i Vancouver Canucks e gli Ottawa Senators, questi ultimi capaci di imporsi per 4-2. Essa fu una delle sei gare all'aperto previste nel corso della stagione 2013-2014 oltre al Winter Classic e alle quattro sfide della Stadium Series.\nLa quarta edizione dell'Heritage Classic si svolse presso l'Investors Group Field di Winnipeg il 23 ottobre 2016, e vide affrontarsi i padroni di casa dei Winnipeg Jets opposti agli Edmonton Oilers. Gli Oilers sconfissero i Jets per 3-0. Insolitamente per quel che riguarda le partite all'aperto dell'NHL, la partita si tenne a met\u00e0 autunno, durante il primo mese della regular season, in modo da evitare le rigide temperature invernali che solitamente caratterizzano la citt\u00e0 di Winnipeg."}
{"id": "4802738", "revid": "123303348", "url": "https://it.wikipedia.org/wiki?curid=4802738", "title": "Mahmoud Kahraba", "text": "Biografia.\n\u00c8 originario di Cairo Vecchia.\nIl soprannome \"Kahraba\" (elettricit\u00e0) gli \u00e8 stato affibbiato da ragazzo ai tempi in cui militava nelle giovanili dell'Al-Ahly, a causa dell'impatto che riusciva ad avere sulle partite.\nCaratteristiche tecniche.\nIn possesso di una notevole velocit\u00e0 - a cui abbina un'ottima tecnica individuale - trova la sua collocazione nel ruolo di esterno alto. In grado di giocare su entrambe le fasce, in caso di necessit\u00e0 pu\u00f2 adattarsi a seconda punta.\nCarriera.\nClub.\nMuove i suoi primi passi nelle giovanili dell'Al-Ahly, per poi essere tesserato dall'ENPPI. L'8 agosto 2013 si trasferisce in Europa, venendo prelevato in prestito con diritto di riscatto dal , societ\u00e0 militante nella massima serie svizzera. Il 28 marzo 2014 la societ\u00e0 decide di rescindere consensualmente il prestito con il giocatore, accusato di scarsa professionalit\u00e0.\nIl 27 maggio 2014 passa in prestito oneroso (100.000 euro) per sei mesi al Grasshopper. L'accordo prevede un'opzione di riscatto in cambio di un compenso di 1 milione di euro. Il 30 luglio 2014 esordisce nelle competizioni europee, in occasione della partita persa 2-0 in casa contro il Lilla - valida per il terzo turno preliminare di Champions League - sostituendo St\u00e9phane Grichting a inizio ripresa.\nTerminato il prestito, fa ritorno all'ENPPI. Il 2 agosto 2015 si lega per cinque anni allo Zamalek. L'esborso economico effettuato dalla societ\u00e0 egiziana \u00e8 stato di circa 750.000 euro.\nIl 14 luglio 2016 passa in prestito per una stagione all'Al-Ittihad, in Arabia Saudita. Il 18 settembre mette a segno quattro reti nella partita vinta 3-5 contro l'Al-Wahda.\nIl 13 dicembre 2019 si accorda a parametro zero con l', firmando un contratto valido fino al 2024. Nel 2020 conquista uno storico \"treble\", vincendo il campionato, la coppa nazionale e la CAF Champions League.\nNazionale.\nIl 6 marzo 2013 viene convocato per la Coppa d'Africa Under-20, manifestazione vinta dagli egiziani, che ottengono quindi l'accesso ai Mondiali Under-20, disputati nel mese di giugno in Turchia.\nEsordisce con la nazionale maggiore il 10 settembre 2013 in Egitto-Guinea (4-2) - partita valida per le qualificazioni ai Mondiali 2014 - subentrando nella ripresa al posto di Ahmed Eid. Mette a segno la sua prima rete con i \"Faraoni\" il 6 settembre 2015 contro il Ciad.\nIl 4 gennaio 2017 il CT H\u00e9ctor C\u00faper lo inserisce nella lista dei 23 convocati che prenderanno parte alla Coppa d'Africa 2017.\nStatistiche.\nPresenze e reti nei club.\n\"Statistiche aggiornate al 24 agosto 2021.\""}
{"id": "4802743", "revid": "300067", "url": "https://it.wikipedia.org/wiki?curid=4802743", "title": "Joseph Garcia", "text": ""}
{"id": "4802744", "revid": "263989", "url": "https://it.wikipedia.org/wiki?curid=4802744", "title": "Heritage Classic", "text": ""}
{"id": "4802749", "revid": "767487", "url": "https://it.wikipedia.org/wiki?curid=4802749", "title": "Long Tall Sally (EP giapponese)", "text": "Long Tall Sally \u00e8 un EP dei Beatles pubblicato in Giappone il 5 maggio 1965 dalla Odeon, con il numero di serie OP 4055. \u00c8 simile all'EP inglese \"Long Tall Sally\"."}
{"id": "4802753", "revid": "125595217", "url": "https://it.wikipedia.org/wiki?curid=4802753", "title": "Il capitale umano", "text": "Il capitale umano \u00e8 un film del 2013 diretto da Paolo Virz\u00ec.\nLiberamente ispirato al romanzo omonimo di Stephen Amidon, \u00e8 interpretato da Fabrizio Bentivoglio, Valeria Bruni Tedeschi, Fabrizio Gifuni e Valeria Golino. \u0400 stato presentato in anteprima il 3 dicembre 2013 alle Giornate Professionali di Cinema di Sorrento.\nIl 24 settembre 2014 viene designato come film rappresentante il cinema italiano alla selezione per l'Oscar al miglior film straniero del 2015. Il 19 dicembre 2014 viene escluso dalla candidatura, non venendo inserito nella lista ristretta.\nTrama.\nSu una strada provinciale della Brianza, un ciclista viene investito da un SUV. L'uomo \u00e8 un cameriere, che quella sera tornava a casa dopo aver lavorato ad un evento tenutosi in una scuola privata. La storia poi racconta, attraverso tre diversi punti di vista, ci\u00f2 che \u00e8 successo nei sei mesi prima dell'incidente chiarendo le circostanze della tragedia. Un quarto capitolo \u00e8 dedicato alla conclusione della storia.\nDino Ossola \u00e8 un agente immobiliare separato dalla moglie. L'attuale compagna, Roberta, \u00e8 una psicologa incinta di due gemelli. Appartenente alla classe media, Dino vorrebbe arricchirsi e salire di classe sociale. Sua figlia Serena frequenta Massimiliano Bernaschi, figlio di un ricco uomo d'affari. Dino cerca di avvicinarsi alla famiglia del ragazzo e di aumentare la sua fortuna grazie al contatto con Bernaschi, riuscendo con un investimento rischioso a diventare suo socio.\nCarla Bernaschi \u00e8 la ricca, ma insoddisfatta moglie di Giovanni Bernaschi. Poco stimata dal marito che, seppur a suo modo, mostra comunque di amarla, impiega il suo tempo acquistando cose inutili. Quando si propone di salvare dalla distruzione il teatro della citt\u00e0, Giovanni prima le promette di restaurarlo, ma poi lo mette in vendita per sanare la mancanza di liquidi della sua societ\u00e0. In quel momento, Carla si rende conto della sua inutilit\u00e0 e impotenza davanti a suo marito, e lo tradisce con Donato Russomanno, professore e direttore artistico del teatro, mentre guardano il film \"Nostra Signora dei Turchi\".\nSerena Ossola, figlia di Dino, frequenta un'elegante scuola privata non corrispondente alla sua classe sociale. Stima poco il padre e ha un rapporto complesso con la matrigna Roberta. \u00c8 stata fidanzata con Massimiliano Bernaschi e, per non dispiacere a sua madre, Carla, finge di esserlo ancora. Un giorno, nella sala d'attesa dell'ambulatorio di Roberta, conosce Luca Ambrosini, un ragazzo allevato dallo zio in un quartiere popolare. Luca \u00e8 stato accusato, al posto dello zio, di essere uno spacciatore ed \u00e8 costretto a fare sedute di psicoterapia da Roberta.\nLa polizia indaga sull'incidente che ha coinvolto il ciclista e le prove sembrano incastrare Massimiliano, che in realt\u00e0 \u00e8 innocente, poich\u00e9 non era alla guida del suo SUV, ma era stato riportato a casa ubriaco con un'altra auto da Serena. Serena conosce la verit\u00e0, e cio\u00e8 che alla guida dell'auto era Luca, ma tace perch\u00e9 \u00e8 innamorata di lui. Casualmente, Dino viene a sapere il nome del vero colpevole e lo utilizza per ricattare la famiglia Bernaschi, riprendendosi ci\u00f2 che aveva dato a Giovanni, pi\u00f9 gli interessi. Quando scopre che la polizia \u00e8 stata informata del nome del vero colpevole, Luca tenta il suicidio.\nMesi dopo, i Bernaschi organizzano una festa nella loro villa. Mentre Carla osserva con disincanto i suoi invitati dalla finestra, viene raggiunta da Giovanni, ormai tranquillo poich\u00e9 le speculazioni sullo sfascio economico del Paese lo hanno infine arricchito.\nSerena intanto va in carcere a trovare Luca, sopravvissuto al tentativo di suicidio.\nNei titoli di coda si viene a sapere che l'assicurazione dell'auto di Massimiliano ha negoziato con i familiari di Fabrizio Lupi, vittima dell'incidente, un risarcimento di \u20ac 218.976,00.\nProduzione.\nRiprese.\nNonostante la storia sia ambientata in Brianza, la maggior parte delle scene urbane sono state girate a febbraio 2013 nelle citt\u00e0 di Varese e Como, nelle campagne di Osnago in Provincia di Lecco e ad Arese per la villa con piscina. La villa della famiglia Bernaschi \u00e8 invece a Fortunago, in provincia di Pavia. Il Teatro Politeama che Carla Bernaschi vorrebbe salvare \u00e8 invece a Como, in via Tolomeo Gallio.\nScene tagliate.\nAl Tribeca Film Festival del 2014, in cui \"Il capitale umano\" \u00e8 l'unico film italiano in concorso, il regista ha rivelato ai giornalisti che aveva girato un finale alternativo, tagliato durante il montaggio, in cui si mostrava Carla mentre correva scalza nella campagna brianzola, in fuga dalla sua vita alto borghese.\nSecondo Virz\u00ec questa scena e l'interpretazione dell'attrice sono state la fonte d'ispirazione per la creazione del personaggio di Beatrice Morandini Valdirana, sempre interpretato da Valeria Bruni Tedeschi, la contessa mitomane protagonista de \"La pazza gioia\".\nPromozione.\nIl trailer ufficiale del film \u00e8 stato distribuito il 17 dicembre 2013.\nAccoglienza.\nIncassi.\nIl film \u00e8 uscito nelle sale italiane il 9 gennaio 2014 in 400 copie, distribuito da 01 Distribution. Nel primo weekend di programmazione ha guadagnato 1.641.000 \u20ac. L'incasso totale \u00e8 di 5.713.000 \u20ac. Il film al Festival di Berlino 2014 \u00e8 stato venduto in 25 paesi in tutto il mondo.\nCritica.\nCritica italiana.\nIn generale sono state elogiate le interpretazioni degli attori e la sceneggiatura di Virz\u00ec, Piccolo e Bruni \u00abcui riesce bene il trapianto in Brianza di un romanzo ambientato in Connecticut\u00bb afferma Massimo Bertarelli su \"Il Giornale\". Concita De Gregorio su \"la Repubblica\" elogia gli attori, definendo il film \u00abil migliore di Virz\u00ec. Potente, lieve, preciso\u00bb.\nPaolo Mereghetti afferma che nonostante il passaggio a temi drammatici, il regista livornese non ha perso la dote di \u00abgraffiare attraverso l'ironia\u00bb e \u00abdi ottenere il meglio dai suoi attori\u00bb, fra cui, Fabrizio Gifuni \u00abche d\u00e0 qui la sua prova migliore, convincente e intensa\u00bb e la \u00abdavvero ammirevole\u00bb Valeria Bruni Tedeschi di cui muta \u00abi supposti limiti in qualit\u00e0\u00bb. Infine elogia le prestazioni dei giovani. Critica per\u00f2 l'\u00abeccessiva caratterizzazione regionale\u00bb del personaggio interpretato da Fabrizio Bentivoglio che ha \u00abinflessioni lombarde [...] da commedia ridanciana\u00bb, che pur servendo per sottolineare il passaggio del film \u00abdal sorriso al cinismo\u00bb poteva portare il film \u00abverso la farsa\u00bb.\nDello stesso parere anche Roberto Escobar, su \"l'Espresso\", che critica sia la sceneggiatura per la presenza di \u00abstereotipi che ripetono stancamente, e con volgarit\u00e0, l'italica commedia di costume\u00bb, sia Bentivoglio, definendo la sua rappresentazione di Ossola un \u00abAlberto Sordi redivivo, fuori tempo e inverosimile\u00bb.\nMariarosa Mancuso per \"Il Foglio\" invece ha stroncato il film criticandone sia la regia che la recitazione, in particolare di Bruni Tedeschi al \u00abminimo vocale consentito e al massimo del birignao\u00bb, che mutano la trama \u00abin una favoletta moraleggiante, con derive verso la comicit\u00e0 involontaria\u00bb.\nCritica estera.\nDebora Young scrive su \"The Hollywood Reporter\" che \u00abil film \u00e8 molto pi\u00f9 di un thriller chic\u00bb in cui Virz\u00ec e gli attori hanno cercato di esplorare \u00abl'infelicit\u00e0 di ricchi e poveri in una societ\u00e0 che misura il valore di una persona in termini di euro\u00bb. Elogiando le interpretazioni del cast, la fotografia, scenografia e colonna sonora.\nJay Weissberg di \"Variety\" elogia le prestazioni del cast definendole \u00abimpeccabili\u00bb, il fascino di Gifuni, la \u00abtensione nervosa\u00bb del personaggio della Bruni Tedeschi, la \u00absorpresa\u00bb Gioli. Anche il ruolo di Valeria Golino, seppur piccolo, \u00e8 apprezzato per il calore che riesce a trasmettere in scena. Lodate sia la fotografia che la scenografia.\nAl Tribeca Film Festival, dove il film \u00e8 stato presentato in concorso, ha riscosso molto successo e Valeria Bruni Tedeschi ha vinto il premio come migliore attrice:\nPolemiche.\nIl film ha dato luogo a polemiche da parte della comunit\u00e0 brianzola, che ha accusato il regista di dare un quadro non rispondente alla realt\u00e0 della gente del luogo.\nCollegamenti esterni.\nhuman capital alfamart"}
{"id": "4802755", "revid": "916580", "url": "https://it.wikipedia.org/wiki?curid=4802755", "title": "Geckonia chazaliae", "text": ""}
{"id": "4802759", "revid": "880827", "url": "https://it.wikipedia.org/wiki?curid=4802759", "title": "Chiesa vetero-cattolica della Repubblica Ceca", "text": ""}
{"id": "4802767", "revid": "799790", "url": "https://it.wikipedia.org/wiki?curid=4802767", "title": "Discografia degli Everly Brothers", "text": "Qui di seguito \u00e8 presente la discografia del duo statunitense The Everly Brothers. In tutta la loro carriera, Phil e Don Everly hanno pubblicato 21 album in studio, 2 live, 29 compilation e 75 singoli."}
{"id": "4802778", "revid": "486946", "url": "https://it.wikipedia.org/wiki?curid=4802778", "title": "Dukla Trencin-Merida", "text": ""}
{"id": "4802779", "revid": "2203133", "url": "https://it.wikipedia.org/wiki?curid=4802779", "title": "Oophaga", "text": "Oophaga \u00e8 un genere di piccoli anfibi anuri della famiglia Dendrobatidae. Questi anfibi sono diffusi in America Centrale e Meridionale.\nEtimologia.\nOophaga, dal greco \u1f60\u03cc\u03bd (uovo) + \u03c6\u03b1\u03b3\u03b5\u1fd6\u03bd (mangiare, divorare): mangiatore di uova. Questo perch\u00e9 i girini sono cibate dalla madre con le uova non schiuse.\nDistribuzione.\nLe rane sono diffuse in America Centrale e Meridionale, dal Nicaragua attraverso la Colombia fino al nord dell'Ecuador (ma sempre al di sotto dei 1200 metri di altitudine).\nI loro habitat variano molto dato che alcune sono arboree mentre altre prettamente terricole ma in ogni caso i cuccioli si nutrono di uova non fecondate.\nRiproduzione.\nNonostante tutti i dendrobatidi dimostrino cure parentali, ci\u00f2 \u00e8 particolarmente vero per la specie \"Oophaga\": il cibo \u00e8 fornito ai cuccioli prevalentemente dalla madre sotto forma di uova non fecondate, il padre pertanto non risulta coinvolto.\nAttraverso le uova, la madre passa le tossine difensive ai cuccioli: quelli di \"Oophaga pumilio\" nutriti con uova di rane senza alcaloidi non secernono tossine a loro volta (che sono derivate appunto dagli alcaloidi assunti con l'alimentazione).\nTassonomia.\nIl genere \"Oophaga\" 9 specie:\nAllevamento.\n\u00c8 possibile allevare in cattivit\u00e0 le \"Oophaga\", ma alcune specie sono tra le pi\u00f9 difficili da allevare tra i \"Dendrobatidae\". Le \"Oophaga pumilio\", tuttavia, sono pi\u00f9 facili da allevare e sono quindi pi\u00f9 popolari tra gli allevatori."}
{"id": "4802787", "revid": "287204", "url": "https://it.wikipedia.org/wiki?curid=4802787", "title": "Moog (disambigua)", "text": "Moog \u00e8 un nome di famiglia tedesco."}
{"id": "4802791", "revid": "1543377", "url": "https://it.wikipedia.org/wiki?curid=4802791", "title": "Severino Savi", "text": "Biografia.\nSeverino Savi nacque a Sampierdarena l'11 novembre 1911. \u00c8 stato un presbitero della diocesi di Susa distintosi per il suo fervore nel campo della cultura, che ne fece un precursore nel campo della difesa e della promozione dei beni culturali locali in provincia di Torino. Mor\u00ec a Susa il 3 aprile 1997.\nL'attivit\u00e0 nella diocesi di Susa.\nNella diocesi di Susa, presso la quale aveva compiuto i suoi studi ed era stato ordinato, Severino Savi venne chiamato dal Vescovo Mons. Ugliengo il 16 giugno 1950 a svolgere il compito di Vicario Generale. Venne confermato dal Vescovo Giuseppe Garneri e quindi dal Vescovo Vittorio Bernardetto, portando avanti l'incarico fino al 19 aprile 1984. Per parecchi anni svolse l'incarico di rettore della chiesa della Madonna della Pace di Susa, ove ora trova sede il museo diocesano d'arte sacra, realizzato postumo a partire dalle idee di Severino Savi per la difesa e promozione dell'arte e in special modo dell'arte sacra.\nImpegno nell'Azione Cattolica.\nPresso l'Azione Cattolica della diocesi di Susa, Severino Savi svolse il suo servizio prima come Assistente ecclesiastico della Giovent\u00f9 Maschile (1937-1958) e quindi Delegato Vescovile (1950-1971).\nL'insegnamento.\nFu insegnante in Seminario a Susa e a Rivoli, insegnandovi anche Storia dell'Arte; professore all'istituto magistrale San Giuseppe ed al liceo-ginnasio di Susa. Insegn\u00f2 lettere, scienze, storia, storia dell'arte e materie religiose.\nL'impegno a favore della cultura.\nL'amore per la cultura \u00e8 il filo che riannoda tutta la vita di Severino Savi: \u00ab\"Mons. Savi \u00e8 conosciuto nel mondo della cultura, in Valle e fuori, come studioso di Storia dell'Arte\"\u00bb sottolinea Natalino Bartolomasi. La passione per la cultura e la volont\u00e0 di accreditare i propri studi presso il mondo accademico dell'Universit\u00e0 di Torino, approfondendoli inoltre per dare opportunit\u00e0 maggiori di conoscenza ai propri studenti, lo spinsero, gi\u00e0 presbitero e Vicario Generale, a iscriversi come studente presso l'Universit\u00e0. Port\u00f2 a compimento gli studi nell'anno accademico 1957-1958 con la prof.sa Brizio, discutendo presso la facolt\u00e0 di Storia dell'Arte una tesi allora sperimentale sull'architettura romanica della Valle di Susa, ampiamente documentata dal punto di vista fotografico, archivistico, bibliografico, che trent'anni dopo costituir\u00e0 la base del suo testo \"La Cattedrale di San Giusto e le Chiese Romaniche della Diocesi di Susa\", costituendo \"un vero Corpus dell'arte romanica in Valsusa\". Per tutta la vita diede un prezioso e colto contributo giornalistico al settimanale diocesano La Valsusa.\nLa fondazione di Segusium.\nInsieme con altri uomini di cultura della Valle di Susa, contribu\u00ec a fondare Segusium, Societ\u00e0 di Ricerche e Studi Valsusini, per la promozione, difesa e valorizzazione della cultura e del patrimonio storico-architettonico locale. Fu presidente di questa organizzazione senza scopo di lucro dal 1964 al 1991. \nSusa, 1972: precursore con la mostra \"Arte Sacra in Valle di Susa\".\nIn occasione del Bicentenario della diocesi di Susa, nell'autunno del 1972 il suo talento visionario lo spinse a promuovere, con mezzi modesti, una mostra sull'arte sacra in Valle di Susa, accendendo un faro anche a livello accademico sui capolavori di storia dell'arte presenti in questo tratto di terra che unisce Italia e Francia. Una specie di \u00abprova generale del Museo Diocesano che da molti veniva auspicato e che soltanto comprensibili difficolt\u00e0 intrinseche non hanno permesso finora di realizzare\u00bb. Riun\u00ec presso il salone del Seminario di Susa i pezzi pi\u00f9 pregiati e caratteristici provenienti dalle Chiese e Abbazie della Valle di Susa, con l'assistenza scientifica di Guido Gentile per le sculture lignee, Noemi Gabrielli per i tessuti, Giovanni Romano per argenterie e pietre, Costanza Segre Montel per i codici miniati e l'aiuto della Commissione diocesana d'arte sacra, di Segusium e del Liceo Ginnasio Norberto Rosa.\nTorino, 1977: la mostra \"Valle di Susa \u2013 Arte e Storia\".\nIl favore incontrato dalla mostra del 1972 anche presso enti locali ed accademici, determin\u00f2 la possibilit\u00e0 di replicarla riveduta ed raddoppiata come dimensioni nel 1977 presso la Galleria Civica d'Arte Moderna di Torino, tra il 12 marzo e l'8 maggio. Ottenne la collaborazione della diocesi di Susa, Citt\u00e0 di Torino, Musei civici, Soprintendenza per i Beni Artistici e Storici del Piemonte, coinvolgendo inoltre Soprintendenza per i Beni Architettonici ed Ambientali, Soprintendenza per i Beni Archivistici, Archivio di Stato di Torino, Biblioteca Nazionale Universitaria di Torino e Biblioteca Reale di Torino, che tutti insieme curarono un prezioso catalogo.\nRiconoscimenti.\nOttenne la Cittadinanza onoraria di Susa il 19 luglio 1992, per la sua opera incessante per la difesa e valorizzazione del patrimonio storico-artistico valsusino."}
{"id": "4802792", "revid": "767487", "url": "https://it.wikipedia.org/wiki?curid=4802792", "title": "The Little Flower Girl (film 1908)", "text": "The Little Flower Girl \u00e8 un cortometraggio muto del 1908. Il nome del regista non viene riportato nei credit del film. Segna l'esordio sullo schermo di Alma Taylor, un'attrice all'epoca ancora giovanissima (aveva solo tredici anni) che sarebbe diventata popolarissima nel Regno Unito lavorando per la casa di produzione Hepworth.\nProduzione.\nIl film fu prodotto dalla Urban Trading Company.\nDistribuzione.\nDistribuito dalla Urban Trading Company, il film usc\u00ec nelle sale cinematografiche britanniche il 16 maggio 1908."}
{"id": "4802793", "revid": "63341131", "url": "https://it.wikipedia.org/wiki?curid=4802793", "title": "Associazione Sportiva Dilettantistica Popoli Calcio", "text": ""}
{"id": "4802794", "revid": "37401", "url": "https://it.wikipedia.org/wiki?curid=4802794", "title": "Robert Albert Moog", "text": ""}
{"id": "4802798", "revid": "1226", "url": "https://it.wikipedia.org/wiki?curid=4802798", "title": "Maurice Maindron", "text": "Nel 1876 visit\u00f2 la Nuova Guinea e nel 1879 raggiunse il Senegal. Dopo un viaggio in Malabar si rec\u00f2 nell'India francese (1884), dove risiedette fino al 1901.\nEntomologo ed archeologo scrisse nel 1905 la commedia \"Il miglior partito\"."}
{"id": "4802803", "revid": "729019", "url": "https://it.wikipedia.org/wiki?curid=4802803", "title": "Quarterback titolari dei Miami Dolphins", "text": "Questi quarterback sono partiti come titolari per i Miami Dolphins della National Football League. Sono inseriti in ordine di data a partire dalla prima partenza come titolari nei Dolphins.\nQuarterback titolari.\nLista di tutti i quarterback titolari dei Miami Dolphins. Il numero tra parentesi indica il numero di gare da titolare giocate nella stagione:"}
{"id": "4802806", "revid": "404449", "url": "https://it.wikipedia.org/wiki?curid=4802806", "title": "Cappella della Madonna del Carmine alle Rocchette", "text": ""}
{"id": "4802807", "revid": "287204", "url": "https://it.wikipedia.org/wiki?curid=4802807", "title": "Jorgen Brekke", "text": ""}
{"id": "4802808", "revid": "1971044", "url": "https://it.wikipedia.org/wiki?curid=4802808", "title": "Erwin von Bary", "text": "Sulla scia di Henri Duveyrier ed Heinrich Barth nel 1875 raggiunse il Gebel; l'anno successivo si rec\u00f2 a Ghat, in Libia.\nDurante il suo soggiorno a Gath tent\u00f2 inutilmente di raggiungere Timbuct\u00f9, ma mor\u00ec dopo essere rientrato a Ghat."}
{"id": "4802810", "revid": "1887939", "url": "https://it.wikipedia.org/wiki?curid=4802810", "title": "Campionato AMA/FIM Supercross 2014", "text": "Nel 2014 il Campionato AMA di supercross giunge alla sua settima stagione con titolazione mondiale e la quarantunesima dalla sua nascita. Il campione in carica \u00e8 lo statunitense Ryan Villopoto, e tra gli sfidanti, oltre ai noti Ryan Dungey, David Millsaps, James Stewart e Justin Barcia approdano dalla 250 i giovani Eli Tomac e Ken Roczen."}
{"id": "4802812", "revid": "181699", "url": "https://it.wikipedia.org/wiki?curid=4802812", "title": "Castello della Contessa Adelaide (Susa)", "text": ""}
{"id": "4802815", "revid": "123005741", "url": "https://it.wikipedia.org/wiki?curid=4802815", "title": "Taro e Jiro", "text": "Taro (Wakkanai ottobre 1955 \u2013 Hokkaido 11 agosto 1970) e Jiro (Wakkanai, ottobre 1955 \u2013 Antartide 9 luglio 1960) sono stati due cani da slitta, fratelli e coetanei, di razza Husky di Sachalin (Karafuto-Ken), impiegati presso la base antartica giapponese Sh\u014dwa.\nSono divenuti celebri perch\u00e9, dopo essere stati abbandonati, sono riusciti a sopravvivere alle rigide temperature antartiche e sono stati ritrovati al rientro alla base degli esploratori giapponesi, dopo quasi un anno.\nDalla storia di Taro, Jiro e degli altri cani della spedizione sono tratti i film \"Antarctica\" e \"8 amici da salvare\".\nStoria.\nNel 1957 fu promossa dal giapponese NiPR (Nationale Institute of Polar Research) la prima spedizione antartica (JARE - Japanese Antarctic Research Expedition) con finalit\u00e0 scientifiche. Il 29 gennaio 1957 iniziarono i lavori per la costruzione della base (Stazione Sh\u014dwa) posta a 69\u00b000'S e 39\u00b035'E sulla East Ongul Island. \nPer gli spostamenti erano stati condotti alla stazione antartica dei cani da slitta provenienti dal Giappone, appositamente addestrati, di razza Husky di Sachalin (Karafuto-Ken).\nAl suo rientro, la nave \"Soya\" aveva avuto difficolt\u00e0, ed era stata liberata dai ghiacci con l'aiuto della nave russa \"Ob\u2019\".\nDopo un anno era stata programmata la sostituzione dei componenti della spedizione. I nuovi componenti, come pure il materiale e i rifornimenti, erano trasportati dalla nave rompighiaccio \"Soya\". La seconda spedizione non ebbe fortuna; il peggioramento delle condizioni climatiche blocc\u00f2 la nave, che non riusc\u00ec a raggiungere la stazione antartica. Gli undici uomini della base furono trasportati sulla nave da un aereo Cessna, ma furono costretti a lasciare i 15 cani da slitta sul ghiaccio, legati alla catena.\nLa \"Soya\" fu liberata con l'intervento degli elicotteri della nave USCG \"Burton Island\" (WAGB-283), della guardia costiera statunitense.\nL'abbandono dei cani, per quanto necessario, provoc\u00f2 proteste in Giappone; l'associazione animalista JSPCA promosse una petizione per il loro recupero.\nIl ritrovamento di Taro e Jiro.\nNel 1959 part\u00ec la terza spedizione antartica giapponese. All'arrivo alla Stazione Sh\u014dwa, si scopr\u00ec che sette cani erano morti legati e che otto si erano liberati dalle catene. Di questi, erano rimasti in vita solo i fratelli Jiro e Taro, ritrovati il 14 gennaio 1959. Viste le condizioni proibitive, deve ritenersi che una parte del gruppo dei cani sia riuscita a slegarsi e a procurarsi cibo e modalit\u00e0 di riparo, bench\u00e9, dopo tanti mesi, solo due siano potuti sopravvivere.\nJiro, rimasto in Antartide, continu\u00f2 a vivere presso la base ed \u00e8 morto nel 1960 per cause naturali. Alla sua morte, il suo corpo fu riportato in Giappone e fu imbalsamato; oggi \u00e8 in mostra al National Museum of Nature and Science nel quartiere Ueno, a Tokyo.\nTaro torn\u00f2 a Sapporo e visse alla Hokkaido University fino alla sua morte, avvenuta nel 1970 a quasi 15 anni. Il suo corpo imbalsamato \u00e8 in mostra al Museum of National Treasures, Hokkaido University Botanical Garden, Sapporo\nLa memoria.\nPrima del ritrovamento, nel luglio 1958 ai cani abbandonati fu eretto un monumento a Sakai, per ricordare il loro sacrificio.\nSuccessivamente, a Taro e Jiro furono intitolati vari monumenti in tutto il Giappone, come a Wakkanai e Nagoya.\nNel 1959 all'intera muta di cani fu eretto il monumento posto ai piedi della Tokyo Tower, commissionato dalla JSPCA, opera dello scultore And\u014d Takeshi (che aveva scolpito anche la statua del cane Hachik\u014d nel 1948).\nIn Giappone \u00e8 stato istituito il \"Giorno dell'amore, della speranza e del coraggio\" in memoria di Taro e Jiro, celebrato il giorno del loro ritrovamento (14 gennaio)."}
{"id": "4802816", "revid": "12109", "url": "https://it.wikipedia.org/wiki?curid=4802816", "title": "La Bibbia e la storia", "text": ""}
{"id": "4802821", "revid": "293377", "url": "https://it.wikipedia.org/wiki?curid=4802821", "title": "Heinrich Barth", "text": "Biografia.\nNel 1845 si rec\u00f2 in Marocco e da l\u00ec raggiunse nel 1847 l'Egitto passando per la costa nordafricana. Nel 1849 fu scelto insieme ad Adolf Overweg per accompagnare James Richardson nella sua spedizione nel Sahara: viaggi\u00f2 nel cuore dell'Africa fino al 1855, visitando localit\u00e0 mai visitate dagli europei.\nRientrato in Germania, fu docente di geografia all'universit\u00e0 di Berlino e presidente della Societ\u00e0 geografica tedesca."}
{"id": "4802836", "revid": "122187052", "url": "https://it.wikipedia.org/wiki?curid=4802836", "title": "Hekuran Kryeziu", "text": "Carriera.\nClub.\nCresciuto nelle giovanili del , squadra con la quale ha fatto il suo debutto nella Super League svizzera nel 2011.\nStatistiche.\nPresenze e reti nei club.\n\"Statistiche aggiornate al 5 settembre 2016.\""}
{"id": "4802841", "revid": "804", "url": "https://it.wikipedia.org/wiki?curid=4802841", "title": "Ecloga di Leone III l'Isaurico", "text": ""}
{"id": "4802843", "revid": "661208", "url": "https://it.wikipedia.org/wiki?curid=4802843", "title": "Eduard Hoornik", "text": "Autore dell'opera surrealista \"Punto di trasformazione\" (1936) e dell'opera romantica \"Nascita\" (1938), fu rinchiuso nel campo di concentramento di Dachau nel 1943 in quanto antifascista, ma ne evase nel 1945.\nIl suo componimento \"Ex tenebris\" (1947) rivel\u00f2 una scioccante variazione dei toni poetici, divenuti mesti e sommessi in ricordo dell'esperienza di Dachau."}
{"id": "4802845", "revid": "729019", "url": "https://it.wikipedia.org/wiki?curid=4802845", "title": "Guerra ottomano-safavide (1578-1590)", "text": "La guerra ottomano-safavide (1578\u20131590) fu combattuta fra la Persia safavide, sotto Mohammed Khodabanda e Abbas I e l'Impero ottomano sotto Murad III. Ebbe inizio nel 1577-1578 e termin\u00f2 nel 1590. Il conflitto devi\u00f2 temporaneamente l'interesse ottomano dagli affari europei, dove l'Impero ottomano era attivo con l'alleanza franco-ottomana.\nStoria.\nGli ottomani iniziarono la guerra con l'obiettivo di conquistare l'Azerbaigian persiano e il Caucaso. L'esercito persiano contrast\u00f2 per anni quello turco, ma gli ottomani presero Tiflis nel 1578, Kars e Tabriz nel 1585 e la Georgia divenne un loro stato vassallo.\nNel 1588 il comandante ottomano Farh\u0101d Pasci\u00e0 avanz\u00f2 nel Karabakh attraverso la Georgia. Molte delle trib\u00f9 turche Kizilbash, che costituivano il nucleo dell'esercito safavide, si arresero senza opporre una significativa resistenza. Il risultato fu che gli ottomani presero possesso di Azerbaijan e Caucaso fino al Mar Caspio.\nLe principali battaglie furono:\nLa pace venne conclusa con il trattato di Costantinopoli il 21 marzo 1590, con il quale la Persia confermava le conquiste ottomane, promettendo la fine della propaganda religiosa sciita nei territori ottomani e la fine della persecuzione dei sunniti sul proprio territorio.\nIn base al trattato di pace, i cristiani di Rutenia, Armenia e Georgia passarono sotto il dominio dell'impero turco."}
{"id": "4802851", "revid": "1543377", "url": "https://it.wikipedia.org/wiki?curid=4802851", "title": "Santicle", "text": "Biografia.\nSanticle venne eletto come stratego dei Diecimila al posto di Socrate di Acaia, quando quest'ultimo, con Clearco e gli altri strateghi, venne catturato con un tranello da Tissaferne e giustiziato (401 a.C.).\nQuando l'esercito dei mercenari raggiunse Cotiora, Santicle venne multato dal tribunale convocato per controllare il comportamento dei generali per una carenza nei carichi delle navi che avevano portato i soldati da Trapezunte, dei quali doveva occuparsi."}
{"id": "4802864", "revid": "1305772", "url": "https://it.wikipedia.org/wiki?curid=4802864", "title": "Johann Joachim Spalding", "text": "Nel 1749 divenne pastore a Lassahn, ma poco dopo ottenne la parrocchia di Barth, ove fu dotto insegnante di Johann Kaspar Lavater.\nDiventato prevosto e (1764) consigliere concistoriale a Berlino, fu uno dei massimi teologi evangelici nella capitale tedesca della seconda met\u00e0 del XVIII secolo.\nFond\u00f2 la corrente teologica cosiddetta \"neologia\", che traeva elementi sia dal deismo inglese (es. Peter Annet) sia dal lavoro di Christian Wolff.\nDopo un'aspra polemica con Johann Gottfried Herder dovette lasciare l'ufficio di predicatore, ma mantenne a vita quello di consigliere."}
{"id": "4802867", "revid": "1334308", "url": "https://it.wikipedia.org/wiki?curid=4802867", "title": "Fonderia Artistica Ferdinando Marinelli", "text": "La Fonderia Artistica Ferdinando Marinelli \u00e8 una delle ultime fonderie d'arte fiorentine che realizza opere in bronzo utilizzando la tecnica rinascimentale della fusione a cera persa. Larga parte della scultura in bronzo prodotta a Firenze nel corso del Novecento \u00e8 uscita da questa officina d'arte. Una delle opere fiorentine pi\u00f9 conosciute e popolari, replicata dalla Fonderia Artistica Ferdinando Marinelli, \u00e8 la Fontana del Porcellino, fusa nel 1988 e sostituita all'originale nel 1998.\nGi\u00e0 nel 1929 la Fonderia si affaccia sulla scena internazionale realizzando il complesso monumentale 'La Carretta dei Pionieri' scolpito dallo scultore uruguaiano Jos\u00e9 Belloni e tuttora presente a Montevideo. Nel 1932 fonde i pannelli della monumentale scala di accesso ai Musei Vaticani opera dell'artista Antonio Maraini. Una delle ultime realizzazioni in ordine temporale \u00e8 il Guerriero a cavallo di Skopje, inaugurato nella capitale macedone nel 2011, opera della scultrice Valentina Stevanovska per il progetto di riqualificazione urbanistica della Citt\u00e0 di Skopje, .\nStoria.\nLa Storia della Fonderia Artistica Ferdinando Marinelli inizia con l'apertura nel 1905 di una piccola bottega a Firenze, in via de' Giudei (oggi via dei Ramaglianti) da parte di Ferdinando Marinelli. Nato a Piegaro (PG) nel 1887, Ferdinando Marinelli arriv\u00f2 adolescente a Firenze e trov\u00f2 impiego come apprendista prima nell'importante fonderia di Cusmano Vignali e poi presso la Fonderia Gabellini, cimentandosi da subito nelle tecniche di fusione a staffa e a cera persa. Nel 1915 si fece assumere dalla Fonderia Artistica di Alessandro Biagiotti detto 'Brucino'. \nDopo la parentesi della Prima Guerra Mondiale, Ferdinando Marinelli rilev\u00f2 la Fonderia Gabellini di via del Romito (oggi via Filippo Corridoni). In questo periodo la Fonderia realizza diverse sculture in memoria dei caduti della Grande Guerra: i monumenti di Piazza Dalmazia a Firenze e di Poggio a Caiano (entrambi opera dell'artista Mario Moschi), e quelli di Barberino Val d'Elsa e di Cerbaia opera di Odo Franceschi. \nNel 1927 la Camera di Commercio di Firenze cens\u00ec le industrie artistiche della Provincia di Firenze: un redattore scrive che la fama della Fonderia Marinelli \u00ab si basa [...] sulla perfezione della fusione che permettono un sistema di patinatura ad acidi per cui il metallo rimane scoperto e non perde niente dei suoi riflessi, ed assumendo una tonalit\u00e0 calda, quale \u00e8 quella del bronzo naturale, dona molto al lavoro artistico\u00bb\nNel 1929 la Fonderia Artistica Ferdinando Marinelli fonde un gruppo scultoreo di 22 metri, realizzato dall'artista uruguaiano Jos\u00e9 Belloni per Montevideo (La Carretta dei Pionieri) e commissionato dal console Gilberto Fraschetti. Importanti commissioni giungono al Marinelli grazie alla stima che lo scultore Antonio Maraini ha di lui, e che lo scelse come fonditore quando fu incaricato da Pio XI di occuparsi dei rilievi per ornare la nuova scala monumentale dei Musei Vaticani.\nL'espansione della Fonderia continua e poco prima della Seconda Guerra Mondiale alla produzione artistica affianca fusioni industriali e la raffinazione dei metalli, attivit\u00e0 che diviene la principale durante il conflitto. Nel 1945, Ferdinando Marinelli lascia la fonderia ai figli Aldo e Marino che continuano la tradizione artistica. Alla morte di Marino Marinelli la gestione della Fonderia passa al figlio Ferdinando Jr. che, mantenendo l'antica tradizione della fusione a cera persa, ha fatto della Fonderia Artistica Ferdinando Marinelli una delle ultime officine d'arte e un punto di riferimento per l'eccellenza artigianale italiana.\nOltre a importanti commesse da Stati esteri e da collezionisti privati, la Fonderia Marinelli ha realizzato per conto del Comune di Firenze la replica della Fontana del Porcellino di Pietro Tacca alla Loggia del Mercato Nuovo, (sostituita all'originale che dal 2004 \u00e8 esposto al Museo Bardini), la replica del Bacco di Giambologna in Borgo San Jacopo (sostituito all'originale, dal 2006 al Museo nazionale del Bargello), e del San Matteo del Ghiberti all'esterno della Chiesa di Orsanmichele (originale all'interno).\nLa sede della Fonderia.\nLa Fonderia Artistica Ferdinando Marinelli rimane nella sede di via Corridoni, a Firenze, fino al 2006, quando la mole di lavoro e le norme di salvaguardia ambientale non consentono pi\u00f9 di fondere il bronzo in citt\u00e0. Ferdinando Marinelli jr. decide allora di costruire una nuova sede nel comune di Barberino Val d'Elsa, Firenze, dotando l'officina di nuovi forni fusori e di nuove fornaci per la cottura delle forme, ma lasciando inalterate tutte le altre fasi della lavorazione tradizionale.\nPresso la Galleria Bazzanti di Firenze, sono esposte numerose opere della Fonderia Marinelli. Nella storica Galleria d'Arte sul Lungarno Corsini, tra Ponte alla Carraia e Ponte Santa Trinita, \u00e8 possibile ammirare alcuni dei capolavori realizzati, come le repliche da modello originale di opere classiche e rinascimentali.\nLa collaborazione con il Vaticano.\nCome gi\u00e0 ricordato, l'amicizia con Antonio Maraini permise a Ferdinando Marinelli di instaurare un rapporto di collaborazione con lo Stato Vaticano: dopo la commessa per la fusione dei fregi della monumentale scala di ingresso ai Musei Vaticani, la Fonderia si occup\u00f2 anche di realizzare il sepolcro e la maschera mortuaria (questa in argento) del Pontefice Pio XI, commissionati all'artista Antonio Berti, e la Porta Santa della Basilica di San Pietro in Vaticano scolpita dal maestro Vico Consorti. Questa collaborazione permise alla Fonderia di avere anche altre commissioni per le chiese di Roma: le porte centrali della Basilica di Santa Maria Maggiore, modellate da Ludovico Pogliaghi e la porta della chiesa di Sant'Eugenio (1951) progettata dall'ingegner Enrico Galeazzi. La collaborazione con la Santa Sede \u00e8 proseguita anche in anni pi\u00f9 recenti: la Fonderia Artistica Ferdinando Marinelli si \u00e8 infatti occupata di realizzare il corrimano in bronzo della Nuova Rampa dei Musei Vaticani inaugurata nel 2000 da Papa Giovanni Paolo II.\nIl cavallo Sacrifice e Il Diploma d'Onore.\nIl Diploma d'Onore viene conferito alla Fonderia dal Ministero dell'Industria e Commercio nel dopoguerra, come riconoscimento per la fusione di 'Sacrifice' uno dei quattro cavalli allegorici che decorano l'Arlington Memorial Bridge di Washington. Il monumento \u00e8 opera dello scultore statunitense, Leo Friedlander. Il progetto, nato alla fine degli anni Venti e bloccato in seguito alla Grande depressione, fu ripreso nel 1938 e portato a termine solo dopo la fine della Seconda Guerra Mondiale. I cavalli per l'Arlington Memorial Bridge sono dono dell'ambasciatore italiano Alberto Tarchiani, a nome del Governo italiano. L'inaugurazione avvenne il 26 dicembre 1951 a Washington D.C.\nLe fusioni pi\u00f9 importanti.\nUna selezione delle opere e dei monumenti pi\u00f9 importanti realizzati dalla Fonderia Artistica Ferdinando Marinelli."}
{"id": "4802868", "revid": "124123", "url": "https://it.wikipedia.org/wiki?curid=4802868", "title": "Paul Barth (filosofo)", "text": ""}
{"id": "4802870", "revid": "110157", "url": "https://it.wikipedia.org/wiki?curid=4802870", "title": "Universit\u00e0 di Akron", "text": "L'Universit\u00e0 di Akron \u00e8 un'universit\u00e0 statunitense pubblica con sede a Akron, in Ohio.\nStoria.\nL'universit\u00e0 fu fondata nel 1870 da John R. Buchtel, la cui statua \u00e8 oggi presente all'interno del campus. L'edificio principale curiosamente \u00e8 stato danneggiato da due grandi incendi nel 1899 e nel 1971; il college \u00e8 stato poi ristrutturato nel 2004 grazie ad un progetto che port\u00f2 300 milioni di euro in dote all'universit\u00e0.\nSport.\nGli Zips, che fanno parte della NCAA Division I, sono affiliati alla Mid-American Conference. La pallacanestro ed il baseball sono gli sport principali; le partite interne vengono giocate al Lee R. Jackson Baseball Field e all'InfoCision Stadium\u2013Summa Field mentre la squadra di basket gioca alla James A. Rhodes Arena.\nPallacanestro.\nAkron conta 4 apparizioni nella post-season ed in tutti i casi \u00e8 sempre stata sconfitta nel primo turno. Fra gli Zips sbarcati in NBA si ricorda Bill Turner."}
{"id": "4802874", "revid": "1428919", "url": "https://it.wikipedia.org/wiki?curid=4802874", "title": "Thomas Barth", "text": "Docente all'universit\u00e0 di Oslo dal 1937, fu autore delle importanti opere scientifiche \"Petrologia teoretica\" (1952) e \"Feldspati\" (1969)."}
{"id": "4802875", "revid": "381380", "url": "https://it.wikipedia.org/wiki?curid=4802875", "title": "University of Akron", "text": ""}
{"id": "4802876", "revid": "539461", "url": "https://it.wikipedia.org/wiki?curid=4802876", "title": "Bellum civile", "text": ""}
{"id": "4802882", "revid": "124386348", "url": "https://it.wikipedia.org/wiki?curid=4802882", "title": "NASCAR Sprint Cup Series 2014", "text": "La NASCAR Sprint Cup Series 2014 \u00e8 stata la 66\u00aa edizione del campionato professionale di stock car. La stagione \u00e8 cominciata il 15 febbraio con lo Sprint Unlimited per concludersi il 16 novembre con la Ford Ecoboost 400. Il campione in carica costruttori era la Chevrolet mentre Jimmie Johnson era il detentore del titolo piloti.\nCambi di piloti.\nDopo dodici anni Kevin Harvick lascia la \"Richard Childress Racing\" per passare alla \"Stewart-Haas Racing\" dove piloter\u00e0 la chevy n\u00b04. Dopo un'ottima stagione alla forniture \"Row Racing\" Kurt Bush \u00e8 passato anche lui alla \"Stewart-Haas Racing\".\nAj Allmedinger ha sostituito Bobby Labonte sulla Toyota n\u00b047 della \"JTG Daugherty Racing\". Ryan Newman ha sostituito Jeff Burton sulla chevy n\u00b031 della \"Richard Childress Racing\". Martin Truex jr dopo aver perso lo sponsor \"NAPA Auto Parts\" ha lasciato la \"Michael Waltrip Racing\" per andare a sostituire Kurt Bush alla \"Forninure Row Racing\". Brian Vickers piloter\u00e0 a tempo pieno la Toyota n\u00b055 della \"Michael Waltrip Racing\". Dopo sei anni Juan Pablo Montoya ha lasciato la NASCAR e l\"'Earnhardt-Ganassi Racing\" per passare in IndyCar alla corte di Roger Penske. Josh wise ha lasciato la \"Front Row Racing\" per passare alla \"Phil Parsons Racing\". Kyle Larson ha guidato la chevy n\u00b042 della \"Earnhardt-Ganassi Racing\" lasciata libera da Montoya. Michael McDowell ha lasciato la \"Phil Parsons Racing\" per accasarsi alla \"Leavine Family Racing\". Parker Kligerman e Cole Whitt si sono divisi la guida della Toyota n\u00b030 della \"Swan Racing\". Michael Annett ha pilotato la chevy della \"Tommy Boldwin Racing\". Austin Dillon (nipote di Richard Childress) ha riportato in pista la leggendaria chevy n\u00b03 della \"Richard Childress Racing\".\nCampionato.\nIl campionato \u00e8 stato vinto da Kevin Harvick all'ultima gara su Ryan Newman, Denny Hamlin e Joey Logano."}
{"id": "4802895", "revid": "300067", "url": "https://it.wikipedia.org/wiki?curid=4802895", "title": "Pierre Hartman", "text": ""}
{"id": "4802896", "revid": "585241", "url": "https://it.wikipedia.org/wiki?curid=4802896", "title": "Francis Vigo", "text": ""}
{"id": "4802912", "revid": "1702319", "url": "https://it.wikipedia.org/wiki?curid=4802912", "title": "Chiesa di San Francesco (Montone)", "text": "La chiesa di San Francesco \u00e8 un edificio liturgico di Montone, in Umbria.\nLa chiesa \u00e8 stata eretta sul luogo nel quale era edificato Castelvecchio (Capanneto), uno dei sei castelli costruiti a scopo difensivo e di controllo, della vallata tra il fiume Carpina ed il fiume Tevere, in epoca medievale. \u00c8 qui che l'ordine dei frati minori, fino ad allora insediato in Sant'Ubaldo fuori le mura, si \u00e8 stabilito a partire dal 29 aprile 1308, sotto il pontificato di Clemente V e con il consenso del concilio di Vienne.\nLa tipologia architettonica della chiesa \u00e8 quella tipica degli Ordini mendicanti: forme semplici e lineari, unica navata, abside poligonale con volte a costoloni finemente affrescate e copertura a capriate. \u00c8 orientata canonicamente ad occidente e la luce penetra attraverso le tre finestre absidali, di cui una bifora centrale, e attraverso le sei monofore delle pareti laterali. Alla facciata \u00e8 addossato un portico aggiunto probabilmente tra il XVII e il XVIII secolo. Adiacente alla parete sinistra della chiesa, invece, si trova il convento.\nLa chiesa, completamente affrescata fin dall'inizio del Trecento, fu poi interessata da nuovi ed ampi interventi decorativi, che si sono sovrapposti per ben tre volte agli affreschi originari. Gli esiti pi\u00f9 alti, da un punto di vista artistico, si ebbero comunque nel secolo successivo, quando questo edificio divenne la chiesa di famiglia dei \"Fortebracci\". Da sempre legati all'Ordine francescano, il suddetto casato contribu\u00ec generosamente al suo abbellimento facendo innalzare altari e corredandola di suppellettili e dipinti. Le opere che hanno commissionato riflettono il gusto cortese della loro cultura familiare.\nTra il 1423 ed il 1424, su committenza di Braccio da Montone, Antonio Alberti da Ferrara fu chiamato a dipingere gli \"Episodi della vita di San Francesco\" e le scene del Giudizio universale nel sottarco.\nNel 1486 il conte Carlo Fortebracci, figlio del capitano Braccio da Montone, fece erigere un altare a met\u00e0 della parete di sinistra della chiesa come ex voto per la nascita del figlio Bernardino. Nel timpano che sovrasta la parata d'altare \u00e8 contenuto lo stemma della famiglia Fortebracci riconoscibile dal mezzo ariete con lateralmente le lettere \"C 0\" Conte e \"K\" = Karrolus Carlo Fortebracci, a indicare il nome del committente. \u00c8 inoltre presente lo stemma dei Malatesta con i due elefanti, chiaro richiamo alla nobile famiglia riminese, alla quale apparteneva Margherita moglie di Carlo. Il figlio Bernardino, come visibile sull'iscrizione posta sulla targa in basso, commission\u00f2 al perugino Bartolomeo Caporali (1420-1505) un affresco a completamento dell'altare voluto dal padre. Al centro della scena campeggia Sant'Antonio di Padova tra il Battista sulla sinistra e l'Arcangelo Raffaele che reca per mano Tobiolo sulla destra.\nI secoli successivi non videro modifiche strutturali n\u00e9 interventi di tipo pittorico, anzi si susseguirono processi distruttivi come quello operato dall'occupazione francese.\nNel 1810 il convento venne temporaneamente chiuso e nel 1866 divenne di propriet\u00e0 statale.\nI restauri avvenuti negli anni novanta dello scorso secolo hanno portato al ripristino dell'intero complesso e trasformato parte dell'ex convento nell'attuale Pinacoteca e nel Museo Etnografico \"Il tamburo parlante\".\nMolte opere provenienti sia dall'ex chiesa di San Francesco sia da altre chiese del territorio comunale trovano oggi la loro collocazione all'interno di questi spazi.\nDecorazione dell'abside.\nCiclo di affreschi dell'abside, 1423 di Antonio Alberti da Ferrara.\nLa forma dell'abside \u00e8 poligonale e termina con costoloni originariamente finemente dipinti.\nGli affreschi dedicati alle storie di San Francesco abbellivano l'intera superficie, ma ci\u00f2 che rimane ci consente tuttavia di ricostruire molte parti del ciclo.\nNel sottarco, parzialmente leggibile, sono presenti lacerti di affreschi rappresentanti il Cristo Giudice affiancato dai quattro angeli che recano i simboli della passione (la colonna, la croce, le lance). Al di sotto dell'angelo con la colonna si sviluppa la raffigurazione dell'Inferno, mentre al di sotto di quello con la croce sono presenti le anime degli eletti che guardano verso la luce. Il sottarco \u00e8 delimitato da una fascia a motivi vegetali.\nNelle cinque lunette dell'abside \u00e8 rappresentato, al centro il Cristo risorto che esce vittorioso dal sepolcro lateralmente fiancheggiato dai quattro evangelisti.\nLo \"stemma del Fortebracci\", Signore di Montone, anche se lacunoso, \u00e8 ancora parzialmente visibile sopra la bifora centrale dell'abside e raffigura un mezzo ariete rampante nero in campo oro con accanto due ghepardi, simbolo delle virt\u00f9 militari dello stesso.\nSulle pareti laterali dell'abside troviamo rispettivamente sulla sinistra le Storie della vita di Francesco: la preghiera dinanzi al Crocifisso di San Damiano, a seguire la restituzione delle vesti al padre e in alto, sopra quest'ultima scena, l'episodio delle Stigmate a La Verna.\nSulla parete destra invece sono ancora visibili gli stemmi delle citt\u00e0 sottomesse dal capitano di ventura, sovrastanti la scena rappresentante la Conferma della regola da parte di Onorio III.\nDecorazione parete sinistra.\nEntrando nella chiesa, sulla controfacciata \u00e8 visibile il volto di San Giovanni Battista attribuito a Berto di Giovanni allievo di Perugino al quale segue l'immagine di San Gregorio Magno al quale \u00e8 intitolata la parrocchia di Montone. L'affresco, in origine, doveva raffigurare anche la Madonna col Bambino, tra San Gregorio, San Giovanni Battista, Francesco e Giovanni apostolo.\nProseguendo sulla stessa parete, si pu\u00f2 osservare l'affresco raffigurante la Madonna della Misericordia di un pittore umbro del terzo quarto del XIV secolo. Proseguendo nell'osservazione dei lacunosi frammenti provocati dall'apertura del quattrocentesco altare, si pu\u00f2 vedere raffigurato sulla destra San Bernardino, opera di un pittore locale della seconda met\u00e0 del XV secolo ed in basso un non ben identificato santo francescano opera della met\u00e0 del XIV secolo.\nSegue sulla parete una mostra d'altare di uno scultore della fine del XV secolo, come l'altare dei Fortebracci, nel quale era contenuta la Madonna della Misericordia o Gonfalone, opera di Bartolomeo Caporali, ora conservata in Pinacoteca.\nSeguono vari affreschi votivi; in basso \u00e8 visibile Santa Caterina d'Alessandria, attribuibile a un pittore perugino della fine del XIV secolo, una Madonna in trono con Bambino marciante, San Sebastiano e un angelo che gli porge la palma del martirio.\nL'affresco che sovrasta questi santi, databile attorno alla fine del XIV secolo, raffigura l'episodio della Nascita della Vergine; osservando l'affresco, si vede rappresentata Sant'Annache d\u00e0 alla luce la Vergine Maria, parte dell'affresco di un ciclo decorativo pi\u00f9 ampio dedicato al tema delle Storie della Vergine.\nDue nicchie si aprono sulla parte che porta all'abside; la prima, appartenuta a Giobbe di Bencivenni Fortebracci raffigura a sinistra Sant'Antonio da Padova e a destra Bernardino da Siena e, inginocchiato, il committente.\nAi lati, negli intradossi, \u00e8 rappresentato a destra San Cristoforo, protettore delle acque ed a sinistra San Sebastiano protettore contro la peste. Quest'ultimo veniva solitamente invocato assieme a San Rocco per allontanare le epidemie.\nL'epigrafe, che \u00e8 parzialmente leggibile sulla parte inferiore della nicchia, celebra le virt\u00f9 militari di un certo Albertus, figlio di Giobbe Bencivenni Fortebracci, il quale segu\u00ec il Conte Carlo Fortebracci nelle sue imprese al servizio di alcune casate e principati italiani.\nNella prima edicola invece, sono raffigurati: al centro la Vergine in trono con Bambino con a destra San Giovanni Battista decollato e San Pietro martire (quest'ultimo collocato nell'intradosso) e a destra San Francesco.\nNella parte superiore dell'affresco, dietro al trono della Vergine \u00e8 raffigurato il simbolo della rovere, chiaro richiamo alla famiglia romana dei Della Rovere dalla quale provennero ben due Papi; Giulio II e Sisto IV. Questo particolare, ci aiuta a datare l'opera tra il 1477 ed il 1484, anni questi del pontificato di Sisto IV Della Rovere, che riprese possesso della contea di Montone. La presenza di questo simbolo chiaro richiamo alla famiglia del Pontefice, avrebbe dovuto scoraggiare qualsiasi emulazione del tentativo braccesco di affrancamento dallo stato Pontificio. Il Fortebracci, tra la fine del 1300 e i primi del 1400, aveva cercato con ogni mezzo di sottrarre il comando dell'Italia Centrale al papato ed era quasi riuscito a coronare questo sogno indipendentista, quando nel 1424 sub\u00ec la disfatta durante la Battaglia dell\u2019Aquila, nella quale perse la sua stessa vita.\nDecorazione parete destra.\nEntrando dal portone, sulla controfacciata, \u00e8 possibile ammirare, in basso, il lacerto d'affresco raffigurante il Martirio di San Sebastiano, di cui \u00e8 conservata solo la parte inferiore che in base ad un confronto stilistico, con il San Sebastiano del Louvre, pu\u00f2 essere datato negli anni novanta del Quattrocento. Tom Henry ha creduto di individuare, in quest'opera il passaggio di Perugino a Montone. Sulla parte superiore vi \u00e8 un affresco precedente di pittore peruginesco della seconda met\u00e0 del XIV secolo, San Giovanni Evangelista e Santa Lucia.\nSulla parete di destra si possono individuare vari frammenti del XIV secolo, tra cui un frate in lettura, forse opera di Antonio Alberti da Ferrara, databile intorno al 1423 come il ciclo absidale.\nProprio per fare spazio all'altare commissionato da Carlo Fortebracci nel 1477 si compromise questa parte di affreschi.\nContinuando con la lettura degli affreschi, si pu\u00f2 osservare la scena della \"Cena a casa del Fariseo\" e la figura di Marta in cucina. La scena \u00e8 articolata in due ambienti: la sala in cui si svolge il banchetto a sinistra e la cucina a destra. Intorno alla tavola sono raffigurati Ges\u00f9, il Fariseo, San Pietro e San Giovanni, mentre la Maddalena, di cui non resta che un frammento di aureola, \u00e8 inginocchiata ai piedi del Cristo.\nAl di sotto di questa rappresentazione \u00e8 posto il Bancone dei Magistrati, realizzato in legno di noce intagliato ed intarsiato, commissionato da Stefano Cambi, padre guardiano del convento, nel 1505, costituiva il luogo dove sedevano i Priori, nella chiesa di San Francesco in et\u00e0 Comunale.\nIl ciclo decorativo della parete destra termina, sopra la porta laterale di accesso alla sacrestia con la figura di Sant\u2019Ubaldo, vescovo di Gubbio protettore dell'ordine benedettino che a Montone aveva preceduto quello francescano.\nArredi lignei.\nLa struttura del coro \u00e8 composta da tredici stalli stalli in legno di noce intagliato le cui spalliere sono divise in due specchi, di cui il solo superiore \u00e8 decorato a tarsia, con il motivo di un vaso.\nLa decorazione del divisorio dei braccioli \u00e8 arricchita da racemi d'acanto, mentre i parapetti e l'inginocchiatoio non presentano altre decorazioni.\nGrazie agli elementi stilistici qui sopra riportati \u00e8 stato possibile datare l'esecuzione dell'opera intorno agli ultimi decenni del XV secolo.\nIl portale a due ante, in legno di noce e pioppo, intagliato ed intarsiato, venne realizzato da Antonio Bencivenni da Mercatello nel 1519, come risulta dall'iscrizione al centro. Questo artista fu anche l'autore delle porte del Collegio del Cambio a Perugia di cui si ipotizza un progetto di Pietro Perugino.\n\u00c8 suddiviso in dieci pannelli, di cui i due pi\u00f9 in alto decorati con motivi a grottesche, mentre quelli sottostanti con emblemi francescani quali quelli dell'alter Christus e della Croce sul monte a sei cime. Le sei specchiature quadrate sottostanti contengono invece dei rosoni.\nRisulta decorato esternamente da una fascia a treccia continua e da una fascia liscia intervallata da tondi con rosette.\nIl bancone, composto da quattro stalli, trae il suo nome dall'utilizzo che se ne faceva in epoca comunale da parte dei Priori, ovvero gli antichi magistrati, che qui sedevano quando partecipavano alle funzioni liturgiche. \u00c8 in legno di noce intagliato ed intarsiato ed \u00e8 datato 1505, come risulta dall'iscrizione in alto a destra; la stessa riporta anche il nome del committente, Stefano Cambi, padre guardiano del convento che ebbe un ruolo decisivo nel rinnovamento della chiesa nel XV e XVI secolo.\nLa spalliera, divisa in due specchi, \u00e8 sovrastata da un architrave intarsiato ed \u00e8 decorata da candelabre a grottesche. Il divisorio dei braccioli \u00e8 invece impreziosito da palmette ed altre volute vegetali.\nIl parapetto si compone di quattro specchiature le cui cornici sono intarsiate a nastro.\nSecondo l'Ascani. l'opera \u00e8 riferibile all'autore del coro della medesima chiesa, mentre secondo il Nessi si potrebbe pensare allo stesso Bencivenni autore del portale d'ingresso, ipotesi quest'ultima assai poco convincente per le caratteristiche stilistiche di quest'ultimo che non si ravvisano nel bancone.\nTra gli arredi lignei destinati alla chiesa di San Francesco \u00e8 da annoverare la cassapanca con schienale, donata dai frati minori Vincenzo e Alberto nel 1601.. Sullo schienale infatti \u00e8 leggibile l'iscrizione \u201c\"ET SIMO FACIET CUNCTOS NON VIVERE TUTOS / VINCENTIUS ET ALBERTI FF MM PP /A / D /MDCI DIE XVII MAI\"\u201d\nOpera di un intagliatore della met\u00e0 del XVII secolo e di un pittore umbro della met\u00e0 del XVII secolo \u00e8 in legno intagliato, dorato e dipinto ad olio. Luogo dal quale venivano proclamate le omelie, era situato sul lato sinistro della chiesa e poggiava su mensole in pietra arenaria. Una piccola scala nel chiostro, prospiciente la chiesa ne permetteva l'accesso.\nLa parte intagliata in legno \u00e8 composta da cinque specchiature con al centro la raffigurazione di San Francesco, sulla sua destra Sant'Antonio da Padova, sulla sua sinistra San Bernardino da Siena mentre, sul lato sinistro lo stemma dell'Ordine francescano e sul destro lo stemma di Montone."}
{"id": "4802913", "revid": "181699", "url": "https://it.wikipedia.org/wiki?curid=4802913", "title": "Stagione di college football 1889", "text": "La Stagione di college football 1889 fu la ventunesima stagione di college football negli Stati Uniti. \nLa diffusione dello sport attraverso la nazione, continu\u00f2 portando in campo per la prima volta ventitr\u00e9 scuole, tra cui importanti team che faranno la storia di questo sport: Wisconsin, Washington, Syracuse, Iowa, Ohio State.\nSecondo l'Official NCAA Division I Football Records Book, College of New Jersey (attuale Princeton) chiuse imbattuta 10-0 e vinse sia il titolo IFA che il titolo di campione nazionale di quella stagione.\nLa Northern Intercollegiate Football Association vide la vittoria finale del Dartmouth College.\nAll-America.\nIl College Football All-America Team \u00e8 un premio assegnato ogni anno ai migliori giocatori di football del college nelle loro rispettive posizioni. L'uso originale del termine \"All-America\" sembra essere stato per il \"College Football All-America team\" selezionato da Casper Whitney e pubblicato \"This Week's Sports\" in collaborazione con Walter Camp. Camp si assunse la responsabilit\u00e0 per la scelta dei giocatori All-America ed \u00e8 stato riconosciuto come il selettore ufficiale nei primi anni del XX secolo."}
{"id": "4802926", "revid": "937789", "url": "https://it.wikipedia.org/wiki?curid=4802926", "title": "College football NCAA 1889", "text": ""}
{"id": "4802927", "revid": "461610", "url": "https://it.wikipedia.org/wiki?curid=4802927", "title": "Cattedrali in Libano", "text": "Questa \u00e8 una lista delle cattedrali presenti in Libano.\nCattedrali cattoliche.\nChiesa cattolica sira.\nCattedrale dell'Annunciazione, Eparchia di Beirut dei Siri, Beirut\nChiesa cattolica romana.\nCattedrale Crociata di Tiro, Tiro\nChiesa cattolica caldea.\nCattedrale dell'Arcangelo Raffaele, Eparchia di Beirut dei Caldei, Beirut"}
{"id": "4802929", "revid": "775372", "url": "https://it.wikipedia.org/wiki?curid=4802929", "title": "Lucy Stone", "text": "Fu inoltre legata, come altre antesignane del femminismo americano, al movimento vegetariano.\nEbbe una figlia che prosegu\u00ec le sue attivit\u00e0, e pubblic\u00f2 nel 1930 una biografia su di lei, Alice Stone Blackwell, avuta da Henry Browne Blackwell."}
{"id": "4802938", "revid": "1889177", "url": "https://it.wikipedia.org/wiki?curid=4802938", "title": "Universit\u00e0 del Nuovo Messico", "text": "L'Universit\u00e0 del Nuovo Messico \u00e8 un'universit\u00e0 statunitense pubblica con sede a Albuquerque, in Nuovo Messico.\nStoria.\nL'universit\u00e0 fu fondata il 28 febbraio 1889 ed ebbe come periodi di maggiore espansione i primi e gli ultimi decenni del ventesimo secolo, in cui l'ateneo crebbe in modo esponenziale.\nSport.\nI Lobos, che fanno parte della NCAA Division I, sono affiliati alla \"Mountain West Conference\". La pallacanestro, il calcio e lo sci (di cui Nuovo Messico \u00e8 campione NCAA nel 2004) sono gli sport principali, le partite interne vengono giocate al \"Isotopes Park\" e indoor al \"The Pit\".\nPallacanestro.\nNuovo Messico \u00e8 uno dei college pi\u00f9 rappresentativi nella pallacanestro, conta 15 apparizioni nella post-season senza mai raggiungere le \"Final Four\".\nI Lobos nelle loro partecipazioni alla \"March Madness\" non sono mai riusciti a vincere due partite consecutive."}
{"id": "4802941", "revid": "339392", "url": "https://it.wikipedia.org/wiki?curid=4802941", "title": "University of New Mexico", "text": ""}
{"id": "4802962", "revid": "767487", "url": "https://it.wikipedia.org/wiki?curid=4802962", "title": "Cults", "text": "I Cults sono un gruppo musicale indie pop statunitense formatosi a New York nel 2010.\nStoria del gruppo.\nOriginari di San Diego e successivamente trasferitisi a New York per studiare cinematografia, Brian Oblivion (voce, chitarra, percussioni) e Madeline Follin (voce), fondano il gruppo nel 2010. Madeline aveva gi\u00e0 un'esperienza con i Youth Gone Mad, band nella quale figura la presenza di Paul Kostabi, per altro loro produttore. La prima pubblicazione del gruppo consiste in un EP dal titolo \"Cults 7\"\", che ha ricevuto la menzione \"Best New Music\" da Pitchfork. L'album di debutto \"Cults\" viene pubblicato nel giugno 2011 dalla Columbia Records e raggiunge la posizione #52 della Billboard 200. Nello stesso anno la band collabora con i Superhuman Happiness a scopo benefico.\nNell'ottobre 2013 viene pubblicato l'album \"Static\", registrato ad Atlanta e distribuito come il precedente dalla Columbia Records, basato su sonorit\u00e0 Dreams pop e vagamente sixties come sempre."}
{"id": "4802968", "revid": "438678", "url": "https://it.wikipedia.org/wiki?curid=4802968", "title": "Electro-swing", "text": ""}
{"id": "4802972", "revid": "300067", "url": "https://it.wikipedia.org/wiki?curid=4802972", "title": "Clifford Hammonds", "text": ""}
{"id": "4802974", "revid": "1226", "url": "https://it.wikipedia.org/wiki?curid=4802974", "title": "Avventure di Robinson Crusoe", "text": ""}
{"id": "4802979", "revid": "228587", "url": "https://it.wikipedia.org/wiki?curid=4802979", "title": "Quarterback titolari dei New York Jets", "text": "Questi quarterback sono partiti come titolari per i New York Jets della National Football League. Sono inseriti in ordine di data a partire dalla prima partenza come titolari nei Jets.\nQuarterback titolari.\nLista di tutti i quarterback titolari dei New York Jets. Il numero tra parentesi indica il numero di gare da titolare giocate nella stagione:"}
{"id": "4802984", "revid": "399", "url": "https://it.wikipedia.org/wiki?curid=4802984", "title": "Capodanno in musica", "text": "Capodanno in musica \u00e8 un programma televisivo italiano basato su uno o pi\u00f9 concerti, trasmesso su Canale 5 la notte di San Silvestro nel 2013, dal 2017 al 2019 e dal 2021, presentato da Serena Autieri ed Alvin nel 2013 e da Federica Panicucci dal 2017. Il programma viene presentato in diretta in varie localit\u00e0: nella prima edizione Piazza Federico Fellini a Rimini, per la seconda edizione l'Unipol Arena di Bologna, per la terza e quarta edizione Piazza Libert\u00e0 a Bari, mentre per la quinta edizione il Teatro Petruzzelli sempre nella cornice della citt\u00e0 di Bari. \nEdizioni.\nPrima edizione (2013).\nDopo quattro edizioni di Capodanno Cinque, viene prodotta la prima edizione, che ha visto protagonisti della serata condotta da Serena Autieri, con la partecipazione di Alvin, due Big della musica italiana: Marco Mengoni e Mario Biondi.\nLa prima parte del programma \u00e8 dedicata a Mario Biondi, che presenta il suo album natalizio \"Mario Christmas\". Mengoni propone invece vari brani del suo album \"#PRONTOACORRERE\".\nIl programma per\u00f2 non ha ottenuto il successo sperato, infatti ha ottenuto solamente il 10,14% di share venendo superato di gran lunga da \"L'anno che verr\u00e0\", in onda su Rai 1, e dal Festival internazionale del circo di Monte Carlo, in onda su Rai 3.\nCast artistico:\nMarco Mengoni e Mario Biondi\nSeconda edizione (2017).\nDopo tre edizioni di Capodanno con Gigi D'Alessio, il 2 novembre 2017, viene ufficializzata la produzione di una nuova edizione, questa volta condotta da Federica Panicucci in diretta dall'Unipol Arena di Bologna su Canale 5. Da questa edizione va anche in radio su Radio 105, con la conduzione di Daniele Battaglia ed Ylenia e non solo, su R101 con la conduzione di Alessandro Sansone e Chiara Tortorella, ed infine anche su Radio Subasio con la conduzione di Katia Giuliani e Roberto Gentile (emittenti radiofoniche tutte appartenenti al gruppo RadioMediaset). Come avvenuto gi\u00e0 nel 2015 e nel 2016, anche questo veglione verso l'anno nuovo \u00e8 stato trasmesso in contemporanea anche su Rete 4 dalle 23:50. Per l'evento, sono stati messi in vendita dei biglietti acquistabili dai rivenditori ufficiali a partire da 29 \u20ac, esauriti in pochi mesi. L'evento in questa edizione viene sponsorizzato dal gestore telefonico Wind.\nIl 7 novembre 2017, viene effettuata la conferenza stampa dell'evento.\nL'evento \u00e8 stato nuovamente battuto dalla concorrenza di Rai 1, che proponeva \"L'anno che verr\u00e0\".\nCast artistico:\nFrancesco Gabbani, Alexia, Sergio Sylvestre, Ermal Meta, Gabry Ponte, Michele Bravi, Fabrizio Moro, Anna Tatangelo, Riki, Ron, Elodie, Marco Masini, Annalisa, Benji &amp; Fede, Alex Britti, Shade, Mario Venuti, Noemi, Michele Zarrillo, Enrico Ruggeri, I Decibel, Chiara, Nesli, Thomas, Alessandro Coli, Federica Carta, Fred De Palma\nTerza edizione (2018).\nIl 31 ottobre, \u00e8 uscita la notizia che per la terza volta, nella notte di San Silvestro, Canale 5 ha proposto il suddetto programma. Da quest'anno, la location \u00e8 Bari in Piazza della Prefettura, ed \u00e8 condotto per la seconda volta consecutiva da Federica Panicucci. Da questa edizione anche Radio Monte Carlo e Radionorba trasmettono in radio la manifestazione.\nAnche questa edizione, \u00e8 stata battuta notevolmente dalla concorrenza di Rai 1, che proponeva come ogni anno \"L'anno che verr\u00e0\".\nCast artistico:\nAnnalisa, Benji &amp; Fede, Luca Carboni, Fabio Rovazzi, Fabrizio Moro, Irama, Ermal Meta, Elettra Lamborghini, Ron, Riccardo Fogli, Roby Facchinetti, Tiromancino, Junior Cally, Gu\u00e9 Pequeno, Elodie\nQuarta edizione (2019).\nDurante la presentazione dei palinsesti delle festivit\u00e0 Mediaset, \u00e8 stata annunciata la realizzazione della quarta edizione del programma, che va in diretta da Bari in Piazza della Prefettura come nella precedente edizione. Per la terza volta consecutiva l'evento \u00e8 condotto da Federica Panicucci. Il 4 dicembre 2019 a Milano si \u00e8 svolta la conferenza stampa dell'evento.\nDa questa edizione l'evento torna ad essere trasmesso in simultanea anche su Rete 4 dalle 23:50 del 31 dicembre alle 00:15 del 1\u00ba gennaio dell'anno nuovo, segnando uno share dell'1,7% con 255.000 spettatori.\nCast artistico:\nAnna Tatangelo, Elodie, Annalisa, Francesco Renga, Raf, Umberto Tozzi, Nek, Fred De Palma, Shade, Marianne Mirage, Riki, Giordana Angi, Fabrizio Moro, Mondo Marcio, Edoardo Brogi (Vincitore di \"Coca Cola Future Legend\"), I Mamacita, I ragazzi di \"Amici 19\" (Si esibiscono in una performance di canto e ballo), Danti, Fabio Rovazzi, J-Ax, Mahmood, Tormento\nQuinta edizione (2021).\nDopo un anno di stop per via della pandemia di COVID-19, l'evento torna sempre con la conduzione di Federica Panicucci. L'edizione torner\u00e0 ad essere trasmessa in diretta da Bari, e pi\u00f9 precisamente dal Teatro Petruzzelli (inizialmente l'evento doveva essere svolto a Piazza Libert\u00e0 come avveniva negli anni passati, suscitando una serie di polemiche).\nDelle cinque edizioni realizzate, \u00e8 stata la pi\u00f9 seguita, nonostante ci\u00f2 la trasmissione \u00e8 stata sconfitta nuovamente dal programma concorrente di Rai 1.\nIn questa edizione l'evento viene trasmesso, in radio, per la prima volta, anche su Radio Bruno e Radio Piterpan.\nCast artistico:\nRocco Hunt, Vegas Jones, Roby Facchinetti e Riccardo Fogli, Alessandro Casillo, Patty Pravo, I Sottotono, The Kolors, Bianca Atzei, Annalisa, Boomdabash, Sergio Sylvestre con i Room9, Riki, Federico Rossi, Cedraux, Alfa e Tecla, Vhelade, I Mamacita, Ermal Meta, Fabio Rovazzi, Tiromancino."}
{"id": "4802985", "revid": "438678", "url": "https://it.wikipedia.org/wiki?curid=4802985", "title": "Bobby O", "text": ""}
{"id": "4802991", "revid": "110157", "url": "https://it.wikipedia.org/wiki?curid=4802991", "title": "Double Commander", "text": "Double Commander \u00e8 un file manager ortodosso (OFM, Orthodox File Manager) a interfaccia grafica (GUI) scritto per i seguenti sistemi operativi: Windows (32,64 bit), Linux (32,64 bit - disponibile in due versioni: GTK e Qt), macOS (32,64 bit) e FreeBSD.\nDouble Commander \u00e8 stato concepito per essere un'alternativa libera e multipiattaforma agli altri file manager. \u00c8 stato scritto con l'ambiente di sviluppo integrato Lazarus e compilato con Free Pascal, anch'essi software open source.\nLa dimensione del programma eseguibile va dagli 8 agli 11 MB (Megabyte) a seconda della versione usata.\nLo stile grafico e il funzionamento del programma sono ispirati a quelli di Total Commander, ma rispetto ad esso sono state aggiunte nuove caratteristiche che lo contraddistinguono. Alcune di queste sono: l'ordinamento indistinto delle cartelle e dei file fra loro, possibilit\u00e0 di impostare uno strumento di comparazione file (diff) esterno, un pulsante (simbolo grafico della tilde) che se premuto porta alla home directory dell'utente, creazione di hard link e altre funzionalit\u00e0 od opzioni aggiuntivi.\nLa lista delle caratteristiche del programma si trova nella homepage del sito Web o nella pagina del progetto su Sourceforge\nDouble Commander supporta i plugin di Total Commander WCX, WDX, WFX, WLX.\nEsso usa anche un proprio tipo di plugin, il tipo DSX, che \u00e8 stato pensato per aggiungere ulteriori algoritmi di ricerca o permettere l'uso di strumenti esterni come il comando locate dei sistemi Unix e Unix-like.\nIl programma \u00e8 disponibile anche come applicazione portabile per Windows e Linux.\nDal momento che l'idea del programma deriva dalla struttura di Total Commander, molto spesso gli utenti fanno un confronto fra le caratteristiche dell'uno e dell'altro file manager.\nMolte popolari funzioni di Total Commander non sono ancora state realizzate, fra cui: sincronizzazione delle cartelle, gestione delle categorie nella lista delle cartelle preferite, visualizzazione della struttura ad albero delle directory, interfacciamento con sistemi operativi o servizi online famosi, altre piccole migliorie o richieste di caratteristiche aggiuntive fatte da parte degli utenti sul forum ufficiale."}
{"id": "4802994", "revid": "767487", "url": "https://it.wikipedia.org/wiki?curid=4802994", "title": "Tania Evans", "text": "Biografia.\nTania Evans ha esordito nella musica da solista, interpretando il singolo pop-dance \"Can't Let Go\" nel 1992. Poco dopo ha rimpiazzato Lana Earl come voce femminile della formazione dance Culture Beat, fino a quel momento non molto fortunata in fatto di vendite. Con l'entrata di Tania Evans il successo \u00e8 stato immediato: in particolare il singolo \"Mr Vain\" ha conquistato la prima posizione nelle classifiche di 13 Paesi. Buona accoglienza hanno ricevuto anche gli altri singoli \"Got to Get It\", \"Anything\", \"Inside Out\", \"Crying in the Rain\", \"Walk the Same Line\" e \"Take Me Away\", tutti realizzati prima del 1997, anno in cui Tania Evans lascer\u00e0 il gruppo.\nNel 1998 Tania Evans ha ripreso l'attivit\u00e0 di solista, col singolo \"Prisoner of Love\" - da lei anche composto - ottenendo un notevole risultato (decima posizione nella hit-parade britannica). Vendite pi\u00f9 contenute quelle dei suoi singoli successivi, fatta eccezione per \"Strength To Carry On\": questo pezzo, inciso nel 2003, ha segnato la svolta della cantante verso il genere house."}
{"id": "4802998", "revid": "767487", "url": "https://it.wikipedia.org/wiki?curid=4802998", "title": "Desert of Lost Men", "text": "Desert of Lost Men \u00e8 un film del 1951 diretto da Harry Keller.\n\u00c8 un western statunitense con Allan Lane e Irving Bacon.\nProduzione.\nIl film, diretto da Harry Keller su una sceneggiatura di M. Coates Webster, fu prodotto dallo stesso Keller per la Republic Pictures e girato nell'Iverson Ranch a Chatsworth, Los Angeles, California, dal giugno 1951. Gli effetti speciali furono realizzati dalla Consolidated Film Industries. La musica \u00e8 firmata da Stanley Wilson.\nDistribuzione.\nIl film fu distribuito negli Stati Uniti dal 19 novembre 1951 al cinema dalla Republic Pictures.\nAltre distribuzioni:\nPromozione.\nLe tagline sono:"}
{"id": "4803000", "revid": "1226", "url": "https://it.wikipedia.org/wiki?curid=4803000", "title": "Augusto di Brunswick", "text": ""}
{"id": "4803001", "revid": "54354", "url": "https://it.wikipedia.org/wiki?curid=4803001", "title": "Turdilli", "text": ""}
{"id": "4803008", "revid": "767487", "url": "https://it.wikipedia.org/wiki?curid=4803008", "title": "Girls (gruppo musicale)", "text": "I Girls sono stati un gruppo musicale indie rock statunitense formatosi a San Francisco (California) nel 2007. La band si \u00e8 sciolta nel luglio 2012, quando uno dei due componenti, ossia Christopher Owens (l'altro era Chet \"JR\" White) ha deciso di abbandonare il progetto per dedicarsi alla carriera solista.\nStile.\nLo stile del gruppo \u00e8 ispirato a quello degli anni sessanta e settanta e a genere come il lo-fi, il surf rock, il rock psichedelico, il country ed il garage rock.\nStoria del gruppo.\nOwens \u00e8 nato nel 1979 in Florida da genitori appartenenti alla comunit\u00e0 Bambini di Dio ma \u00e8 fuggito da adolescente per trasferirsi in Texas e poi in California, dove ha incontrato diversi artisti (tra cui Ariel Pink) e dove ha iniziato a formarsi musicalmente all'interno della band Holy Shit. Dopo l'incontro con Chet \"JR\" White sono nati i Girls, che hanno subito deciso di registrare nel garage di White. Il primo album \u00e8 chiamato proprio \"Album\" ed \u00e8 stato distribuito nel settembre 2009. Il disco, giudicato con il voto di 9,1/10, \u00e8 stato inserito tra i 10 migliori album dell'anno secondo Pitchfork.\nNel 2010 \u00e8 stato pubblicato l'EP \"Broken Dreams Club\", mentre nelle settimane successive sono stati diffusi i video di alcuni brani appartenenti al secondo album. \"Father, Son, Holy Ghost\" \u00e8 uscito nel settembre 2011. Anche questo disco \u00e8 stato ottimamente recensito ed ha raggiunto la posizione #37 della Billboard 200.\nIl 1\u00ba luglio 2012 Owens ha annunciato via Twitter l'addio alla band, che quindi si scioglie ufficialmente in tale data, per dedicarsi alla carriera solista. Owens ha pubblicato il suo album di debutto da solista nel gennaio 2013: si tratta di \"Lysandre\"."}
{"id": "4803010", "revid": "155634", "url": "https://it.wikipedia.org/wiki?curid=4803010", "title": "Serie B 2005-2006 (calcio a 5)", "text": "La Serie B 2005-2006 \u00e8 stato l'ottavo campionato nazionale di terzo livello e la sedicesima edizione assoluta della categoria; si \u00e8 svolto tra il 24 settembre 2005 e l'8 aprile 2006, prolungandosi fino al 27 maggio 2006 con la disputa delle partite di spareggio. Al termine della stagione regolare sono promosse in serie A2 le formazioni vincitrici dei sei gironi, mentre le ultime tre classificate retrocedono in serie C1.\nPer ogni girone le formazioni piazzatesi al decimo e all'undicesimo posto si affrontano tra loro in una fase a eliminazione diretta, basata su gare di andata e di ritorno, per decretare altre sei retrocessioni.\nLe squadre classificatesi al secondo e al terzo posto di ogni girone accedono ai play-off, che coinvolgono anche le formazione classificatesi all'undicesimo e al dodicesimo posto dei due gironi di serie A2. Divise in due raggruppamenti (le societ\u00e0 del girone A di serie A2 con quelle dei gironi A, B e C di serie B, mentre le societ\u00e0 del girone B di serie A2 con quelle dei gironi D, E e F di serie B), le squadre si affrontano in tre fasi ad eliminazione diretta basate su gare di andata e di ritorno, per assegnare gli ultimi due posti disponibili alla prossima edizione del campionato di serie A2.\nGirone A.\nPartecipanti.\nIl girone A comprende sette societ\u00e0 provenienti dalla Lombardia, una dalla Valle d'Aosta e due ciascuna da Emilia-Romagna, Liguria e Piemonte. Dopo appena una stagione di serie A2, ritorna a disputare la categoria la Valprint Futsal Fram mentre dai campionati regionali sono state promosse \"I Bassotti\", \"Real Casalgrande\", \"Battifollo Sarzanese\" e \"Seregno C5\" (vincitrici dei rispettivi campionati di serie C1) nonch\u00e9 i torinesi del \"F.C. Eurosporting\" e i reggiani del \"Bagnolo C5\" affermatisi nei play-off nazionali di serie C1.\nDurante l'estate si sono verificate alcune fusioni: Battifollo Sarzanese e Marina di Massa hanno unito le forze dando vita al \"Tosco Ligure C5\"; il Seregno C5 e la formazione femminile del Rosa Futsal Seregno hanno formato un'unica societ\u00e0 cittadina denominata \"Brianza C5\"; il Reggio Emilia C5 si \u00e8 fuso con la Polisportiva Giemme dando vita alla \"Reggiana Calcio a 5\" iscritta di diritto in serie A2 avendo ereditato il titolo sportivo della seconda societ\u00e0. Non hanno presentato domanda di iscrizione Real Milan, Piemonte e Real Torino, mentre il Bergamo, sconfitto nei play-out al termine della precedente edizione, \u00e8 stato ripescato a completamento dell'organico.\nGirone B.\nPartecipanti.\nIl girone B comprende le rimanenti due formazioni emiliane, cinque societ\u00e0 provenienti dal Veneto, tre dalla Toscana e due rispettivamente da Friuli-Venezia Giulia e dal Trentino-Alto Adige. Rispetto alla precedente edizione nel girone mancano \"Atlante Grosseto\" promosso in serie A2, \"Bubi Merano\", \"Castel San Pietro\" e \"IGP Calcetto Pisa\" retrocesse nei campionati regionali e il \"Livorno '94\" che ha rinunciato alla categoria. Al loro posto sono state ammesse Petrarca e San Lazzaro (rinominatosi durante l'estate \"Kaos Futsal\") retrocesse dalla serie A2 e le vincitrici dei campionati regionali di Trentino-Alto Adige (Futsal Bolzano), Veneto (Canottieri Belluno) e Friuli-Venezia Giulia (\"Ecco Noi Per Esempio\" che esordisce nei campionati nazionali assumendo l'identit\u00e0 dello storico \"Palmanova Calcio a 5\"). La \"Polisportiva Rinascita 1984\" vincitrice della serie C1 della Toscana, ha rinunciato alla categoria proseguendo l'attivit\u00e0 nei campionati regionali; al suo posto \u00e8 stato ripescato il Firenze, semifinalista negli scorsi play-off nazionali di serie C1. Completa l'organico del girone il ripescaggio del retrocesso Manzano. Tre citt\u00e0 saranno interessate da derby: Bologna (Bologna Football Five e Kaos), Bolzano (Futsal Bolzano e Libertas La Grolla) e Firenze (AF Firenze e Isolotto).\nGirone C.\nPartecipanti.\nIl girone C \u00e8 composto da sette formazioni marchigiane, quattro umbre, due abruzzesi e una romagnola. Il Real Gubbio e la Vigor Fabriano sono state promosse dai campionati regionali, cos\u00ec come il \"Nuovo Pescheto\" che ha vinto i play-off nazionali di serie C1. Quest'ultima societ\u00e0 durante l'estate ha unito le forze con il \"Montesilvano 2000\", dando vita alla \"Acqua e Sapone 2000\". L\"'Ascoli Calcio a Cinque\" non ha presentato domanda di iscrizione mentre Alma Juventus Fano e San Severino, retrocesse al termine della precedente edizione, sono state ripescate a completamento dell'organico.\nGirone D.\nPartecipanti.\nIl girone D comprende nove societ\u00e0 provenienti dalla Puglia, tre dall'Abruzzo e due dal Molise. Alle squadre gi\u00e0 presenti nella precedente edizione si sono aggiunte il CUS Molise retrocesso dalla serie A2, il Martina C5 impostosi nei play-out di serie C1, e le vincitrici dei rispettivi campionati regionali: Ruvo Calcetto, Strike Termoli nonch\u00e9 il San Gabriele Vasto che torna a disputare un campionato nazionale dopo quindici anni di assenza (Serie A 1989-90). Il posto lasciato vacante dalla concomitante vittoria del Ruvo Calcetto in campionato e Coppa Italia di serie C1 \u00e8 stato preso dal Barletta, ripescato dopo la retrocessione della scorsa stagione. Si registra infine la fusione tra \"Citt\u00e0 di Chieti\" e \"Vigor Guardiagrele\" a formare la \"Polisportiva Fabio Polidoro\" con sede a Guardiagrele.\nGirone E.\nPartecipanti.\nIl girone E comprende nove societ\u00e0 laziali, tre sarde e il solo Regalbuto a rappresentare la Sicilia. Rispetto a quanto decretato dal campo al termine della precedente edizione, la composizione del girone presenta alcuni cambiamenti: \"ATS Cagliari\" e \"Ariccia Futsal\" hanno infatti rilevato il titolo di \"Delfino Cagliari\" e \"Genzano\", iscrivendosi al campionato di serie A2. Il titolo della compagine ariccina \u00e8 stato quindi acquistato dall'Universit\u00e0 Tor Vergata, mentre quello dell'Urbetevere \u00e8 passato al Ciampino. Citt\u00e0 di Corleone, CUS Viterbo e Passo di Rigano (la formazione palermitana vincitrice della Serie C1 siciliana) non hanno presentato domanda di iscrizione, ripartendo dalle categorie regionali: i posti rimasti vacanti sono stati riempiti dal ripescaggio di Citt\u00e0 di Latina, Domusdemaria-Chia nonch\u00e9 delle retrocesse Pomezia e Regalbuto. Completano l'organico il Divino Amore e l'Ostia retrocesse dalla serie A2 e le vincitrici dei campionati regionali di Lazio e Sardegna ovvero Albano e Assemini.\nGirone F.\nPartecipanti.\nIl girone F comprende dieci formazioni campane, tre calabresi e il solo CUS Potenza a rappresentare la Basilicata. Al posto della \"Pro Scicli\" promossa in serie A2 e delle retrocesse \"Libertas Scanzano\", \"Real Matera\" e \"Real Scafati\" sono state ammesse le vincitrici dei tre campionati regionali afferenti ovvero Catanzarese (che durante l'estate ha associato alla propria denominazione il nome del compianto Stefano Gallo), CUS Potenza (diventata \"Futsal Potenza\") e Olimpia Ischia. Il titolo del \"Citt\u00e0 di Aversa C5\", giunto ultimo nel girone B del precedente campionato di serie A2, \u00e8 stato rilevato dal Camilla Cales di Teverola, mentre il \"Vesevo C5\" ha acquistato quello del \"Vico Equense\" in serie A2, cedendo contestualmente il proprio al Futsal RMA Pianura. A completamento dell'organico sono state ripescate Casagiove e Atletico Catanzaro. Si registra infine l'ufficializzazione dell'avvenuto cambio di denominazione da \"Tigrotti Giugliano C5\" a \"Citt\u00e0 di Gragnano\", sebbene la societ\u00e0 avesse gi\u00e0 adottato la corrente denominazione gi\u00e0 durante la precedente stagione.\nPlay-out.\nLo spareggio tra Mediocrati e Forio (girone F) non \u00e8 stato disputato in quanto la societ\u00e0 calabrese si \u00e8 ritirata al termine della stagione regolare, rinunciando alla disputa dei play-out.\nCoppa Italia.\nLa \"Final four\" di Coppa Italia \u00e8 stata organizzata dalla societ\u00e0 Canottieri Belluno e si \u00e8 svolta dal 10 all'11 marzo 2006 presso il Palaghiaccio di Belluno sito in localit\u00e0 Lambioi. La manifestazione \u00e8 stata vinta dalla societ\u00e0 organizzatrice."}
{"id": "4803012", "revid": "767487", "url": "https://it.wikipedia.org/wiki?curid=4803012", "title": "Smoky Canyon", "text": "Smoky Canyon \u00e8 un film del 1952 diretto da Fred F. Sears.\n\u00c8 un western statunitense con Charles Starrett, Jock Mahoney, e Danni Sue Nolan. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Fred F. Sears su una sceneggiatura di Barry Shipman, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 12 luglio al 19 luglio 1951. Smiley Burnette compose \"It's Got to Get Better Before It Gets Worse\" e \"Daydream Lariat\".\nDistribuzione.\nIl film fu distribuito negli Stati Uniti nel gennaio 1952 al cinema dalla Columbia Pictures. \u00c8 stato distribuito anche in Brasile con il titolo \"O Barranco da Morte\"."}
{"id": "4803025", "revid": "617866", "url": "https://it.wikipedia.org/wiki?curid=4803025", "title": "Forze di difesa croate", "text": "Le Forze di difesa croate (in croato: Hrvatske Obrambene Snage, in acronimo HOS) \u00e8 stato un corpo militare organizzato in Croazia dal Partito Croato dei Diritti (Hrvatska Stranka Prava - HSP), un'organizzazione politica nazionalista, a seguito della dichiarazione d'indipendenza della Croazia nel marzo del 1991, e della relativa secessione dalla Repubblica Federale Jugoslava.\nFormate esclusivamente da volontari, di nazionalit\u00e0 croata o straniera, furono tra le prime unit\u00e0 militari organizzate che operarono durante la guerra d'indipendenza croata, e con il Consiglio di difesa croato (Hrvatsko Vije\u0107e Obrane - HVO), e la Difesa territoriale della Bosnia ed Erzegovina (Teritorijalna Obrana Bosne i Hercegovine - TO BiH), hanno costituito la spina dorsale delle forze combattenti in difesa della Bosnia ed Erzegovina. A livello di organizzazione tattica, il corpo HOS era suddiviso in battaglioni (\"bojna\") o compagnie (\"satnija\") e non ha mai riunito i propri reparti in unit\u00e0 di livello tattico maggiore (es. brigate o divisioni).\nDal punto di vista dell'impiego tattico il HOS operava come fanteria leggera, i suoi reparti essendo addestrati e utilizzati come reparti d'assalto, interdizione tattica e per operazioni militari speciali. Essendo truppe volontarie caratterizzata da estrema determinazione e, in media, ben equipaggiate e addestrate, spesso le unit\u00e0 HOS vennero impiegato come \"pompieri\" del fronte, inviate cio\u00e8 ad intervenire d'urgenza dove la situazione militare era particolarmente critica.\nIn Croazia, il HOS fin dalle prime fasi del conflitto (primavera 1991) si \u00e8 impegnato massicciamente in affiancamento alle forze armate regolari croate, tanto che in alcune zone della Croazia, soprattutto in Banja e Slavonia, le unit\u00e0 HOS furono inizialmente le uniche forze militari croate disponibili; successivamente (gennaio 1992) l'HOS \u00e8 stato integrato nella Guardia nazionale durante la ristrutturazione delle forze armate croate cessando di essere una componente militare a s\u00e9 stante e diventando un corpo militare governativo a tutti gli effetti.\nIn Bosnia ed Erzegovina per qualche tempo le unit\u00e0 HOS fecero parte dell'Esercito della BiH, ma in parte si sciolsero e in parte confluirono nelle unit\u00e0 dell'esercito della Repubblica Croata dell'Erzegovina (HVO) dopo l'assassinio del comandante delle HOS in Erzegovina, maggior generale Bla\u017e Kraljevi\u0107 (agosto 1992) e dopo lo scoppio del conflitto tra croati e bosniaci. Con lo scoppio del conflitto croato-musulmano dell'autunno 1992, infatti quasi tutte le unit\u00e0 HOS in Bosnia aderirono all'esercito croato o alle formazioni del HVO, e solo poche scelsero di combattere nel campo bosniaco. Molti militari HOS, sia in Croazia che in Bosnia, erano di religione musulmana.\nTutte le unit\u00e0 HOS furono ufficialmente sciolte dal governo croato nel 1995 e trasformate in reparti di fanteria leggera inquadrati nelle brigate dell'esercito croato, ma continuarono a portare le loro caratteristiche insegne e distintivi fino al 1994 (in alcuni casi fino al 1995).\nL'idea di base delle HOS si rifaceva alla dottrina politica del Partito Croato dei Diritti e pi\u00f9 in generale del nazionalismo croato: riportare la Croazia ai confini storici che aveva durante la seconda guerra mondiale; le unit\u00e0 delle HOS si rifacevano nei simboli, insegne e uniformi, alla tradizione militare croata del medioevo, alla storia antica croata, all'uniformologia ed ai regolamenti dell'esercito croato della seconda guerra mondiale e in particolare ai reparti degli Ustascia, della cui tradizione patriottico-militare si consideravano diretti eredi. Per le sue posizioni ideologiche di acceso nazionalismo e per l'intensa attivit\u00e0 operativa dei suoi reparti (che venivano spesso inviati d'urgenza nei punti pi\u00f9 \"caldi\" del fronte), il HOS attir\u00f2 nei suoi ranghi molti volontari; all'apice della sua forza (estate 1992) contava 40 unit\u00e0 (tra compagnie e battaglioni) con pi\u00f9 di 5000 effettivi, e si calcola che pi\u00f9 di 7000 uomini e donne abbiano prestato servizio nel HOS. Le unit\u00e0 HOS sono considerate tra le pi\u00f9 efficienti unit\u00e0 militari croate del conflitto, dove si conquistarono una solida reputazione di combattenti valorosi e determinati.\nStoria.\nLa primavera croata.\nIn Croazia nel 1990 la dirigenza dell'allora Repubblica Socialista di Croazia (una delle sei Repubbliche che formavano la Repubblica Socialista Federale di Jugoslavia) comincia a prendere atto che le spinte indipendentiste dell'opinione pubblica sono sempre pi\u00f9 forti. I regimi comunisti dell'Europa dell'Est cadono uno dopo l'altro e il mastice che teneva unite le differenti nazioni ed etnie della Jugoslavia \u00e8 sempre pi\u00f9 debole, soprattutto dopo che la Lega dei Comunisti di Jugoslavia (\"Savez Komunista Jugoslavije\" - SKJ), dopo la morte di Josip Broz \"Tito\" (di etnia croata) \u00e8 saldamente appannaggio dei membri serbi del partito, il che ha creato forti attriti nella dirigenza comunista, che in Jugoslavia costituisce l'autorit\u00e0 nazionale dal 1945. A Zagabria, il 25 febbraio del 1990 viene restaurato il Partito Croato dei Diritti (\"Hrvatska Stranka Prava\", HSP) un movimento politico nazionalista e fieramente anticomunista di antiche tradizioni, fondato da Ante Star\u010devi\u0107 nel 1861 e soppresso da Tito nel 1945; il Partito Croato dei Diritti, o HSP, \u00e8 guidato dal suo presidente, Dobroslav Paraga. Sull'onda dei grandi cambiamenti sociopolitici che stanno per concretizzarsi, le autorit\u00e0 lasciano per il momento indisturbato l'HSP bench\u00e9 questo cominci subito la sua attivit\u00e0 politica.\nLe comunit\u00e0 serbe in Croazia si ribellano.\nPoich\u00e9 gli abitanti di origine serba residenti in Croazia si sono sempre opposti all'indipendenza croata, con i clamorosi cambiamenti istituzionali del 1990 la loro animosit\u00e0 va ora sempre pi\u00f9 crescendo al punto che, nelle provincie croate in cui gli abitati serbi sono particolarmente numerosi, cominciano a formare delle vere comunit\u00e0 autonome all'interno dello Stato croato ancor prima che questo fosse ufficialmente indipendente; e tali comunit\u00e0 serbe, denominate \"Krajine\", iniziano immediatamente a costituire milizie paramilitari di guerriglieri (\"\u010cetnici\"), che fin dall'estate del 1990 (subito dopo cio\u00e8 la dichiarazione di autogoverno della Croazia) iniziano a scontrarsi con le armi con le autorit\u00e0 locali croate appena istituite. I proclami dei capi locali serbi si fanno sempre pi\u00f9 minacciosi verso le autorit\u00e0 e la popolazione croata. Perdipi\u00f9, il governo federale jugoslavo di Belgrado, nominalmente ancora in potere, manda chiari segnali di condiscendenza verso le comunit\u00e0 serbe e di chiusura, se non ostilit\u00e0, verso un'eventuale Nazione croata indipendente. Di conseguenza, molti croati cominciano volontariamente ad armarsi per difendere i loro villaggi e citt\u00e0 in caso di guerra. \nIl 21 dicembre del 1990 scoppia l'aperta ribellione dei serbi di Croazia, che proclamano a Knin la Repubblica Serba di Krajina; e presto l'Esercito Jugoslavo (\"Jugoslovenska Narodna Armija\" - JNA) appoggia i ribelli serbi con armi e materiali. La Croazia non dispone ancora di un esercito, poich\u00e9 gli accordi relativi alla dichiarazione di indipendenza prevedono che sia l'Esercito federale jugoslavo a provvedere, per il momento, alla difesa nazionale; tantopi\u00f9 che l'JNA aveva gi\u00e0 sequestrato le armi nei depositi della Difesa Territoriale (\"Teritorijalna Obrana\" - TO) in Croazia gi\u00e0 nel maggio 1990. I croati perci\u00f2 dispongono solo della polizia, la ex-milizia comunista (\"Milicija\"), di dubbia affidabilit\u00e0 poich\u00e9 i dirigenti pi\u00f9 elevati sono in larga parte filocomunisti (lo stesso presidente croato Franjo Tu\u0111man era stato generale della polizia segreta ai tempi di Tito) e molti sono di etnia serba. Gli scontri si intensificano per tutto l'inverno, fino a culminare nel celebre massacro di Plitvice (marzo 1991) e anche se i dirigenti del Partito dei Diritti non hanno ancora l'intenzione di creare un esercito di partito, dopo la tentennante reazione iniziale della leadership croata Paraga e Parad\u017eik cominciano a prendere in considerazione di istituire unit\u00e0 armate a difesa della popolazione croata. La decisione definitiva dei dirigenti del HSP di creare un corpo militare \u00e8 suggellata nel maggio 1991, contestualmente alla dichiarazione d'indipendenza e di abbandono della federazione Jugoslava da parte della Croazia del 19 maggio, e quando il conflitto appare ormai inevitabile.\nImpiego operativo.\nFormazione.\nLe Forze di Difesa Croate (HOS) sono costituite ufficialmente nel giugno 1991 da Dobroslav Paraga. Immediatamente viene stabilito un Comando Generale HOS \"(Glavni Sto\u017eer HOS-a)\", con a capo Ante Parad\u017eik. Era situato a Zagabria nella sede del HSP in via \u0160enoinoj al numero 13, e pi\u00f9 tardi a Palazzo Starcevic.\nNon tutti i leader del Partito dei Diritti concordano con la costituzione del HOS. Il Segretario del partito, Kre\u0161imir Paveli\u0107, dichiar\u00f2 che non riteneva necessario, e anzi potenzialmente dannoso, creare un esercito parallelo e concorrente con le unit\u00e0 esistenti della Guardia nazionale croata e quando le formazioni HOS vengono comunque fondate, Paveli\u0107 lascia il partito per protesta.\nInizialmente male organizzati, equipaggiati alla meno peggio, con armi leggere fatte affluire da mille rivoli o procurate personalmente, le prime unit\u00e0 HOS si impegnano subito in scontri con i paramilitari serbi (\"Cetnici\") distinguendosi per aggressivit\u00e0 e determinazione, in contrasto con la reazione piuttosto timida della Polizia croata e della Guardia Nazionale croata (ancora in via di formazione); e quindi attraggono l'attenzione (e il consenso) dell'opinione pubblica. Pi\u00f9 tardi, grazie alle donazioni di emigrati croati e dei propri associati, (specie da Australia e Canada), la leadership della HSP riesce ad acquistare una maggiore quantit\u00e0 di armi e il numero dei volontari HOS cresce. Gli uomini del HOS raccolgono a Palazzo Star\u010devi\u0107 diverse armi, tra cui dei cannoni senza rinculo BST e dei pezzi antiaerei catturati durante le battaglie con l'esercito jugoslavo ormai intervenuto massicciamente negli scontri. Per tutta l'estate 1991 il HOS si segnala in molti scontri ottenendo diversi successi locali, che impediscono alle formazioni paramilitari serbe di impadronirsi di molti villaggi in Slavonia e Banja.\nRafforzamento e ampliamento del HOS.\nLe unit\u00e0 HOS vengono formate anche con croati venuti dalla Bosnia-Erzegovina (ma niente affatto in maggioranza, come invece spesso si afferma) oltre che residenti all'estero, nonch\u00e9 da cittadini di altri Paesi con origini croate. Durante le prime, febbrili battaglie della guerra l'HOS ha attirato l'attenzione del pubblico sia in Croazia che in Europa, e alcuni stranieri, militari di carriera, hanno lasciato il loro paese per arruolarsi. Sono soprattutto loro ad addestrare i soldati del HOS, che diventa cos\u00ec una delle forze combattenti pi\u00f9 importanti schierate dalla Croazia durante il conflitto. Secondo gli accordi tra i dirigenti del HSP e del Ministero della Difesa della Slovenia Janez Jansa, alcuni membri HOS sono stati addestrati in Slovenia dalla Difesa Territoriale. Campi di addestramento HOS in Croazia vengono intanto organizzati sul monte \u017dumberak, in una piccola scuola di Zagabria a Dubrava, a \u017dnjan-Tugara vicino a Spalato, e sulle isole di Bra\u010d e di Ciovo. I reparti HOS infatti cominciano a formarsi spontaneamente in tutta la Croazia, dovunque ci sia una sede del HSP che ovviamente mette a disposizione le proprie strutture e risorse. \nI finanziamenti cominciano ad arrivare alla sede del HSP non appena la reputazione militare delle unit\u00e0 del HOS comincia a consolidarsi. Soprattutto provengono dalle potenti comunit\u00e0 croate in esilio, e questo \u00e8 un elemento ulteriore di polemica con le autorit\u00e0 governative croate che reclamavano per s\u00e9 la gestione di tutti gli aiuti dai croati residenti all'estero. Per quanto formazione di fatto paramilitare, il HOS \u00e8 ufficialmente riconosciuto dal governo croato come \"corpo ausiliario di volontar\" fin dalle prime fasi della sua esistenza, e i suoi militi sono perci\u00f2 qualificati giuridicamente come combattenti legittimi: un elemento che avr\u00e0 un notevole peso, mesi dopo (inizio 1992 - vedi sotto), nella decisione di incorporare definitivamente l'HOS nelle riorganizzate Forze Armate Croate (OSRH, \"Oru\u017eane Snage Republike Hrvatske\").\nI ranghi del HOS in Croazia aumentano cos\u00ec rapidamente e raggiungono i 5000 uomini, impiegati in combattimento su tutti i fronti: Slavonia, Lika, Banja, Dalmazia, Istria. Inquadrate nei \"Korpus\" (Corpi) della ZNG, la Guardia Nazionale Croata, che ne assume il comando operativo al fronte, le \"Bojne\" (Battaglioni) e \"Satnije\" (Compagnie) del HOS godono subito di uno status di ampia autonomia in relazione alle truppe regolari della Guardia Nazionale e reclamano il diritto di essere comandati dai propri ufficiali; diritto che venne loro riconosciuto ufficialmente ma che fu sempre fonte di aspri confronti con i vertici della ZNG (\"Zbor Narodne Garde\" \u2013 Guardia nazionale croata), molti dei quali provenivano dall'esercito jugoslavo e, abituati alle rigide procedure comuniste, mal tolleravano questa libert\u00e0 d'azione che consideravano quasi un abuso.Nel corso del 1991 le unit\u00e0 HOS partecipano insieme con le truppe della Guardia Nazionale nella battaglia delle caserme della JNA, a Zagabria, Vara\u017edin e in altre regioni croate, inoltre le unit\u00e0 HOS in Dalmazia sono pesantemente impegnate a Gospi\u0107, Spalato, Zara e Sebenico nel contrastare le offensive dell'esercito jugoslavo e le scorrerie delle formazioni di \"Cetnici\" serbi. Per il brillante comportamento sul campo degli uomini delle HOS, anche l'HSP cresce in popolarit\u00e0. Nell'autunno del 1991 Compagnie o Battaglioni HOS sono attivi in tutte le citt\u00e0 croate in cui opera l'HSP.\nFormazione delle prime unit\u00e0 HOS e impiego al fronte.\nIl 10 settembre 1991 sulla piazza Ban Jela\u010di\u0107, la principale di Zagabria, pass\u00f2 in rassegna una compagnia HOS d'\u00e9lite di 70 uomini, tutti volontari, davanti a 10.000 cittadini croati. L'unit\u00e0, battezzata \"Vukovarska Satnija HOS-a\" (\"compagnia HOS di Vukovar\") fu subito dopo inviata sul fronte della Slavonia sotto il comando del maggiore Robert Sili\u0107, e inviata di rinforzo nella terribile battaglia di Vukovar. Sili\u0107 cadr\u00e0 in combattimento il 13 novembre, con quasi tutti i suoi uomini.\nAllo stesso tempo, unit\u00e0 HOS sono fondate in Dalmazia. Nel maggio 1991, le unit\u00e0 HOS in Dalmazia erano al livello di una singola compagnia, basata a Spalato. Entro ottobre 1991 a questa unit\u00e0 se ne sono aggiunte altre 11 mentre l'HOS di Spalato cresce e ottiene lo status di Battaglione: IX. Battaglione \"\"cavaliere Rafael Boban\", (\"IX. Bojna HOS-a Rafael Vitez Boban\") e il suo primo comandante \u00e8 il maggiore Jozo Radanovi\u0107, ex presidente della filiale HSP a Spalato, succeduto poi dal maggiore Marko Skejo. Il IX. Battaglione diventa ben presto una delle unit\u00e0 HOS pi\u00f9 famose della Croazia e nel corso del conflitto acquista, a prezzo di molto sangue, una notevolissima attivit\u00e0 operativa e una reputazione quasi leggendaria fra il pubblico croato. Altre unit\u00e0 HOS in Dalmazia particolarmente attive e organizzate, emergono nello stesso tempo: in difesa di Gospi\u0107 e nella zona circostante \u00e8 attivo il 19\u00ba Battaglione \"Vitez Jure Franceti\u0107\"\" (\"cavaliere Jure Francetic\") sotto il comando del tenente colonnello Valentin Rajkovi\u0107. A Zara, opera da fine novembre la \"1a Satnjia HOS-a \"Ante Parad\u017eik\" (1\u00aa Compagnia HOS \"Ante Parad\u017eik\"), parte del 3\u00ba Battaglione della 112\u00aa Brigata ZNG, al comando del capitano Zlatko \u0160abi\u0107, pi\u00f9 tardi rinominata \"1a Jurisna Satnija\" (1\u00aa Compagnia d'Assalto).\nIl HOS opera in Slavonia anche a Vinkovci e dintorni. Nelle vicinanze di Vinkovci ha la sua zona operativa un'altra celebre unit\u00e0: il 6\u00ba Battaglione \"Marijan Baoti\u0107\"\" che alla fine di febbraio '92 contava 400 uomini, sotto il comando del maggiore Ivica \u017dupkovi\u0107 e poi del capitano Ivan Zoraj. Osijek e \u010cepin sono difesi dalla \"\u010cepinska Bojna HOS-a\" (Battaglione HOS di \u010cepin) al comando del maggiore Slobodan Tolj. \nTensione e crisi tra il governo e l'HSP.\nNel frattempo Ante Parad\u017eik, segretario del Partito dei Diritti e responsabile per l'organizzazione e l'addestramento delle HOS, \u00e8 diventato un personaggio molto popolare, e l'efficienza delle unit\u00e0 HOS comincia a sollevare l'invidia e il malumore dei governanti croati. Il 21 settembre 1991 Parad\u017eik viene ucciso vicino a Zagabria dalla polizia croata mentre era alla guida della sua vettura, in un conflitto a fuoco, contro chi non si sa ancora oggi. La spiegazione della polizia fu che \"una soffiata anonima aveva avvertito che la vettura trasportava terroristi serbi\". I sospetti cominciano immediatamente a cadere sul ministro dell'interno croato Ivan Veki\u0107, sul potente capo dei servizi segreti Josip Manoli\u0107 e sui molti elementi filojugoslavi della polizia, e un'ondata di sdegno scuote l'opinione pubblica: ma l'inchiesta viene sospesa \"per motivi di priorit\u00e0\" a causa degli avvenimenti bellici; e non approder\u00e0 mai a nulla. Dopo la morte di Parad\u017eik, temporaneo capo ad interim del personale HOS diventa Ante Djapi\u0107. Il segretario del HSP Dobroslav Paraga all'inizio nel 1992 evita anche lui la morte per un soffio quando un attentato fa esplodere la sede HOS a Vinkovci, uccidendo cinque persone mentre otto sono ferite. Anche in questo caso i sospetti della stampa e del pubblico si concentrano subito sulla polizia croata, che a sua volta scarica la colpa sui servizi segreti comunisti.\nPer tutta la durata del conflitto i rapporti tra l'HSP e l'HOS da una parte e le autorit\u00e0 croate dall'altra, saranno sempre tesi e difficili. Le autorit\u00e0 croate erano formate per lo pi\u00f9 da ex-comunisti e da \u201enuovi volti\u201c con forti interessi economici nella politica, e non nascosero mai la loro ostilit\u00e0 per l'HSP, accusato di essere un movimento nazionalista intransigente e scomodo, che inorridiva al minimo segno di compromesso coi serbi, invocava apertamente l'offensiva per liberare le regioni croate sotto occupazione serba, e riportare la Croazia ai suoi confini storici; e che si opponeva fieramente alla presenza di Commissioni europee, missioni OCSE, osservatori ONU ecc. che, temeva, avrebbero solo \u201einsabbiato\u201c il conflitto lasciando il 30% della Croazia in mano ai serbi per chiss\u00e0 quanto tempo (occorre dire che tale visione dei fatti era largamente diffusa nell'opinione pubblica croata, in quelle fasi della guerra).\nl'HSP dal canto suo non cess\u00f2 mai di contestare con veemenza la politica del governo croato, ritenuta troppo \u201eaccomodante\u201c e supina nei confronti dell'Unione europea (che stava mostrando tutta la sua incapacit\u00e0 di porre fine alle ostilit\u00e0); l'HSP concepiva la Guerra di Liberazione nel senso pi\u00f9 radicale, come una crociata contro i serbi e il comunismo, e non riteneva accettabile un esito del conflitto diverso dalla vittoria e dalla liberazione di tutte le citt\u00e0, province e villaggi croati. N\u00e9 l'HSP cess\u00f2 mai di denunciare la corruzione e l'incompetenza degli uomini politici croati, portando alla luce diversi scandali che smascheravano il peculato dilagante e talora la connivenza con gli aggressori serbi. L'HSP era visto dal governo croato pertanto come un ostacolo alla propria politica e un elemento deteriorante dei rapporti con gli altri Paesi. Le autorit\u00e0 croate ricorsero, come si \u00e8 detto, a mezzi estremi per sbarazzarsi degli avversari politici e l'HSP pag\u00f2 a caro prezzo la sua ideologia, specialmente ad opera dell'allora capo dei Servizi di Sicurezza Croati ed ex-primo Ministro croato, Josip Manoli\u0107, ex-comandante dell'UDBA (la temuta polizia politica jugoslava). L'HOS era uno strumento di combattimento prezioso e non sub\u00ec particolari conseguenze: ma fu sempre guardato con sospetto e diffidenza dalla dirigenza politica croata.\nGli HOS a Vukovar (\"per approfondire: Battaglia di Vukovar\").\nAi primi di novembre 1991, la citt\u00e0 stremata di Vukovar chiede nuovamente aiuto a Paraga, il quale comincia in tutta fretta a reclutare volontari tra i militi HOS gi\u00e0 addestrati ed esperti al combattimento, e raccoglie armi e rifornimenti. Il 13 novembre 1991, da Zagabria partono 150 soldati HOS, con armi e rifornimenti, sotto il comando del maggiore Eugen Meindorfer, per aiutare la citt\u00e0 assediata. A Vinkovci per\u00f2 li ferma Tomislav Mer\u010dep, segretario del ministro degli interniIvan Veki\u0107. Egli comunica di avere ordini da Zagabria di prendere il comando del reparto, e li manda a Osijek, nella ex \"Caserma Rossa\"\" negando loro il permesso di proseguire. Paraga si rivolge allora direttamente all'ex ministro della Difesa, generale Martin \u0160pegelj, il quale il 16 novembre giunge a Osijek, ordina a Meindorfer di mettere i suoi uomini in assetto da combattimento e ordina a Mer\u010dep di mettersi immediatamente in marcia verso Vukovar, lanciando un attacco per permettere ai civili residenti in fuga di salvarsi poich\u00e9 la citt\u00e0 ormai non pu\u00f2 pi\u00f9 difendersi. Mer\u010dep rifiuta, con il pretesto che l'unica strada percorribile attraverso i campi di mais \u00e8 minata. Meindorfer e i suoi volontari non vengono rilasciati per aiutare Vukovar e la citt\u00e0 cade in mani serbe il 20 novembre. I combattenti HOS gi\u00e0 presenti in citt\u00e0 (circa 200), i superstiti del reparto di Sili\u0107 e altri elementi HOS entrati in citt\u00e0 coraggiosamente alla spicciolata, decidono di restare e di resistere a oltranza. Gran parte di essi cadono combattendo, soprattutto nell'ultima fase dell'offensiva lanciata il 18-19 novembre dalle forze paramilitari serbe con il massiccio supporto dell'artiglieria e dei carri armati dell'esercito jugoslavo.\nPochissimi si salvano, attraversando rocambolescamente le linee serbe nella notte tra il 19 e il 20 novembre. Circa 20 (o forse 30: non ci sono dati precisi) vengono presi prigionieri nell'ospedale di Vukovar dalle milizie paramilitari serbe, assieme a centinaia di altri militari e civili feriti, e scompaiono nel nulla.\nInquadramento nell'esercito croato.\nDopo che il 23 novembre 1991, all'indomani della caduta di Vukovar, viene pubblicato un annuncio di mobilitazione generale, le unit\u00e0 HOS gradualmente sono assorbite nelle Brigate dell'esercito croato (\"Hrvatska Vojska\"), che a quel punto \u00e8 ufficialmente formato ed \u00e8 costituito dalla Guardia Nazionale (ZNG) e dalla Riserva. il 13 gennaio 1992 tutte le unit\u00e0 HOS ricevono l'ordine di entrare nell'Esercito. Questo processo \u00e8 in gran parte completato entro marzo del 1992 e rappresenta un momento fondamentale nella storia del HOS, che da formazione paramilitare semiufficiale diventa cos\u00ec un corpo militare istituzionale a tutti gli effetti, parte integrante (e non pi\u00f9 parallela) delle forze armate croate. L'Esercito croato rileva inoltre i campi di addestramento del HOS. Pi\u00f9 specificamente, le unit\u00e0 HOS, battaglioni e compagnie, vengono incorporate nelle Brigate della ZNG territorialmente competenti. Ottengono di conservare i propri comandanti, di nominare autonomamente gli ufficiali, di conservare bandiere e insegne, ma dal punto di vista dell'impiego operativo passano agli ordini dei comandi di Brigata a cui appartengono. Alcune unit\u00e0 conservano una certa indipendenza formale fino al 1993, ma sempre come parte dell'esercito croato. Il livello di efficienza militare dei reparti HOS aumenta perci\u00f2 notevolmente a partire dalla primavera 1992: ora i volontari HOS dispongono di strutture logistiche di gran lunga migliori, di forniture pi\u00f9 o meno regolari di equipaggiamenti e uniformi, di armi pi\u00f9 moderne, di basi per l'addestramento e di uno stipendio mensile (lo stesso previsto per i militari croati: 200 marchi tedeschi (\"100 Euro, 2014\") al mese, mentre in precedenza non percepivano nulla). Comincia cos\u00ec per le unit\u00e0 HOS un intenso ciclo operativo sui settori pi\u00f9 caldi del fronte, Slavonia e Dalmazia. Ma alcune unit\u00e0 HOS si trasferiscono in Bosnia-Erzegovina, poich\u00e9 sono proprio allora iniziate le ostilit\u00e0 tra le truppe jugoslave e i paramilitari serbi da un lato, e le milizie volontarie croate e bosniache dall'altro.\nHOS in Bosnia-Erzegovina (1992-1994).\nCon l'istituzione della democrazia parlamentare in Bosnia-Erzegovina nel 1990, iniziano a stabilirsi e organizzarsi i partiti politici, tra cui l'HSP. Subito in Bosnia-Erzegovina ha cominciato a ripetersi lo scenario di rivolta armata delle comunit\u00e0 serbe gi\u00e0 visto in Croazia, e l'HSP ha cominciato a istituire unit\u00e0 HOS in Bosnia-Erzegovina. Lo Stato Maggiore HOS in Erzegovina \u00e8 stato fondato gi\u00e0 il 18 dicembre 1991, dopo la creazione della prima unit\u00e0 HOS in Bosnia-Erzegovina, a fine ottobre 1991, a Ljubu\u0161ki. L'Ufficio Militare Personale HOS \u00e8 a Zenica. L'HOS in Bosnia-Erzegovina, dall'inizio delle ostilit\u00e0 fino al suo scioglimento, era a composizione mista, formato da croati, e fino al 40% da musulmani bosniaci. Secondo i documenti ufficiali del HOS, venne raggiunta in Erzegovina la forza complessiva di 5134 uomini. \nAll'inizio della guerra, le unit\u00e0 HOS sono presenti nei punti pi\u00f9 critici del campo di battaglia, da Sarajevo, attraverso l'Erzegovina Occidentale a Bosanska Posavina. L'HOS ha svolto un ruolo importante nella liberazione di Mostar, Capljina, Neum e Stolac oltre che nella difesa di moltissimi paesi e villaggi dall'offensiva serba. L'obiettivo dei comandi del HOS era fin dall'inizio di lavorare per ottenere un fronte unito di bosniaci e croati, contro le forze serbe. Pertanto, mentre in Croazia l'HOS era integrato abbastanza armonicamente nell'Esercito croato, in Erzegovina (la regione bosniaca a maggioranza croata e dove era sorta una Repubblica croata) si poneva in aperta concorrenza con il Consiglio di difesa croato (HVO) per l'influenza sui croati bosniaci. Alla fine di luglio 1992, a Capljina (Erzegovina), centinaia di soldati del HVO (Battaglione \"Sokol\") passarono nelle HOS e simili episodi sono accaduti a Tomislavgrad, Livno e Mostar. \nUfficialmente, l'HOS non poteva essere parte integrante dell'esercito croato sul fronte dell'Erzegovina poich\u00e9, sempre ufficialmente, l'esercito croato non era presente su quel fronte; sulla carta infatti la Repubblica Croata di Bosnia-Erzegovina (\"Hrvatska Republika Herceg-Bosne\") era una nazione a s\u00e9. Perci\u00f2, dipendeva (sempre sulla carta) dal comando del HVO, l'esercito della Repubblica croata di Erzegovina. In realt\u00e0 l'HOS di Erzegovina seguiva le direttive che giungevano da Zagabria e in molti casi recepiva le normative del governo della Repubblica Bosniaca di Sarajevo, il che creava energici contrasti con l'HVO che considerava lo Stato di Bosnia come un alleato solo temporaneo, pi\u00f9 di ingombro che di utilit\u00e0 e col quale sarebbe prima o poi venuto ai ferri corti, per i troppi conti aperti. Alcuni membri HOS in Bosnia-Erzegovina, oltre alle loro insegne, portavano apertamente le mostrine della \"TO BiH\" (la milizia territoriale bosniaca). Bench\u00e9 non abbia mai negato la propria collaborazione all'HVO, e si batta valorosamente fianco a fianco con esso, l'HOS e i suoi comandanti (su tutti il carismatico e abile capo di stato maggiore, colonnello Blaz Kraljevic) insiste a mantenere stretti rapporti con il governo di Sarajevo, cercando di creare un fronte unico croato-bosniaco; e nel complesso, si comporta come un vero esercito nazionale. Fonda anche la propria polizia militare, in Erzegovina occidentale, comandata dal capitano Ivan Petru\u0161i\u0107.\nCombattimenti in Bosnia (1992-93).\nIl HOS in Bosnia centrale si \u00e8 distinto a Zenica, a Novi Travnik, Kakanj, Vitez, Konjic, Jablanica e Fojnica, e ha duramente sconfitto le forze paramilitari serbe intorno a Jajce e Travnik durante le febbrili battaglie dell'estate-autunno 1992. Comandante del HOS nel settore operativo della Bosnia centrale era il maggiore Darko Kraljevic, con sede a Vitez.\nUnit\u00e0 HOS combattono anche in Bosnia orientale, a Fo\u010da e Gora\u017ede. Sul fronte di Domaljevac e nella Bosanska Posavina agiva il 2\u00ba Battaglione \"Ante Parad\u017eik\" sotto il comando di Stojan Vujnovi\u0107 \"\"Srbin\". Bosanski Brod era anch'essa difesa dal HOS sotto il comando del colonnello Ante Prkacin, che a giugno \u00e8 promosso capo del personale delle HOS. Il 6 giugno del 1992 i reparti HVO e HOS d'Erzegovina sferrano un'offensiva congiunta, con la quale in poche ore liberano i villaggi di Klepci, Tasovcici e Prebilovci nella provincia di Caplina, preludio all'Operazione \"Lijpanska Zora\"\" (\"Alba della Lijpanja\").\nIl generale Bla\u017e Kraljevi\u0107.\nIl pi\u00f9 famoso comandante della HOS, cuore e anima delle HOS in quel settore, fu il maggior generale Blaz Kraljevic, Capo di Stato Maggiore HOS in Bosnia-Erzegovina. Kraljevic era un croato rimpatriato dall'emigrazione e un nazionalista e patriota convinto. Non brillava per diplomazia: esort\u00f2 pubblicamente i soldati HVO a unirsi al HOS e a negare obbedienza a Mate Boban, il presidente autoproclamato della Comunit\u00e0 croata della Bosnia-Erzegovina e, in effetti, uomo di fiducia del presidente croato Franjo Tudjman, di cui \u00e8 anche compagno di partito (HDZ). Kraljevi\u0107 \u00e8 spesso in contrasto con Boban e con la classe politica croata dell'Erzegovina, che accusa di vanificare per calcolo politico i risultati ottenuti sul campo a prezzo di molto sangue e sofferenze. In pi\u00f9, Kraljevi\u0107 chiede pubblicamente il ritiro dei Caschi Blu ed una condotta militarmente pi\u00f9 incisiva, mentre da parte della dirigenza politica croata si lavora per il compromesso, pi\u00f9 gradito all'Unione Europea ed alle forze ONU; inoltre, mentre la classe politica croata, in conformit\u00e0 alle disposizioni provenienti da Zagabria, prende sempre pi\u00f9 le distanze dalla Repubblica Bosniaca e dal presidente di essa Alija Izetbegovi\u0107 a causa delle dispute territoriali, Kraljevi\u0107 invece offre collaborazione al governo bosniaco e caldeggia un'unione militare tra croati e bosniaci, per una comune difesa dall'aggressione militare serba (che nell'estate 1992 stava toccando l'apice). Tale progetto era visto con favore dagli ambienti militari croati, ma non da quelli politici che lo ritenevano destabilizzante per i delicati equilibri, anche internazionali, in gioco: e anche da parte bosniaca vi erano degli oltranzisti che rigettavano ogni alleanza con i croati, che avevano occupato larghe porzioni della Bosnia e perci\u00f2, per i \"falchi\" di Sarajevo, erano visti sempre meno come alleati e sempre pi\u00f9 come nemici.\nKraljevi\u0107 gode di amicizie e consensi nell'HVO, e riesce a ottenere importanti aiuti militari per rifornire ed equipaggiare le unit\u00e0 del HOS sotto il suo comando. Possiede uno spiccato talento militare e guida le operazioni in Erzegovina con indubbia abilit\u00e0, in modo che l'HOS, che a quel punto ha anche delle unit\u00e0 militari bosniache sotto il proprio comando, somiglia sempre di pi\u00f9 a un esercito autonomo, che pianifica e conduce operazioni in proprio. In realt\u00e0, l'autonomia del HOS era amministrativa, non operativa, poich\u00e9 nelle operazioni militari rimase sempre sotto il comando tattico del HVO.\nIl 20 luglio 1992, Kraljevi\u0107 viene nominato generale dell'esercito bosniaco e membro dello Stato Maggiore dell'Esercito della Bosnia-Erzegovina a Sarajevo. Il 7 agosto del 1992 si reca a un incontro con il presidente della Repubblica Croata di Erzegovina, Mate Boban; il 9 \u00e8 sulla via del ritorno, ma viene ucciso in un posto di blocco dell'HVO a Kru\u0161evo, assieme agli 8 militari della sua scorta. Secondo lo Stato Maggiore del HVO, Kraljevi\u0107 e i suoi uomini sono stati vittime di un \"funesto incidente\". Un'inchiesta formale per omicidio non \u00e8 stata avviata fino al 2009, ma lo stesso anno \u00e8 stata archiviata senza motivazione. Nel maggio 2013 l'inchiesta \u00e8 stata per\u00f2 riaperta.\nIl conflitto croato-bosniaco: l'HOS si divide (1992).\nDopo la morte di Kraljevi\u0107, vi \u00e8 il concreto pericolo di un aperto conflitto tra il HVO e il HOS, cio\u00e8 una guerra civile tra croati in Bosnia. Le esortazioni dei comandi delle HVO di consegna delle armi e di arruolamento coatto nei confronti delle unit\u00e0 HOS vengono infatti tutte respinte minacciosamente, e alcuni comandanti HOS locali arrivano a ordinare di reagire con le armi se la polizia militare croata o i militari del HVO avessero cercato di disarmare i loro reparti. Pertanto, a Grude, nell'agosto 1992 si tengono diverse riunioni dei rappresentanti di HOS e dell'HVO. Il HOS \u00e8 rappresentato dal generale Ante Prka\u010din (nuovo Capo di Stato Maggiore HOS), dal maggiore Stanko Primorac (comandante del HOS in Erzegovina temporaneo) e dal maggiore Kre\u0161imir Pavi\u010di\u0107, mentre rappresentano l'HVO Vice Vukojevi\u0107, Mate Boban (Presidente della Comunit\u00e0 Croata di Herceg-Bosna) e il maggiore generale Slobodan Praljak (Capo di Stato Maggiore del HVO) ma la situazione resta tesa: l'HVO chiede ripetutamente ai rappresentanti del HOS di cedere personale e armamenti, richieste che vengono sempre respinte. Il 23 agosto 1992, il Capo di Stato Maggiore generale del HOS, brigadiere generale Ante Prka\u0107in, accetta di firmare un documento in cui si concorda lo scioglimento del HOS: ci\u00f2 solleva una mezza rivolta fra i reparti e il Comando Generale HOS di Zagabria respinge il documento ed espelle immediatamente Prka\u0107in dai propri ranghi. Dopo la guerra, il generale del HVO Slobodan Praljak, ha ammesso di avere ideato lui stesso il documento e che Ante Prka\u0107in l'aveva firmato perch\u00e9 gi\u00e0 in precedenza si era accordato con i dirigenti politici croati per lavorare allo scioglimento del HOS.\nAd ogni modo, l'HOS cominci\u00f2 a sfaldarsi come corpo combattente autonomo: poco a poco, le sue unit\u00e0 vennero costrette a passare nell'HVO, e sebbene conservassero il diritto a una spiccata identit\u00e0 mantenendo i loro comandanti, le loro insegne e le loro uniformi, non furono pi\u00f9 in grado di amministrarsi e gestirsi autonomamente, n\u00e9 di organizzare azioni militari autonome. Era ci\u00f2 che la dirigenza politica croata voleva: il conflitto con la Bosnia musulmana era alle porte e non era pensabile di affrontarlo con l'HOS che non si sapeva da che parte sarebbe stato.\nAll'inizio di settembre '92, la leadership dell'HVO richiese al maggiore Stanko Primorac (che tuttora comandava i reparti HOS in Erzegovina) il trasferimento di un'unit\u00e0 d'\u00e9lite HOS dall'Erzegovina nella sacca di Bosanska Posavina, duramente assediata dalle truppe jugoslave, per tentare un'estrema difesa. Primorac sapeva bene cosa ci\u00f2 significasse: il sacrificio suo e dei suoi uomini. Tuttavia obbed\u00ec e prese lui stesso il comando del Battaglione d'Assalto HOS (\"Udarna Bojna HOS-a\"), creato \"ad hoc\", con personale volontario attinto dai vari reparti. La gran parte dei suoi soldati infatti caddero durante la battaglia e la ritirata di Bosanska Posavina, mentre le HOS in Erzegovina, senza una leadership decisiva, finirono con l'indebolirsi rapidamente. Dobroslav Paraga aveva perci\u00f2 inviato in Erzegovina il carismatico Mile Dedakovic, promosso generale, per impedire la disgregazione del HOS, senza riuscirci. Il conflitto croato-musulmano comincia ad avvampare gi\u00e0 da met\u00e0 ottobre e le unit\u00e0 HOS si schierano per la maggior parte con l'HVO, mentre altri reparti a maggioranza musulmana scelgono di combattere con l'Armata bosniaca (\"Armija BiH\").\n1993, la crisi e lo scioglimento.\nIl 9 ottobre 1992, per ordine di Dobroslav Paraga, viene istituito un unico comando per tutte le unit\u00e0 HOS in Bosnia-Erzegovina, diretto dal colonnello Mladen Holman, gi\u00e0 comandante delle HOS a Zenica. Vicecomandante e capo di stato maggiore viene nominato il maggiore Robert Bre\u0161i\u0107; e ispettore del personale il maggiore Jordan Ostoij\u0107. Viene istituito un ufficio armi ed approvvigionamenti e un ufficio operazioni e addestramento; Ma tutto ci\u00f2 non riesce a fermare le perdite del HOS: molti volontari trasmigrano nelle formazioni del HVO.\nContemporaneamente, infatti, sia le autorit\u00e0 militari croate che quelle bosniache fanno forti pressioni sui comandanti locali delle HOS. In queste circostanze, la posizione dei reparti, i sentimenti dei comandanti e quelli della truppa (a volte divergenti), fanno la differenza. Le unit\u00e0 HOS a Sarajevo, Konjic e Jablanica infatti (completamente schierate in territorio bosniaco e a maggioranza musulmana) si mettono sotto il comando dell'Esercito della Bosnia-Erzegovina (\"Armija BiH\"), anche se alcuni ufficiali croati di quei reparti abbandonano le loro unit\u00e0 e raggiungono i reparti HOS in Erzegovina; e a Vitez, Livno, Tomislavgrad, Capljina, Mostar, Zenica e Kakanj gli HOS vengono inquadrate nel HVO. Inizia un sanguinoso regolamento di conti tra l'HOS e l'\"Armija\" \"BiH\" bosniaca, in cui alcuni comandanti HOS cadono vittime. Il maggiore Stojan Vujnovic, uno dei comandanti HOS in Posavina, \u00e8 ucciso in un agguato, non si \u00e8 mai saputo da parte di chi. Il tenente colonnello Ivo Vuletic, comandante delle HOS a Kakanj e che aveva rifiutato le offerte di collaborazione bosniache, viene ucciso a met\u00e0 ottobre da membri dell\"'Armija\" di Bosnia-Erzegovina in uno dei primi incidenti che portarono allo scoppio del conflitto tra croati e bosniaci (vedi sotto). Ad ogni modo, la maggior parte delle HOS in Bosnia si schierarono con l'HVO, dove in alcuni casi formarono le unit\u00e0 di base per operazioni speciali.\nPresto avvengono infatti numerosi incidenti tra l'HVO e l'\"Armija BiH\". Allo scoppio del conflitto croato-musulmano a Prozor, alla fine di ottobre del 1992, l'unit\u00e0 locale di HOS si schiera fin dall'inizio con l'HVO. Nel novembre del 1992, Dobroslav Paraga riorganizza le HOS, tenendo per s\u00e9 il ruolo di comandante in capo, senza pi\u00f9 un Comando Generale subordinato per la Bosnia ma restando egli stesso comandante supremo delle HOS.\nNonostante la rapida dispersione dei reparti HOS, alcuni mantengono un'indipendenza formale fino al 1993. Il 2\u00ba Battaglione HOS \"Stojan Vujnovic\" \u00e8 sopravvissuto a Bosanska Posavina fino a febbraio 1993, quando viene sciolto, e il 1\u00ba Battaglione d'Assalto HOS di Zenica \u00e8 sopravvissuto dell'esercito croato dell'Erzegovina fino ad aprile 1993. Il 16 aprile questa unit\u00e0 divenne definitivamente parte della 156\u00aa Brigata HVO, comandata dal generale Tihomir Blaskic. Questa data \u00e8 anche presa come data di cessazione del HOS come organizzazione. Tuttavia, alcune unit\u00e0 HOS continuarono a portare orgogliosamente le loro bandiere e le loro insegne, sebbene fin dall'estate 1993 ormai non esistesse praticamente pi\u00f9 uno Stato Maggiore HOS e un comando operazioni HOS: i reparti dipendevano sia operativamente che amministrativamente dall'esercito croato o dall'esercito del HVO di Erzegovina. Entro il 1994, erano ormai stati tutti quanto sciolti o trasformati in unit\u00e0 di fanteria croate.\nSolo il celebre 9\u00ba Battaglione d'Assalto HOS \"Rafael Vitez Boban\" di Spalato, la pi\u00f9 famosa unit\u00e0 militare della Dalmazia comandata dal carismatico e popolare Jozo Radanovic, resist\u00e9 caparbiamente a tutti gli ordini di scioglimento, assumendo addirittura la forma giuridica di \"associazione di volontari\" pur di continuare ad esistere; fino al 1995. Allora, l'ordine di cessare ogni attivit\u00e0 divenne perentorio, e in una suggestiva cerimonia, l'ultima bandiera di combattimento del HOS fu ammainata a Spalato.\nNel mese di giugno 1993, il tribunale militare di Zagabria rimanda a giudizio Dobroslav Paraga, Ante Djapic, Mile Dedakovi\u0107 e Ante Prkacin. Sono accusati di organizzazione di unit\u00e0 paramilitari (HOS), mettendo in pericolo l'ordine costituzionale della Repubblica di Croazia, della pianificazione di un colpo di stato, di ottenere illegalmente armi e di agitazione contro le autorit\u00e0. Il procuratore militare \u00e8 Mirsad Baksic. Contro \u0110api\u0107, Dedakovic e Prkacin testimoniano fra gli altri Kresimir Pavelic (ex segretario HSP), Janko Bobetko (generale HV) e Mate Sarlija Daid\u017ea (generale HV e HVO), mentre la difesa degli imputati \u00e8 affidata a Zvonimir Hodak, legale rappresentante del HSP. Il processo \u00e8 durato un mese e ha attirato moltissima attenzione del pubblico croato. Alla fine le accuse sono state ritirate, tutti gli imputati sono stati dichiarati innocenti, e la sentenza della Corte Suprema croata \u00e8 di pieno riconoscimento del HOS come una parte legittima dell'esercito croato.\nIl comportamento in battaglia.\nQuanto al comportamento delle unit\u00e0 HOS sul campo di battaglia, le testimonianze sono tutte unanimi nel definire i combattenti HOS dei soldati eccellenti, molto disciplinati, valorosi ed estremamente determinati. Bene armati ed equipaggiati, tutti volontari, tutti ardenti nazionalisti ed estremamente motivati, i militi del HOS consideravano la morte in battaglia come l'onore pi\u00f9 alto e si guadagnarono fin dai primissimi scontri una reputazione di temibile aggressivit\u00e0, fanatico coraggio e abilit\u00e0 militare; reputazione che non fece che aumentare per tutta la durata del conflitto. Molti reparti HOS furono in grado di vantare, oltre a ci\u00f2, anche un notevole livello organizzativo e addestrativo e divennero quindi l'incubo per le truppe paramilitari serbe e per l'esercito popolare jugoslavo. Molto spesso i comandanti delle Brigate della ZNG si servirono proprio dei reparti HOS inquadrati nelle loro unit\u00e0 per formare i Reparti per Operazioni Speciali (\"Postrojbe za Specijalne Operacije\") che ogni Brigata ZNG dovette formare a partire dall'estate 1992, e ci\u00f2 la dice lunga sulla considerazione di cui godeva l'HOS. Testimonianze di reduci sia di parte croata che bosniaca che serba, sono concordi nel sottolineare la devastante pericolosit\u00e0 delle incursioni in profondit\u00e0 delle Unit\u00e0 Speciali HOS, la loro incrollabile tenacia in difesa, i loro feroci assalti condotti con sprezzo del pericolo e fanatico coraggio, al grido di battaglia \u201e\"Do Drine!\"\u201c (\u201eAlla Drina!\u201c).\n\"\u201eDirei che i soldati volontari del HOS siano stati senz'altro tra i migliori soldati della Croazia, guerrieri duri, che si battevano sempre con fanatismo a volte incosciente: ma il sacrificio per la patria, per loro come per noi, ha sempre un senso. Avevano un'incrollabile fiducia in se stessi e anche contro dei nemici largamente superiori in forze, li ho sempre visti attaccare con decisione. Adoravano i loro ufficiali e obbedivano loro fedelmente.\u201c\"\n\"\u201eCombattevano sempre con grande coraggio e abilit\u00e0. In Dalmazia e a Dubrovnik, dove ho prestato servizio al fronte e ho partecipato a diversi scontri affiancato dai combattenti HOS, devo dire che si sono sempre comportati in modo molto professionale e con valore\u201c.\"\n\"Molte volte alla fine del 1991 e l'inizio del 1992 ho incontrato molte formazioni HOS, alcune piccole altre pi\u00f9 grandi, sul campo di battaglia o nelle retrovie; e non posso negare il loro valore di combattimento, in particolare delle formazioni pi\u00f9 grande, e di coloro che le comandavano, realistici e competenti... Unit\u00e0 minori portavano uniformi nere nella primavera e in estate, a Bosanska Posavina; ma poi tutte queste formazioni hanno adottato le uniformi ufficiali croate. Verosimilmente, solo loro sono rimaste sul campo di battaglia, anche dopo, quando l'HV e l'HVO ebbero l'ordine di ritirarsi a nord della Sava.\"\n\"\"Quando ero al Battaglione di \u010capljina a cercare volontari per accompagnarmi a Domanovici, nessuno si present\u00f2; tranne il comandante di una compagnia HOS, il cui comando era a Ljubuski. Gli ho chiesto in quanto tempo poteva mettere in marcia almeno un plotone, se non un'intera compagnia. Mi rispose che poteva volerci un'ora. Acconsentii, ed in effetti invi\u00f2 un plotone rinforzato e segu\u00ec i miei carri unendosi a una compagnia della 4\u00aa brigata a Gubavica. Pi\u00f9 tardi egli venne aggregato all'esercito croato, e ha dimostrato di essere molto coraggioso e leale in tutte le operazioni in Erzegovina\".\"\n\"Se non fosse stato per gli HOS, Vukovar sarebbe caduta gi\u00e0 nel mese di settembre.\"\nVa tenuto presente che all'interno delle HOS prestavano servizio diverse donne, sia come ausiliarie che come combattenti, e si sono rivelate non meno valorose e abili dei loro colleghi maschi. Un altro dato da tenere in considerazione \u00e8 la presenza di volontari stranieri nelle HOS, e non si parla gi\u00e0 di persone di origine croata nate e residenti all'estero (ce ne erano molti) bens\u00ec di stranieri veri e propri: tedeschi, francesi, inglesi, belgi, austriaci, italiani, spagnoli, svizzeri e altri, sebbene non mercenari in senso stretto in quanto sottoposti alla stessa disciplina militare e allo stesso trattamento economico dei militari croati. Diversi volontari provenienti da tutta Europa, desiderosi di difendere l'indipendenza della Croazia, attratti dall'ideologia fortemente militarista e nazionalista delle HOS, si arruolarono sotto le sue bandiere e prestarono un esemplare servizio: molti di essi erano militari esperti, provenienti da reparti d'\u00e9lite come la Legione straniera francese, i Royal Marines, ecc. e furono preziosi nell'organizzazione di molti Battaglioni HOS. L'ex-volontario HOS francese J.H.C. ad esempio ricorda che nel suo reparto, il 13\u00ba Battaglione HOS \u201e\"Vitez Jure Francetic\"\u201c c'erano 5 francesi, 4 tedeschi, 3 austriaci, un italiano e uno svizzero. Degno di nota il caso di un volontario italiano HOS, C.C., che fece parte anche della ZNG, prest\u00f2 servizio dal 1991 al 1994, divenne ufficiale dell'esercito croato e fece parte di un reparto speciale HOS molto attivo in Bosnia e in Erzegovina.\nNon pochi volontari stranieri pagarono con la vita la loro fedelt\u00e0 alla causa croata. Il soldato francese Jean Michel Nicollier, membro del HOS di Vukovar, fu ferito in combattimento e preso prigioniero nell'ospedale dalle truppe jugoslave dopo la caduta della citt\u00e0, nel novembre 1991: consegnato ai paramilitari serbi, fu sommariamente assassinato assieme a centinaia di prigionieri croati, civili e militari. Un altro volontario HOS francese, Dominic Gay, mor\u00ec in combattimento a Livno, in Erzegovina; a Derventa, cadde in battaglia il tedesco Hans-Peter Furst; e molti altri.\nI militi HOS catturati vennero molto spesso uccisi e torturati selvaggiamente dai miliziani serbi. Il volontario HOS austriaco H.T. fu catturato a Vukovar dall'esercito jugoslavo e rinchiuso in carcere a Belgrado per 6 mesi fino alla sua liberazione a seguito di un accordo per scambio di prigionieri tra serbi e croati; ma molti altri non furono cos\u00ec fortunati. Decine di soldati HOS catturati in Bosnia, ad esempio, finirono nel terribile campo di concentramento di Gornji Vakuf dove chi non mor\u00ec di stenti fu condotto a Srebrenica, nel campo di prigionia dell'esercito serbo-bosniaco, per essere ucciso assieme a migliaia di altre persone.\nI militi HOS, a causa del loro pesante impegno durante la guerra in Croazia e in Bosnia- Erzegovina, e della loro determinazione a battersi fino all'estremo ed alla riluttanza ad abbandonare la lotta, indipendentemente dalla situazione, subirono severe perdite in combattimento: pi\u00f9 di 500 caduti e 1200 feriti e mutilati, su un totale di meno di 7000 effettivi.\nAttrezzature, uniformi, insegne ed armi.\nUniformi ed equipaggiamento.\nNei primi tempi (estate 1991) le unit\u00e0 HOS erano alquanto raccogliticce sia nell'armamento che nell'equipaggiamento e nel vestiario: ciascuno si vestiva e armava un po' come voleva, e ci\u00f2 perdur\u00f2 fino alla tarda primavera del 1992, quando le unit\u00e0 HOS erano ormai tutte inquadrate nelle Brigate della Guardia Nazionale Croata e le forniture di materiali divennero regolari. Tuttavia, la quantit\u00e0 di vestiario e equipaggiamento distribuiti ai combattenti del HOS rest\u00f2 sempre molto variabile, e soggetta alla bont\u00e0 delle relazioni tra i comandanti dei reparti e i comandi dell'Intendenza militare croata delle Brigate da cui dipendevano. In media per\u00f2 il corredo di un volontario delle HOS era inferiore a quello di un soldato della Guardia Nazionale.\nQuando cominciarono le ostilit\u00e0 in Bosnia (primavera 1992) i reparti HOS bosniaci si formarono spontaneamente e senza scorte di equipaggiamento, perci\u00f2 per tutta la durata della guerra si videro HOS bosniaci con misto di vestiario civile e militare.\nNell'autunno 1991 e inverno 1991-1992 giunsero in Croazia grossi lotti di uniformi invernali tedesche del disciolto esercito della DDR, acquistate dal governo croato per far fronte alla drammatica carenza di vestiario militare. Assieme alle uniformi invernali di color oliva-nocciola (molto popolari per la loro ottima fattura) giunsero anche notevoli quantit\u00e0 di equipaggiamento e attrezzature (zaini, sacchi a pelo, coperte, tende, cinturoni, giberne, ecc) sempre di modello tedesco-orientale, che rest\u00f2 in dotazione per tutta la guerra. Inoltre, l'HOS acquist\u00f2 lotti di uniformi sul mercato civile.\nPoi, nella tarda primavera 1992 cominci\u00f2 a produrre uniformi d'ordinanza nazionali, che non erano altro che la copia locale della BDU (\"Battle Dress Uniform\") americana, in colorazione mimetica \"woodland pattern\". Tali uniformi giunsero abbastanza numerose ai reparti delle forze armate croate ed anche gli HOS cominciarono a vestire in modo uniforme, per la maggior parte, anche se l'estro personale rimase saldamente in uso e fino alla fine della guerra si vedevano nello stesso reparto militari con uniformi mimetiche acquisite privatamente e fuori ordinanza (ad es. tedesche, inglesi e belghe, mentre il verde oliva dell'JNA \u00e8 stato sempre accuratamente evitato). Anche l'equipaggiamento prodotto in Croazia era una copia dell'ALICE (\"All-purpose Lightweight Individual Carrying Equipment\") statunitense, cinturoni, zaini e buffetterie quando non erano di produzione US erano una copia fedele. In effetti, quanto a equipaggiamento da combattimento le HOS ebbero sempre una notevole libert\u00e0 di scelta e alcune unit\u00e0 acquistarono per proprio conto le dotazioni che preferivano.\nLa dotazione NBC pi\u00f9 diffusa era quella dell'esercito jugoslavo, maschera M68 e kit di pronto soccorso chimico, che si portava nella custodia di tela appesa alla gamba sinistra. Si videro anche alcune maschere M9A1 statunitensi, molto simili.\nGli elmetti erano quasi sempre gli M44 jugoslavi o gli M52 della Germania Est ma vennero utilizzati anche gli Sh68 russi e gli M1 statunitensi (molto apprezzati). Nelle HOS si vide circolare un po' di tutto, soprattutto in Bosnia: elmi svizzeri M71, M51 francesi, vecchi M39 cecoslovacchi e perfino degli M33 italiani.\nLa maggior parte delle unit\u00e0 HOS ebbero in dotazione anche delle uniformi completamente nere come uniforme da libera uscita e di servizio, quasi tutte provenienti da scorte dismesse della polizia belga e dell'esercito della Germania Orientale. Alcune unit\u00e0 hanno utilizzato divise completamente nere anche in combattimento e nella memoria collettiva popolare gli HOS sono perci\u00f2 comunemente chiamati \u201ei Battaglioni Neri\u201c (\"Crne Bojne\").\nQuanto ai veicoli, le HOS si sono sempre dovute arrangiare con mezzi civili e privati, anche se le unit\u00e0 HOS aggregate alle Brigate dell'esercito croato sono sempre state ben fornite di veicoli militari.\nBench\u00e9 ci fossero dei regolamenti circa le insegne e i distintivi da portare, anche in questo c'era una certa libert\u00e0 per l'iniziativa personale. I volontari del HOS di nazionalit\u00e0 straniera, ad esempio, portavano con s\u00e9 uniformi e insegne dei loro eserciti e li utilizzavano regolarmente. \nInsegne.\nL'insegna ufficiale del HOS era un grande emblema di panno nero, con un bordo azzurro chiaro, recante al centro un rombo annodato caricato dello stemma nazionale croato, uno scudo partito in 25 scacchi bianchi e rossi. Il bordo superiore dello stemma reca la sigla \u201eHOS\u201c in caratteri bianchi e il bordo inferiore il motto \"\u201eZA DOM SPREMNI\"\u201c (Pronti per la Patria), anch'esso in caratteri bianchi. Tale insegna era portata da tutto il personale delle HOS, e andava portata sulla spalla sinistra, bench\u00e9 qualcuno lo portasse sul petto e taluni lo portavano su entrambe le spalle. Inoltre, i militari HOS distaccati presso le Brigate della Guardia Nazionale o presso la Polizia portavano anche le insegne di reparto previste.\nEsiste una vasta gamma di varianti dell'insegna ufficiale delle HOS: in Bosnia era distribuita una variante con la dicitura \u201eTO BiH\u201c al posto del motto \"Za Dom Spremni\"; c'erano varianti con l'intestazione dei vari reparti; all'inizio del 1992 era stato tentato di distribuire una versione con la dicitura \u201eHrvatska Vojska\u201c (esercito croato) al posto del motto, ma non fu mai molto diffusa. La versione pi\u00f9 rara \u00e8 quella che reca la dicitura \u201eOruznistvo\u201c (\u201eGendarmeria\u201c) ricamata in filo argento o oro appena sopra il motto; era portata dalle unit\u00e0 di Polizia Militare HOS, esperimento ufficialmente autorizzato dalle autorit\u00e0 militari ma concretamente poco applicato. I militari del HOS aggregati alla Polizia Militare Croata (VP, \"Vojna\" \"Policija\") portavano le relative insegne assieme a quelle del HOS e le caratteristiche cinture di cuoio bianco.\nErano previste delle mostrine romboidali da portare al bavero, di 4 cm di lato, di panno rosso scarlatto, caricate dello scudetto nazionale croato a scacchiera, molto simili a quelle in dotazione all'esercito croato nel 1941-45: ma ne vennero distribuite poche e perlopi\u00f9 agli ufficiali. Piuttosto diffuso l'uso di portare al bavero, a modo di mostrine, le caratteristiche \u201eU\u201c metalliche con la granata fiammeggiante dei reparti Ustascia; anche se tale insegna non fu mai autorizzata ufficialmente era molto popolare e alcuni Battaglioni HOS l'adottarono praticamente d'ordinanza, addirittura distribuendo la versione argentata alla truppa e quella dorata agli ufficiali, esattamente come nell'esercito croato della seconda guerra mondiale.\nI berretti in dotazione erano il BDU a visiera di modello statunitense, sia nella versione mimetica che in quella nera. Veniva spesso portato un basco di panno nero, soprattutto in libera uscita e in servizio di guardia; raramente per\u00f2 in combattimento. Sul basco o sul berretto era fissato l'emblema del HOS, lo scudetto nazionale croato (che differiva da quello in uso presso l'esercito per il fatto che aveva il primo riquadro della scacchiera di colore bianco, mentre quello dell'esercito lo aveva di colore rosso; in effetti, il modello di scudetto usato dal HOS era esattamente identico a quello in uso nel 1941-1945). I reparti per operazioni speciali (\"Specijalne Postrojbe\", oppure anche \"Specijalne Naznacenije\") portavano un'insegna di metallo dorato raffigurante un'aquila ad ali spiegate, caricata dello scudetto a scacchiera nazionale croato e recante una spada tra gli artigli, simile nel disegno all'insegna delle unit\u00e0 speciali dell'esercito jugoslavo.\n\"Era normale portare il berretto o il basco nero assieme all'uniforme mimetica, in servizio o in libera uscita, per distinguersi dai militari della Guardia Nazionale. In combattimento per\u00f2 non si portava niente che non fosse mimetico e nemmeno nessuna insegna. A volte ci veniva ordinato di toglierci perfino le piastrine di identit\u00e0 e dovevamo portare degli stracci colorati legati alle maniche per distinguerci, poich\u00e9 i serbi erano vestiti in modo molto simile a noi.\"\nLe insegne di grado erano esattamente le stesse utilizzate dalla Guardia Nazionale e dal HVO. Alcuni esemplari di insegne di grado su fondo nero anzich\u00e9 grigioverde vennero realizzate, ma non c'\u00e8 notizia che siano state effettivamente portate. In tutte le forze armate croate le insegne di grado rimasero sempre un accessorio molto ricercato e distribuito in modo poco regolare, cos\u00ec molti militari se le confezionavano da s\u00e9 e i militi del HOS non fecero eccezione. Si conoscono molte insegne da ufficiale per le HOS realizzate in passamaneria e metallo, anzich\u00e9 in rilievo plastico come nel modello d'ordinanza. In alcune unit\u00e0, per distinguersi dai militari dell'esercito croato, gli ufficiali HOS portavano talvolta i gradi su dei tubolari di colore nero anzich\u00e9 il regolamentare grigioverde.\nL'unico grado gerarchico delle HOS che differiva da quelli previsti per le forze armate croate era il grado di \"Krilnik\" (generale), un'antica denominazione tradizionale croata in disuso da tempo e che le HOS avevano riadottato per ricollegarsi alla tradizione militare storica della Croazia.\nArmamento.\nLe Unit\u00e0 HOS erano generalmente ben armate, con armi di fanteria di solito catturate al nemico o ricevute dalla Guardia Nazionale, quindi dello stesso modello in dotazione all'esercito jugoslavo. Tuttavia il HSP acquist\u00f2 delle armi leggere o le ricevette dalle comunit\u00e0 croate all'estero: ad esempio in Erzegovina giunsero dei consistenti lotti di FAL argentini donati da oriundi croati residenti in Argentina, e in Dalmazia arrivarono alle unit\u00e0 HOS operanti in zona alcuni Steyr AUG austriaci. Sempre dall'Austria sono giunti molti fucili di precisione Steyr SSG e Heckler-Koch G3 SSG. Senza contare le molte armi affluite \u201eprivatamente\u201c per mille rivoli.\nComunque, l'armamento jugoslavo rest\u00f2 di gran lunga il pi\u00f9 diffuso e molti militi HOS di unit\u00e0 pi\u00f9 \u201eisolate\u201c (soprattutto in Bosnia) dovettero accontentarsi di vecchie armi prelevate dai depositi della \"Teritorijalna Obrana\" (Difesa Territoriale) jugoslava, e risalenti alla 2\u00aa guerra mondiale: fucili Mauser K98 e le copie jugoslave M48, mitra Sten, Thompson M1 e PP\u0160-41, mitragliatrici Browning M1919 e perfino Lewis M1916, fucili mitragliatori Bren e DP28: queste furono le armi \"veterane\" del 2\u00b0 conflitto mondiale che apparvero con maggior frequenza nelle mani degli HOS in Bosnia-Erzegovina.\nMeglio erano armati gli HOS provenienti dalla Croazia e aggregati all'esercito croato: per quanto cronicamente a corto di armi, la ZNG distribu\u00ec alle HOS quasi sempre armamento moderno ed efficiente: carabine M59/66, fucili d'assalto M70, fucili di precisione M76, mitragliatrici M53 \"Sarac\" e PK, lanciagranate RPG-7, M79 (\"Osa\") e M80 (\"Zolja\"). Tutte le unit\u00e0 HOS operative avevano inoltre armi pesanti da fanteria, come mortai da 60 e da 82 mm, mitragliere Browning M2HB da 12,7 mm e contraeree da 20 mm. Le armi anticarro pi\u00f9 diffuse erano, oltre ai lanciarazzi M80 \"Zolja\" da 64 mm e \"Osa\" da 89 mm, gli onnipresenti missili filoguidati \"Mal\u00fbtka\" e i cannoni senza rinculo BST B-10 da 82 mm. Reparti HOS molto organizzati, come il 13\u00ba ed il 9\u00ba Battaglione, disponevano anche di cannoni da montagna da 76 mm. Ma per il fuoco di supporto, le HOS hanno sempre dovuto fare affidamento sull'artiglieria dell'esercito croato."}
{"id": "4803028", "revid": "789059", "url": "https://it.wikipedia.org/wiki?curid=4803028", "title": "Jiro e Taro", "text": ""}
{"id": "4803030", "revid": "33689", "url": "https://it.wikipedia.org/wiki?curid=4803030", "title": "Kfar Malal", "text": "Kfar Malal () \u00e8 un moshav agricolo situato nella pianura di Sharon, centro-nord di Israele. Conta 450 abitanti e dista 52 km da Gerusalemme.\nStoria.\nIl villaggio fu fondato nel 1922 con il nome di \"Ein Hai\" (\"Fontana della vita\") e successivamente rinominato \"Kfar Malal\", in onore del letterato ebreo Moshe Leib Lilienblum (1843-1910). Infatti l'acronimo dello scrittore \u00e8 MLL, Malal (\u05de\u05dc\"\u05dc).\nIl moshav riceve i servizi comunali da parte del Consiglio Regionale HaSharon Drom.\nNel 2006 la \"Malal Parco industries\" ha firmato un accordo con la banca tedesca Eurohypo per il finanziamento della costruzione del Parco Azorim."}
{"id": "4803041", "revid": "1347902", "url": "https://it.wikipedia.org/wiki?curid=4803041", "title": "Zachar Grigor'evi\u010d \u010cerny\u0161\u00ebv", "text": "Biografia.\nEra il figlio del conte Grigorij Petrovi\u010d \u010cerny\u0161\u00ebv (1672-1745), e di sua moglie, Avdot'ja Ivanovna R\u017eevskaja (1693-1747).\nCarriera.\nNel 1735 intraprese la carriera militare e sei anni dopo venne promosso a capitano della guardia. All'et\u00e0 di vent'anni, venne assegnato come assistente di Ljudovik Lan\u010dinskij, che rappresent\u00f2 gli interessi di San Pietroburgo alla corte di Vienna. Durante il suo soggiorno all'estero ne approfitt\u00f2 per allargare i suoi orizzonti e imparare le lingue straniere.\nDal 1749 comand\u00f2 un reggimento di fanteria di San Pietroburgo, l'anno successivo divenne un maggior generale e, otto anni dopo, luogotenente generale.\nDurante la Guerra dei sette anni, si distinse nella famosa battaglia di Zorndorf, dove comand\u00f2 i granatieri. Dopo la battaglia Zachar, Saltykov e altri ufficiali vennero catturati e presentati a Federico il Grande.\nIn quello stesso autunno, dopo lo scambio di prigionieri, egli ritorn\u00f2 nei ranghi dell'esercito russo e nel 1760 hanno preso possesso di Berlino. Nel mese di luglio 1762 \u00e8 stato promosso a generale in capo. \nNel giorno dell'incoronazione dell'imperatrice Caterina II, Zachar ricopr\u00ec la carica di maestro di cerimonie. Nello stesso anno \u00e8 stato nominato vice presidente del collegio militare. Come presidente del collegio militare (1763-1774) contribu\u00ec ad una amministrazione migliore e la gestione dell'esercito russo nelle guerre contro la Turchia e la Polonia.\nNel 1772 si scontr\u00f2 con Grigorij Aleksandrovi\u010d Pot\u00ebmkin. Il 22 settembre 1773 \u00e8 stato insignito del titolo di Maresciallo. Dopo la prima spartizione della Polonia nel 1772, \u00e8 stato nominato Governatore Generale. Nel 1780 accolse l'imperatore Giuseppe II a Mogil\u00ebv. Nel febbraio 1782 fu nominato governatore di Mosca.\nDurante la sua carica come governatore fece ricostruire Kitajgorodskaja e venne ultimato la costruzione del Cremlino.\nMatrimonio.\nNel 1766 spos\u00f2 la contessa Anna von Wedel (1744-1830). Il matrimonio fu felice, ma senza figli.\nMorte.\nMor\u00ec il 29 agosto 1784 e fu sepolto nella chiesa di Nostra Signora di Kazan'."}
{"id": "4803049", "revid": "929200", "url": "https://it.wikipedia.org/wiki?curid=4803049", "title": "Campionato mondiale vetture sport 1961", "text": "Il Campionato mondiale vetture sport 1961, la cui denominazione ufficiale \u00e8 \"World Sports Car Championship\", \u00e8 stata la 9\u00aa edizione del Campionato mondiale vetture sport.\nOrganizzato dalla Federazione Internazionale dell'Automobile tramite la Commissione Sportiva Internazionale e riservato alle vetture sport con cilindrata limitata a 3 litri, \u00e8 stato vinto dalla Ferrari con le 250 Testa Rossa e 246 SP pilotate da Phil Hill e Olivier Gendebien, Wolfgang von Trips, Lorenzo Bandini e Giorgio Scarlatti.\nTutte le prove del Campionato del mondo vetture sport sono valide anche per la Coppa vetture gran turismo.\nRegolamento.\nVengono assegnati punti solo alla vettura meglio classificata per ogni costruttore. Al primo costruttore classificato vengono attribuiti 8 punti, 6 al secondo, 4 al terzo, 3 al quarto, 2 al quinto, 1 al sesto. Per la classifica finale vengono conteggiati solo i migliori tre risultati. Le vetture gran turismo non ottengono punti.\nResoconto.\nIl Campionato del 1961 prevede ancora cinque prove disputate in America, la 12 Ore di Sebring, e in Europa, la Targa Florio, la 1000 km del N\u00fcrburgring, la 24 Ore di Le Mans e la 4 Ore di Pescara. Tutte le gare sono inserite anche nel calendario della Coppa vetture gran turismo.\nLa Ferrari, con la 250 Testa Rossa, domina il campionato vincendo a Sebring, alla Targa Florio, a Le Mans e Pescara, mentre arriva seconda al 1000\u00a0km del N\u00fcrburgring dove trionfa la Maserati con la Tipo 61. Con 24 punti validi la Ferrari si aggiudica il settimo Mondiale marche, il secondo consecutivo."}
{"id": "4803056", "revid": "789059", "url": "https://it.wikipedia.org/wiki?curid=4803056", "title": "Jiro (cane)", "text": ""}
{"id": "4803071", "revid": "287204", "url": "https://it.wikipedia.org/wiki?curid=4803071", "title": "Erba lungo la via", "text": "Erba lungo la via \u00e8 un romanzo dello scrittore giapponese Natsume S\u014dseki, pseudonimo di Natsume Kinnosuke. Il romanzo \u00e8 stato originariamente pubblicato a puntate, dal 3 giugno al 14 settembre del 1915, sul \u201cAsahi Shimbun\u201d, uno dei quotidiani pi\u00f9 antichi e pi\u00f9 diffusi in Giappone; la prima edizione italiana \u00e8 del 2014, tradotta e curata da Antonio Vacca, con 12 illustrazioni f.t. realizzate da Kiyokuro.\nSinossi.\n\"Erba lungo la via\" \u00e8 l'ultimo romanzo terminato da Soseki e l'unica sua opera autobiografica. Kenz\u014d, alter ego dell'autore, tornato in Giappone dopo alcuni anni trascorsi in Europa, incontra un misterioso uomo senza cappello. Da qui ha inizio un viaggio, interiore e esteriore, sospeso tra passato e presente.\nIllustrazione e relativo brano.\nInvece, le doglie sopraggiunsero a sorpresa, molto prima di quanto previsto. Una notte, Kenz\u014d fu svegliato di soprassalto. Con sguardo reso ancora opaco dal sonno profondo, si volse verso la moglie, che gli dormiva accanto. Sembrava che soffrisse dolori intollerabili. Ella riusc\u00ec, nondimeno, con strenuo sforzo, a sussurrare: \u201cHa cominciato a dolermi poco fa.\u201d\n\u201cTi fa solo male o sta per nascere il bambino?\u201d, domand\u00f2 il marito, continuando a sogguardare furtivamente la moglie dolorante. La notte era gelida e Kenz\u014d aveva sporto solo il capo fuori dal confortevole tepore delle coperte. \u201cVuoi che provi a massaggiarti?\u201d Non aveva alcun desiderio di abbandonare l'abbraccio delle coltri e sperava che quella mera manifestazione verbale di affettuoso interessamento potesse essere sufficiente a confortarla.\nSi domandava dubbioso quanto intenso potesse essere il dolore che attanagliava la moglie. Aveva in passato assistito al travaglio che aveva preceduto la nascita della prima figlia, ma tutto ci\u00f2 che aveva appreso allora era stato completamente dilavato dalla sua memoria, era svanito in qualche recesso della mente. Riusciva solo a ricordare che consimili crisi dolorose si erano ripetute numerose volte prima del parto, fluendo e rifluendo come cicli di marea. \u201cNon c'\u00e8 ragione di preoccuparsi\u201d, disse con incerte labbra, \u201ci bambini non nascono cos\u00ec all'improvviso. Il dolore va e viene.\u201d\n\u201cPu\u00f2 darsi, ma diventa sempre pi\u00f9 insopportabile.\u201d I gesti contratti e dolenti della donna comprovavano fuor d'ogni dubbio l'intensit\u00e0 delle sofferenze patite. Continuava, ogni volta che era scossa da una fitta dolorosa, a roteare il capo con sussulti meccanici e violenti, fino a spingere via il cuscino.\nKenz\u014d si sentiva impotente. \u201cVuoi che chiami la levatrice?\u201d, mormor\u00f2.\n\u201cS\u00ec, ti prego. Affrettati!\u201d\nLa levatrice, in ragione del suo lavoro, aveva il telefono in casa. Tale moderno lusso per\u00f2 non poteva che mancare in un'abitazione come quella di Kenz\u014d. Nei casi in cui si presentava la necessit\u00e0 di usare il telefono, si dovevano recare a casa di un medico, che abitava nelle vicinanze. La notte nereggiava densa e impenetrabile di fuori. Mancavano ancora alcune ore prima che il pallore del mattino riuscisse a insinuarsi tra le tenebre, a rischiarare le notturne ombre. Kenz\u014d esitava a svegliare la donna di servizio, per costringerla a uscire nel cuore della notte. La immaginava, sferzata dai gelidi venti di quel precoce inverno, giungere a casa del medico e con mano intirizzita bussare decisa alla porta, disturbando il pacifico sonno dell'uomo, per telefonare alla levatrice. Tuttavia, non era possibile attendere fino al sopraggiungere del mattino. Si decise ad alzarsi. E, spalancato il fusuma, in un moto d'ansia, si precipit\u00f2 attraverso il salotto fino alla stanza, dove la ragazza dormiva, in fondo alla casa. Dopo averla svegliata con violenta sollecitudine, le ordin\u00f2 di andare dal medico, quasi sospingendola nelle diacce tenebre che assediavano la casa.\nQuando torn\u00f2 al capezzale della moglie, i dolori della donna erano assai accresciuti. Sedette al suo fianco, attendendo in rigida inquietudine che giungesse dalla strada il rotolio di un risci\u00f2. Il silenzio della notte pareva, per\u00f2, impenetrabile, lacerato unicamente dai gemiti lamentosi della partoriente. La levatrice non arrivava. Erano trascorsi non pi\u00f9 di cinque minuti, in quella tormentosa attesa, che la moglie si volse d'improvviso verso Kenz\u014d e in un rantolo di sofferenza esclam\u00f2: \u201cSta per nascere!\u201d Proruppe, poi, in un grido straziante e prolungato, come se avesse a lungo trattenuto in s\u00e9 quell'urlo, covato dal dolore che infieriva dentro il suo corpo. Cos\u00ec il bambino nacque.\n\u201cCoraggio, non temere!\u201d, le sussurr\u00f2. \u201cAndr\u00e0 tutto bene.\u201d E, con inquieto e incerto piede, si diresse ai piedi del letto. Non sapeva assolutamente cosa fare.\nLa fiamma della lampada, sottile e allungata, ardeva flebile, incapace di vincere l'oscurit\u00e0 che l'asserragliava in un cereo bagliore mortuario. Kenz\u014d non era in grado di discernere nulla intorno a s\u00e9. Solo vaghe ombre, create dai guizzi della fiamma, si agitavano dinanzi ai suoi occhi. Non riusciva neppure a distinguere le righe della coperta. Fu colto da un oscuro senso di smarrimento.\nEra conscio che era necessario avvicinare la lucerna al letto. Tuttavia, era paralizzato all'idea che agendo in tal modo avrebbe visto cose che un uomo non dovrebbe mai vedere. Cos\u00ec cominci\u00f2 a frugare nel buio. Subito, le dita toccarono qualcosa dalla strana consistenza, compatta e al contempo gelatinosa, molle, che gli trasmetteva una sensazione sconosciuta al tatto. Non sembrava avere una forma definita. Con un senso di viva repulsione, prov\u00f2 ad accarezzare quell'ammasso informe e immobile, da cui non scaturiva alcun suono. Gli pareva che ogni volta che le sue dita lo sfiorassero, si staccassero viscidi brani di quell'oscura materia. Terrorizzato al pensiero che potesse disfarsi, smembrarsi alla minima pressione, ritrasse di scatto la mano.\n\"Se lo lascio cos\u00ec, senza far nulla, sicuramente si raffredder\u00e0; e potrebbe anche morire per il freddo\", si ripet\u00e9, a mo' d'incitamento, senza neppure domandarsi se il bambino fosse vivo o non fosse gi\u00e0 morto. A un tratto, parve ricordarsi delle parole della moglie. Si diresse verso l'armadio e fatta scorrere l'anta tir\u00f2 fuori un voluminoso rotolo di stoffa, e senza neppure sapere che si trattava di cotone assorbente e a cosa potesse servire, cominci\u00f2 con dita furiose a strapparne ampi brandelli, con cui ricopr\u00ec interamente la silenziosa e immobile creaturina."}
{"id": "4803072", "revid": "122235301", "url": "https://it.wikipedia.org/wiki?curid=4803072", "title": "Festivit\u00e0 in Svizzera", "text": "I 26 cantoni che formano lo stato federale svizzero hanno la facolt\u00e0 di stabilire i propri giorni festivi in modo indipendente, con l'eccezione del 1. agosto, che \u00e8 la festa nazionale svizzera."}
{"id": "4803073", "revid": "228587", "url": "https://it.wikipedia.org/wiki?curid=4803073", "title": "Squadra All-America di college football 1889", "text": "La squadra All-America di college football 1889 (1889 College Football All-America Team) \u00e8 stata la prima squadra All-America di college football. La squadra fu selezionata da Casper Whitney e pubblicata su \"This Week's Sports\".\nLa squadra selezionata da Whitney nel 1889 segn\u00f2 l'origine delle squadre \"All-America\" che sono poi apparse in tutti gli sport collegiali dall'hockey su ghiaccio maschile alla ginnastica femminile. Tutti gli undici membri della squadra 1889 facevano parte di tre squadre: Harvard, Princeton e Yale, allora conosciute come le \"Big Three\" del college football. Alcune fonti indicano che Walter Camp assistette Whitney per la selezione, mentre altri indicano che Camp non fu coinvolto nelle selezioni se non a partire dalla decade successiva.\nIl primo All-America team incluse quello che fu poi leggendario allenatore Amos Alonzo Stagg (all'epoca giocatore di Yale), Pudge Heffelfinger (il primo giocatore professionista di football americano), \"Snake\" Ames (recordman di punti al college con 730), Edgar Allan Poe (cugino di secondo grado dello scrittore), Arthur Cumnock (descritto come il pi\u00f9 grande giocatore di Harvard di tutti i tempi nel 1913), e Roscoe Channing (che serv\u00ec poi con Teddy Roosevelt nei Rough Riders)."}
{"id": "4803083", "revid": "1842943", "url": "https://it.wikipedia.org/wiki?curid=4803083", "title": "Fulvio Bracco", "text": "Biografia.\nFiglio di Elio e di Nina Salata (nativa di Ossero, sorella dello storico istriano Francesco Salata, senatore del Regno) nasce a Neresine, nell'isola di Lussino, in Istria, nel 1909. La sua famiglia, di sentimenti irredentisti, subisce persecuzioni dal governo austriaco. Il padre \u00e8 imprigionato a Graz ed egli stesso viene internato nel campo di concentramento di Feldbach con la madre e il fratello.\nAlla fine della Prima guerra mondiale la famiglia si ricompone a Neresine e il padre assume varie cariche a Trieste. A Trieste lo studio e lo sport, in particolare calcio e canottaggio, riempiono la vita del giovane Fulvio. Nel 1924 si iscrive al liceo scientifico \u201cGuglielmo Oberdan\u201d, dove frequenta i primi tre anni. Concluder\u00e0 il liceo a Milano, dove la famiglia si trasferisce nel 1927 e dove, nello stesso anno, Elio fonda una piccola societ\u00e0 farmaceutica, la \"Bracco farmaceutici\", come licenziataria della tedesca Merck.\nNel 1934, conseguita la laurea in chimica, Fulvio Bracco entra nella societ\u00e0 occupandosi dei risvolti tecnici della fabbrica e assumendo la guida del complesso al ritiro del padre dopo la fine del Secondo conflitto mondiale. Nello stesso anno viene messo in commercio un prodotto destinato a diventare famoso: il Cebion. Nel 1935 Fulvio Bracco \u00e8 nominato direttore tecnico: \u201cEntrando in azienda il mio pensiero era di svilupparla quanto pi\u00f9 possibile. Era un progetto che avevo in mente gi\u00e0 dall\u2019universit\u00e0: avere uno stabilimento mio e produrre. Quindi per me era importante vendere i farmaci per poter arrivare a una riserva di bilancio tale da consentire l\u2019acquisto di un terreno e costruirvi poi lo stabilimento. E nel frattempo cominciare anche la ricerca, partendo a piccoli passi, perch\u00e9 nella ricerca io ho sempre creduto\u201d. Lo sviluppo pi\u00f9 importante \u00e8 associato alla creazione dello stabilimento di Lambrate e al lancio del nuovo settore dei mezzi di contrasto radiologici.\nNominato Cavaliere del Lavoro nel 1963, ricopr\u00ec anche incarichi in Confindustria (fu vicepresidente) e la presidenza di Assofarma e Federchimica.\nDal 1970 al 1978 fu proprietario dell'agenzia di stampa Adnkronos.\nMuore nel 2007. Riposa assieme ai membri defunti della sua famiglia al Riparto VII del Cimitero Monumentale di Milano, nell'Edicola 181.\nDal 2017 una via di Cesano Maderno porta il suo nome.\nArchivio.\nLa documentazione prodotta da Fulvio Bracco durante il periodo della sua attivit\u00e0 nell'azienda di famiglia (1927-2007) \u00e8 conservata nel fondo \"Bracco\" conservato presso la Fondazione omonima."}
{"id": "4803084", "revid": "116886619", "url": "https://it.wikipedia.org/wiki?curid=4803084", "title": "Tutto il mondo dei Matia Bazar", "text": "Tutto il mondo dei Matia Bazar \u00e8 la sesta raccolta dei Matia Bazar, pubblicata su LP (catalogo VDI 133), CD (VDICD 133) e musicassetta (VDIK 7133) dalla Virgin Dischi nel 1992, anticipata dal singolo Piccoli giganti/C'era una volta ().\nIl disco.\nPubblicato sull'onda del successo del brano \"Piccoli giganti,\" presentato al \"Festival di Sanremo 1992\", eccettuato il quale tutte le altre canzoni sono versioni non rimasterizzate estratte da album precedenti, con Antonella Ruggiero come voce solista.\nSul raro 33 giri in vinile e sulla musicassetta l'elenco dei brani \u00e8 diverso da quello del CD: \"Souvenir\" diventa l'ultimo pezzo dell'album (ottavo del lato B) e \"Cavallo bianco\" l'ultimo del lato A (settimo); gli altri brani si spostano di conseguenza, mantenendo quasi invariata la \"scaletta\" del disco.\nQuesta compilation non \u00e8 presente nella discografia sul sito del gruppo, mentre \u00e8 considerata ufficiale in altre. Ci\u00f2 \u00e8 vero anche per la sua ristampa in CD del 1994 intitolata Gold pubblicata dall'etichetta DDD - La Drogueria di Drugolo con una copertina diversa.\n\"Piccoli giganti\".\nGi\u00e0 distribuito sul singolo sanremese, ma inedito su album, \u00e8 l'unico brano della raccolta, pubblicato dall'etichetta DDD - La Drogueria di Drugolo nel 1992, con la voce solista di Laura Valente, ormai subentrata ad Antonella Ruggiero.\nSar\u00e0 poi inserito anche nelle ristampe del primo album del gruppo con la nuova solista, \"Anime pigre\", pubblicato l'anno precedente ().\nTracce.\nL'anno indicato \u00e8 quello di pubblicazione dell'album che contiene il brano.\nLe durate delle tracce e totale sono state ricavate direttamente dal supporto originale, quelle indicate sul retro copertina del CD sono diverse."}
{"id": "4803085", "revid": "287204", "url": "https://it.wikipedia.org/wiki?curid=4803085", "title": "Leon Battista Gaburri", "text": "Biografia.\nNato a Ostiano, provincia di Cremona, nel 1913, si trasferisce a Milano in giovane et\u00e0 per lavorare e frequentare le scuole serali diplomandosi come Perito Edile.\nA vent'anni gli \u00e8 affidata a Milano, dalla Ditta Lucchetti e Lovati, la direzione dei lavori per il livellamento dei navigli leonardeschi, e, successivamente, per la costruzione dell'obitorio e altri lavori presso la Citt\u00e0 degli Studi. \nDai 23 anni ai 27 inizia ad interessarsi alla prefabbricazione mettendo a punto un sistema di elementi, pilastri e travi, prefabbricati in cemento armato con relativo arganello per il montaggio. L'originalit\u00e0 del sistema era concentrata sul giunto pilastro-trave, che veniva opportunamente rinforzato in fase di montaggio. Tale primo brevetto fu presentato nel 1941 e concesso nel '42.\nNel 1942 mette a punto il suo sistema con una villetta in periferia di Milano.\nNel 1946-47 esegue una costruzione abitativa di 4 piani sperimentale per il QT8.\nFa parte, per un breve periodo, della prima Commissione Edilizia di Milano del dopoguerra, ove\ncollabora con Ernesto Rogers, Piero Bottoni e Pier Luigi Nervi.\nAlla fine del '47 si trasferisce in Argentina , dove ha la possibilit\u00e0 di sperimentare il Sistema Gaburri su vasta scala edificando scuole e quartieri residenziali per il primo governo Per\u00f2n.\nNel 1954 \u00e8 nuovamente in Italia dove perfeziona il suo sistema antisismico,STRUCTURAPID BREVETTI GABURRI ampiamente adattabile a varie soluzioni architettoniche.\nI brevetti si estendono agli stampi, alle rampe di scale alle travi-gronda, ai pilastri tondi, alle pareti ed ai solai.\nSempre in questo periodo effettua studi relativi a prefabbricati per gallerie autostradali, ponti e minareti.\nNel 1968 pubblica il Manuale Structurapid per progettisti e ingegneri.\nDiffonde gradatamente i suoi brevetti in Italia e all'estero, attraverso numerosi concessionari.\nNel 1975 studia un sistema di mulini a vento finalizzato al risparmio energetico.\nNel 1977 colpito da ictus, cessa gradatamente l'attivit\u00e0 con i concessionari effettuando un ampio lavoro di ricerca di cui restano quaderni e schizzi.\nMuore il 19 agosto del '94\nIl Sistema Structurapid.\nGli elementi, strutture portanti composte di pilastri e travi di cemento armato prefabbricati:\nIl pilastro viene prefabbricato nelle sezioni volute, vuoto internamente per tutta la sua lunghezza, ed \u00e8 munito di aperture per l'incastro delle travi. Lo spessore della parte prefabbricata \u00e8 quello sufficiente a includere l'armatura di calcolo. Una volta collocato in opera il pilastro viene riempito con calcestruzzo e completato con i monconi di congiungimento.\nLa trave viene prefabbricata per la parte che sporge al di sotto del solaio, ma con l'armatura sporgente sull'estradosso. Il solaio viene posato sulla trave prefabbricata in modo da lasciare lo spazio per una correa, da gettarsi in opera, che serve a completarela trave stessa e ad assicurare la collaborazione del solaio. Le estremit\u00e0 delle travi hanno appositi incastri per l'unione coi pilastri.\nIl \u201cnodo\u201d pilastro-trave\nGli elementi pilastro e trave di un piano generico, formanti nodo nella struttura del fabbricato con il pilastro del piano superiore, vengono collegati fra loro in fase di montaggio a mezzo di monconi di ferro verticali, i quali trovano\nsede nel vano cavo dei pilastri e costituiscono la continuit\u00e0 dei collegamenti verticali della struttura.\nI monconi orizzontali vengono posizionati nella parte superiore della trave, quella da completarsi in opera, e costituiscono la continuit\u00e0 coi collegamenti orizzontali.\nSia i monconi orizzontali che quelli verticali vengono opportunamente calcolati e disposti nel senso degli sforzi in modo da fornire una sufficiente resistenza e rigidit\u00e0 al \u201cnodo\u201dpilastro-trave e continuit\u00e0 degli sforzi in esso insistenti.\nQuesto tipo di \u201cnodo\u201d, per la sua versatilit\u00e0 tecnica, ha conferito allo Structurapid le caratteristiche di Sistema Antisismico. \nAltri elementi prefabbricati del Sistema: solaio, pilastro tondo, trave-gronda, pannelli verticali, rampa scale.\nIl Sistema Structurapid pu\u00f2 essere facilmente adattabile a qualunque tipologia edilizia: dal capannone al grattacielo, dalla casa colonica alla villetta , all'edilizia scolastica.\nRiconoscimenti.\nIn base agli studi di un gruppo di ricerca dell'Universit\u00e0 di Roma Tor Vergata, capitanata dal Prof.Ing Sergio Poretti, esposti nel Seminario del 26/10/2012 \u201cLa costruzione industrializzata in Italia tra gli anni '60 e \u201880\u201d, lo Structurapid risulta essere stato il brevetto edilizio italiano pi\u00f9 esportato all'estero."}
{"id": "4803091", "revid": "599013", "url": "https://it.wikipedia.org/wiki?curid=4803091", "title": "Cattedrale di H\u00f3lar", "text": "La cattedrale di H\u00f3lar (in islandese: \"H\u00f3lad\u00f3mkirkja\") \u00e8 un tempio della Chiesa Nazionale d'Islanda, nella piccola cittadina di H\u00f3lar, nel nord dell'Islanda.\nStoria.\nLa chiesa \u00e8 stata realizzata in pietra rossa proveniente dall'H\u00f3labyr\u00f0a, la montagna che svetta alle spalle di H\u00f3lar, la sua costruzione fu finanziata da donatori luterani di tutta la Scandinavia e fu terminata nel 1763. Anche se la sua costruzione risale solo alla met\u00e0 del XVIII secolo, \u00e8 la chiesa in pietra pi\u00f9 antica d'Islanda.\nNel 1106 il paese fu organizzato diviso in due diocesi distinte: Sk\u00e1lholt era la sede della Diocesi del Sud e H\u00f3lar al Nord, con J\u00f3n Ogmundsson come suo primo vescovo. Cos\u00ec come anche Sk\u00e1lholt, Holar divenne uno dei centri culturali pi\u00f9 importanti in Islanda.\nLa cattedrale attuale si trova su una collina sulla quale prima di essa sono sorte altre sei chiese. La prima risale al 1050 circa, la seconda tra il 1050 e il 1106, la terza, prima con il rango di cattedrale, fu costruita dal vescovo J\u00f3n Ogmundsson poco dopo 1106, la quarta dal vescovo Jorundur Thorsteinsson intorno al 1300, la quinta da Mons. P\u00e9tur Nikul\u00e1sson poco dopo il 1394, e la sesta nel 1627.\nL'attuale cattedrale fu costruita al tempo del vescovo Gisli Magnusson e fu consacrata nel 1763.\nNel 1801 la diocesi fu abolita e Reykjav\u00edk divenne l'unica sede episcopale d'Islanda. La chiesa di H\u00f3lar perse quindi il suo status di cattedrale, riacquistato nel 1952, quando H\u00f3lar divenne sede suffraganea di Reykjav\u00edk pur non creando un'apposita diocesi.\nDescrizione.\nLa cattedrale di H\u00f3lar presenta un'architettura semplice: si tratta di un semplice edificio di pietra rossa e tetto a due falde, senza ornamenti. Materiale di costruzione \u00e8 in pietra arenaria rossa di una montagna vicina. Al suo interno si trova una pala d'altare scolpita realizzata in Germania intorno al 1500 e una fonte battesimale in steatite giunta in Islanda dalla Groenlandia su una banchisa galleggiante. Nella torre campanaria c'\u00e8 un mosaico raffigurante il vescovo cattolico J\u00f3n Arason, giustiziato per essersi opposto alla Riforma danese.\nAltri elementi importanti sono un grande crocifisso in legno del XVI secolo, due calici d'argento risalenti al XIII secolo, le tombe dei vescovi, una copia della Bibbia da Gu\u00f0brandur del 1584, prima traduzione in islandese della bibbia."}
{"id": "4803093", "revid": "1442080", "url": "https://it.wikipedia.org/wiki?curid=4803093", "title": "Aircel Chennai Open 2014 - Singolare", "text": "Janko Tipsarevi\u0107 \u00e8 il detentore del titolo ma non ha partecipato per infortunio.\nStanislas Wawrinka ha battuto in finale \u00c9douard Roger-Vasselin per 7-5, 6-2.\nTeste di serie.\nLe prime 4 teste di serie ricevono un bye per il secondo turno."}
{"id": "4803103", "revid": "767487", "url": "https://it.wikipedia.org/wiki?curid=4803103", "title": "The Fall (film 1969)", "text": "The Fall \u00e8 un film documentario del 1969 scritto e diretto da Peter Whitehead e interpretato da Robert Kennedy, dal Bread and Puppet Theater, Paul Auster (viso fresco da studente della Columbia), Tom Hayden, Mark Rudd, Stokely Carmichael, H. Rap Brown, Arthur Miller, Robert Lowell, Robert Rauschenberg e dai The Deconstructivists.\nProduzione.\nRiprese.\nIl film \u00e8 stato girato negli Stati Uniti, nei pressi di New York, tra l'ottobre del 1967 e il giugno del 1968, per poi uscire sugli schermi nel 1969."}
{"id": "4803117", "revid": "599013", "url": "https://it.wikipedia.org/wiki?curid=4803117", "title": "Beavercreek", "text": ""}
{"id": "4803129", "revid": "287204", "url": "https://it.wikipedia.org/wiki?curid=4803129", "title": "Questa sporca vita/La fisarmonica di Stradella", "text": "Questa sporca vita/La fisarmonica di Stradella \u00e8 il primo 45 giri inciso da Paolo Conte e pubblicato nel 1974 dall'RCA Italiana.\nIl disco.\nEntrambe le canzoni fanno parte dell'album \"Paolo Conte\", pubblicato nello stesso anno il mese precedente.\nLe due canzoni sono state registrate negli studi \"Format\" di Torino, di propriet\u00e0 del maestro Happy Ruggiero, noto direttore d'orchestra e musicista torinese (gi\u00e0 arrangiatore per la casa discografica DKF Folklore); i tecnici del suono sono Danilo Pennone e Giancarlo Fracasso.\nTra i musicisti che partecipano all'incisione c'\u00e8 Danilo Pennone, il chitarrista di uno dei pi\u00f9 noti gruppi beat torinesi, I Ragazzi del Sole.\nQuesta sporca vita.\n\"Questa sporca vita\" \u00e8 una delle pi\u00f9 note canzoni di Paolo Conte; negli anni successivi ne sono stare realizzate alcune cover, tra cui:\nLa fisarmonica di Stradella.\n\"La fisarmonica di Stradella\" trae il titolo dalla celebre produzione di fisarmoniche che caratterizzavano fino a pochi anni fa questo paese della pianura Padana e precisamente nell'Oltrep\u00f2 pavese.\nNada ne ha realizzato una cover (con alcuni piccoli cambiamenti nel testo) nel suo album Nada del 1977.\nLo stesso Conte l'ha incisa dal vivo nel suo LP Concerti."}
{"id": "4803137", "revid": "80598", "url": "https://it.wikipedia.org/wiki?curid=4803137", "title": "Questa sporca vita", "text": ""}
{"id": "4803143", "revid": "80598", "url": "https://it.wikipedia.org/wiki?curid=4803143", "title": "La fisarmonica di Stradella", "text": ""}
{"id": "4803144", "revid": "123603481", "url": "https://it.wikipedia.org/wiki?curid=4803144", "title": "Schott NYC", "text": "La Schott NYC (Schott Bros) \u00e8 una societ\u00e0 di produzione di abbigliamento statunitense con sede a New York.\nStoria.\nLa fondazione.\nNel 1913, Jack e Irving Schott, figli di un immigrato russo, iniziarono a cucire e produrre impermeabili in un seminterrato-fabbrica nel Lower East Side di Manhattan, che venivano poi venduti dai venditori ambulanti \"porta a porta\". Desideroso di innovare, non fu una sorpresa che Irving mise gli occhi su un simbolo classico statunitense in ascesa - la motocicletta. Nel 1928, Irving Schott progett\u00f2 e realizz\u00f2 la prima giacca per motociclisti in pelle; la Perfecto. Venduta al dettaglio per 5,50 dollari ad un distributore della Harley Davidson a Long Island, la Perfecto era resistente, robusta, e subito entr\u00f2 nel panorama nazionale della moda. Per questa nuova generazione di \"bikers\", la Perfecto era un simbolo delle emozioni, avventure e pericoli che alimentavano il loro fascino con le motociclette. A met\u00e0 degli anni venti, la Schott NYC aveva rivoluzionato il modo di vestire degli americani all'aria aperta, e successivamente, del mondo intero, quando furono i primi al mondo ad applicare una cerniera su una giacca, una tecnica mai usata fino ad allora.\nIl periodo della guerra.\nVerso gli anni quaranta il paese e il mondo avevano rivolto la loro attenzione all'estero, e cos\u00ec fecero gli Schott Brothers. Commissionato dalla US Air Force all'inizio della Seconda Guerra Mondiale, Irving ide\u00f2 un \"bomber\" che servisse a proteggere i soldati e gli ufficiali dal freddo intenso alle altitudini elevate, imbottendolo di vera lana di montone e aggiungendoci dettagli estetici come i polsini, il girovita e i risvolti sul petto in mostra. Nacque cos\u00ec lo Schott B-3; robusti e caldi, questi giubbotti di pelle e lana sarebbero stati prodotti da Schott per l'esercito statunitense nei successivi 60 anni. Fra gli altri modelli concepiti in periodo bellico vi sono i cappotti in lana realizzati per la Marina militare.\nLa fine della guerra e le proibizioni degli anni cinquanta.\nAl termine dell conflitto mondiale, questo Paese \u00e8 stato testimone della nascita di una nuova ribellione sociale portata dall'avvento di nuove correnti artistiche e del Rock'n'Roll. Nel 1954, l'ormai cult Il selvaggio interpretato dal giovane Marlon Brando, lo mostrava seduto sulla sua Triumph indossando la sua Perfecto, di cui attualmente non si sa nulla. Il successivo picco di popolarit\u00e0 della Perfecto port\u00f2 sorprendentemente a un calo delle vendite: le giacche vennero vietate dai sistemi scolastici in tutto il paese, perch\u00e9 simboleggiavano gli istinti di un pubblico adolescente che stava nascendo, fatto di ragazzi ribelli e giovani teppisti. Ma appena un anno dopo, la Perfecto arriv\u00f2 al culmine della sua popolarit\u00e0 con la morte di James Dean il 30 settembre, in un incidente d'auto. La tragica fine di un idolo cos\u00ec significativo, causata dall'alta velocit\u00e0, contribu\u00ec ancor di pi\u00f9 a rendere famoso il marchio. Si dice che Dean non venisse quasi mai visto in giro senza la sua Perfecto addosso.\nDagli anni settanta ai duemiladieci.\nVerso la fine degli anni sessanta usc\u00ec un nuovo tipo di giacca da corsa per le moto ispirata al modello Caf\u00e9 racer\", \"simile alla Perfecto ma con il colletto alzato. verso la met\u00e0 degli anni settanta Schott NYC venne associata al movimento punk.negli anni 80 il film top gun port\u00f2 alla ribalta il modello da pilota di aerei e divenne un must per il movimento generazionale dei paninari in italia, La Schott Perfecto \u00e8 stata la vera e propria divisa di stelle del rock come i Ramones, Blondie, Joan Jett e i Sex Pistols.\nMentre il mondo si espandeva e il commercio internazionale \u00e8 diventato un luogo comune attraverso i mercati commerciali e globali online, Schott si \u00e8 estesa oltreoceano dove il marchio \"Made in America\" era fortemente ambito. Caban, Montgomery, giacche da volo, giubbotti da motociclista, tute sportive in nylon, maglieria e abbigliamento sportivo si sono resi disponibili a livello mondiale nel corso degli anni.\nNel 2013 l'azienda ha festeggiato i 100 anni dalla fondazione, consolidando il lavoro della terza e quarta generazione della famiglia Schott portato avanti dagli attuali dirigenti."}
{"id": "4803157", "revid": "110157", "url": "https://it.wikipedia.org/wiki?curid=4803157", "title": "Corpi nella nebbia", "text": "Corpi nella nebbia \u00e8 un romanzo di Ian Rankin del 2012, pubblicato nel 2013 in italiano dalla casa editrice Longanesi.\n\u00c8 il diciottesimo romanzo della serie dedicata al commissario John Rebus.\nTrama.\nJohn Rebus \u00e8 in pensione ma non riesce ad allontanarsi dal suo lavoro. Per questo collabora con il Serious Crime Review Unit, l'unit\u00e0 di riesame dei casi gravi, composta da poliziotti in pensione che si dedicano al riesame di casi irrisolti.\nA questa sezione speciale si rivolge una madre la cui figlia, scomparsa da anni, non \u00e8 mai stata trovata. La madre \u00e8 convinta che la scomparsa di sua figlia sia legata a quella di altre 2 ragazze, avvenute lungo la stessa autostrada.\nJohn Rebus inizia a studiare i 3 casi scoprendo cos\u00ec che sono scomparse altre donne sulla stessa via. L'immagine inviata dai telefonini delle vittime pi\u00f9 recenti porta alla scoperta del cimitero delle vittime. L'indagine \u00e8 difficile, con scarsi indizi ed ostacolata dai superiori. Rebus capisce chi \u00e8 il colpevole e, per incastrarlo, user\u00e0 i suoi metodi non convenzionali e le sue conoscenze con la malavita.\nNote.\nIl titolo originale deriva dalla canzone \"Standing in Another Man's Rain\" di Jackie Leven. All'inizio del libro Rebus ascolta la canzone e fraintende il verso in Standing in Another Man's Grave.\nLe parti del libro sono introdotte da brani di canzoni di Jackie Leven."}
{"id": "4803160", "revid": "161273", "url": "https://it.wikipedia.org/wiki?curid=4803160", "title": "Puntius cumingii", "text": ""}
{"id": "4803165", "revid": "228587", "url": "https://it.wikipedia.org/wiki?curid=4803165", "title": "Zack's Bon Ton", "text": "Zack's Bon Ton \u00e8 un album di Zachary Richard, pubblicato dalla Rounder Records nel 1988. Il disco fu registrato al \"Boudreaux's Studio\" di Scott, Louisiana (Stati Uniti) nel giugno del 1988."}
{"id": "4803166", "revid": "1543377", "url": "https://it.wikipedia.org/wiki?curid=4803166", "title": "Mardi Gras Mambo", "text": "Mardi Gras Mambo \u00e8 un album di Zachary Richard, pubblicato dalla Rounder Records nel 1989. Il disco fu registrato al \"Boudreaux's Studio\" di Scott, Louisiana (Stati Uniti) nel 1989."}
{"id": "4803167", "revid": "1494169", "url": "https://it.wikipedia.org/wiki?curid=4803167", "title": "Recchia", "text": ""}
{"id": "4803170", "revid": "767487", "url": "https://it.wikipedia.org/wiki?curid=4803170", "title": "Venerd\u00ec nero (film)", "text": "Venerd\u00ec nero \u00e8 un film thriller del 1993 diretto da Aldo Lado.\nIl film fu girato in sole otto settimane nel 1991 ma, a causa del fallimento della societ\u00e0 di distribuzione, arriv\u00f2 sul grande schermo solo due anni dopo e, nel 1994, negli Stati Uniti.\nTrama.\nAnn e Mary stanno trascorrendo un venerd\u00ec sera con gli amici in un parco di divertimenti, quando improvvisamente scoppia una rissa. Le ragazze fuggono e incontrano due giovani ricchi con una donna sofisticata, che le invitano ad andare con loro in una villa solitaria in riva al mare. Ma la loro intenzione \u00e8 di sottoporle a un gioco sadistico: le ragazze sono atterrite alla vista di un coltello, e non sanno che il ragazzo di Ann le sta disperatamente cercando. Per difendere l'amica, Mary perde il controllo e colpisce uno dei due ragazzi, che sembra morto. L'altro giovane assale Mary mentre Ann assiste senza poter fare nulla. La notte terminer\u00e0 in tragedia."}
{"id": "4803171", "revid": "1543377", "url": "https://it.wikipedia.org/wiki?curid=4803171", "title": "Women in the Room", "text": "Women in the Room \u00e8 un album di Zachary Richard, pubblicato dalla A&amp;M Records nel 1990. Il disco fu registrato al \"Boudreaux's Studio\" a Scott, Louisiana (Stati Uniti) nel 1990."}
{"id": "4803173", "revid": "247222", "url": "https://it.wikipedia.org/wiki?curid=4803173", "title": "Snake Bite Love (Zachary Richard)", "text": "Snake Bite Love \u00e8 un album di Zachary Richard, pubblicato dalla A&amp;M Records nel 1992. Il disco fu registrato al \"Kingsway Studio\" di New Orleans, Louisiana (Stati Uniti) nel 1992."}
{"id": "4803193", "revid": "124972668", "url": "https://it.wikipedia.org/wiki?curid=4803193", "title": "Max Martini", "text": " \nBiografia.\nNato a Woodstock, ha vissuto gran parte dell'infanzia tra Stati Uniti, Canada e Italia. Figlio dell'investigatrice privata canadese Patricia Dunne e dello scultore e filosofo italiano Raffaele Martini Pandozy, nato a Roma e trasferitosi negli Stati Uniti nel 1967, Max Martini ha un fratello e una sorella, che lavorano entrambi nel mondo dello spettacolo, ossia Christopher Martini (cineasta) e Michelle Martini (costumista). Dopo il divorzio dei genitori, la madre si \u00e8 risposata con il regista e attore Stuart Margolin.\nTrasferitosi a New York, inizia a studiare recitazione, prima alla Neighborhood Playhouse e successivamente ai Michael Howard Studios di Manhattan. Per un periodo accantona la recitazione e decide si seguire le ombre paterne studiando arte, si iscrive alla School of Visual Arts e consegue un BFA in scultura e pittura.\nTerminati gli studi inizia ad ottenere i primi ruoli cinematografici e televisivi, ha partecipato a film come \"Contact\" e \"Salvate il soldato Ryan\". Poco pi\u00f9 che ventenne, Martini aveva gi\u00e0 debuttato come attore in varie produzioni dirette dal patrigno, Stuart Margolin, tra cui il film TV della HBO \"The Glitter Dome\" e la miniserie \"Donna d'onore\".\nIn campo televisivo ha recitato in vari serial di successo quali \"Nash Bridges\", \"Jarod il camaleonte\" e \"Profiler\" partecipando in questi ultimi a un crossover tra le due serie. Ha preso parte alla serie televisiva fantascientifica \"Level 9\" e nella pluripremiata serie televisiva canadese \"Da Vinci's Inquest\", inoltre ha avuto un ruolo nella miniserie diretta da Steven Spielberg \"Taken\" e ha interpretato il ruolo dell'agente Steve Goodrich nella seconda stagione di \"24\". Sempre in ambito televisivo ha lavorato in numerosi film televisivi ed \u00e8 apparso come guest star ricorrente in note serie televisive tra le quali \"Crisis\".\nNel 1999 ha scritto, co-diretto ed interpretato il film \"Desert Son\", assieme al fratello minore Christopher. Martini diviene noto per il ruolo del sergente maestro Mack Gerhardt nella serie televisiva \"The Unit\", ruolo che ha interpretato dal 2006 al 2009. Nel 2013 ha preso parte ai film \"Captain Phillips - Attacco in mare aperto\" e \"Pacific Rim\". Nel 2015 \u00e8 fra i protagonisti di \"\".\nMartini \u00e8 attivo anche in ambito teatrale, \u00e8 tra i fondatori del Theatre North Collaborative di New York, una compagnia teatrale incentrata su produzioni statunitensi e canadesi.\nVita privata.\nDal 1997 \u00e8 sposato con l'attrice Kim Restell, da cui ha avuto due figli; Leo Martini e Sean Carlo Martini. Con la famiglia vive a Los Angeles."}
{"id": "4803194", "revid": "247222", "url": "https://it.wikipedia.org/wiki?curid=4803194", "title": "Sailor (album)", "text": "Sailor \u00e8 il secondo album della Steve Miller Band, pubblicato dalla Capitol Records nell'ottobre del 1968.\nL'album raggiunse la ventiquattresima posizione della classifica Billboard 200.\nMusicisti.\nNote aggiuntive"}
{"id": "4803198", "revid": "111567218", "url": "https://it.wikipedia.org/wiki?curid=4803198", "title": "Giovanni Trainini", "text": "Carriera.\nGiocatore.\nHa disputato due campionati di Serie B con il Brescia, esordendo tra i cadetti il 7 maggio 1972 nella partita Brescia-Reggiana (1-1).\nHa giocato in Serie C con la maglia del Bolzano nel ruolo di centrocampista, pi\u00f9 precisamente mezza punta dai piedi buoni.. Poi nella Triestina tra C e C1 e a Sant'Angelo Lodigiano.\nAllenatore.\nHa iniziato ad allenare nel settore giovanile del Monza, per poi passare alla guida della prima squadra nel finale della stagione 1990-1991 quando sostitu\u00ec l'esonerato Franco Varrella e chiuse con un 5\u00ba posto nel campionato di Serie C1 e con la vittoria della Coppa Italia Serie C; l'anno seguente ottiene invece un 2\u00ba posto in classifica, che vale ai biancorossi la promozione in Serie B. Trainini viene riconfermato alla guida della squadra brianzola anche nella stagione 1992-1993, che viene chiusa con un 13\u00ba posto in classifica nella serie cadetta, mentre l'anno successivo viene esonerato a stagione in corso. Dal 1994 al 1997 ha allenato il Lumezzane, sempre in Serie C2, ottenendo due secondi posti consecutivi nelle sue prime due stagioni e vincendo il campionato (con conseguente promozione in Serie C1) nella stagione 1996-1997. L'anno seguente passa ad allenare il Saronno, con cui ottiene un 12\u00ba posto in classifica in Serie C1, mentre nella stagione 1998-1999 chiude al 2\u00ba posto in classifica il campionato di Serie C1 alla guida del Como. Dopo un'ulteriore esperienza in terza serie alla Cremonese, chiusa con un esonero a stagione in corso, ha allenato per due anni consecutivi il Montichiari in Serie C2, venendo esonerato nella parte finale della sua seconda stagione. Ha poi allenato per due campionati consecutivi la Pro Sesto, prima di tornare al Monza nella stagione 2004-2005, nella quale viene ancora una volta esonerato a stagione in corso. Si chiude con un esonero anche la sua seconda avventura sulla panchina della Pro Sesto, in Serie C1 nella stagione 2005-2006, in seguito alla quale rimane inattivo per tre stagioni, fino al 2009, quando siede per un campionato sulla panchina del Rodengo Saiano in Lega Pro Seconda Divisione. Dopo quest'ultima esperienza ha smesso di allenare ed ha iniziato a lavorare come opinionista televisivo."}
{"id": "4803203", "revid": "767487", "url": "https://it.wikipedia.org/wiki?curid=4803203", "title": "Arcipelaghi (film)", "text": "Arcipelaghi \u00e8 un film del 2001 scritto e diretto da Giovanni Columbu, tratto dall'omonimo libro del 1995 di Maria Giacobbe.\nTrama.\nIl film \u00e8 incentrato sul processo di un ragazzo di quattordici anni accusato di omicidio.\nProduzione.\nIl film \u00e8 stato girato interamente in Sardegna, in particolare a Ovodda in Barbagia.\nDistribuzione.\n\u00c8 stato distribuito dall'Istituto Luce in Sardegna dal 23 novembre 2001 e nel resto d'Italia dal 30 novembre 2001.\nCritica.\nSul sito Imdb il film ha ricevuto 7,2 stelle su 10."}
{"id": "4803204", "revid": "80598", "url": "https://it.wikipedia.org/wiki?curid=4803204", "title": "Vittorio dei New Trolls", "text": ""}
{"id": "4803205", "revid": "298229", "url": "https://it.wikipedia.org/wiki?curid=4803205", "title": "Lina Banzi", "text": "Partecip\u00f2 alla prima edizione dei campionati italiani assoluti di atletica leggera aperti alle donne, conquistando il titolo italiano nel salto in alto e nella staffetta 4\u00d775 metri. Negli 1926 ottenne altri due titoli italiani, nel salto in alto e nel lancio del disco a due mani, l'unico che sia mai stato assegnato nella storia dell'atletica italiana.\nBiografia.\nNacque a Milano nel 1906 e si trasfer\u00ec qualche anno dopo a Busto Arsizio con la famiglia. Si diplom\u00f2 maestra e, abbandonata la carriera agonistica, si dedic\u00f2 all'insegnamento dell'educazione fisica, dapprima a Legnano, poi a Gallarate e infine a Olgiate Olona, presso l'istituto antitubercolare di Villa Greppi-Gonzaga.\nSul foglio \"Humanitas\" dell'istituto antitubercolare di Olgiate Olona datato 30 novembre 1930 si pu\u00f2 leggere un giudizio sul suo insegnamento:\nNel 1932 fu ammessa all'Accademia superiore femminile di educazione fisica di Orvieto, conseguendo il diploma nel 1946. Continu\u00f2 ad insegnare l'educazione fisica a Orvieto e successivamente in ambito milanese, fino allo scoppio della seconda guerra mondiale."}
{"id": "4803212", "revid": "400518", "url": "https://it.wikipedia.org/wiki?curid=4803212", "title": "Aeroporto Intercontinentale di Houston - George Bush", "text": ""}
{"id": "4803218", "revid": "767487", "url": "https://it.wikipedia.org/wiki?curid=4803218", "title": "Richard Todd (giocatore di football americano)", "text": "Carriera professionistica.\nTodd fu scelto come sesto assoluto del Draft 1976 dai New York Jets con l'intento di renderlo il sostituto del leggendario Joe Namath. Dopo la sua prima stagione, Namath fu svincolato e Todd nominato titolare.\nNelle sue prime cinque stagioni, Todd lanci\u00f2 nove intercetti in pi\u00f9 dei touchdown, venendo fischiato dai tifosi e criticato dalla stampa. In una gara del 1980 contro i San Francisco 49ers, in cui i Jets si trovarono presto in svantaggio, Todd, lanci\u00f2 l'allora record NFL di 42 passaggi completati (questo primato resistette fino a che Drew Bledsoe ne pass\u00f2 45 durante la stagione 1994.) I Niners tuttavia vinsero quella gara 37-27. Todd lanci\u00f2 30 intercetti nel 1980 e i Jets terminarono con un record di 4-12. Nel finale della stagione 1980, i Jets di Todd ospitarono i New Orleans Saints ancora senza vittorie; Todd complet\u00f2 solo 10 passaggi su 27 e sub\u00ec 2 intercetti, coi Saints che vinsero l'unica gara della loro stagione. Sempre in quell'anno, Todd stabil\u00ec un record NFL negativo lanciando un intercetto in 15 gare su 16.\nNel 1981, Todd guid\u00f2 i Jets allenati da Walt Michaels alla loro prima stagione con un bilancio vincente (10-5-1) dal 1969, grazie in parte alla difesa soprannominata \"New York Sack Exchange.\" Nel primo turno di playoff contro i Buffalo Bills guid\u00f2 una rimonta dopo che la squadra era assata in svantaggio per 24-0, senza tuttavia riuscire a completarla. L'anno successivo guid\u00f2 di nuovo i Jets ai playoff. New York batt\u00e9 in campioni della AFC in carica, i Cincinnati Bengals, 44-17, poi i Los Angeles Raiders, 17-14, prima di affrontare in trasferta i Miami Dolphins nella finale della AFC. In una gara giocata in mezzo al fango, Todd sub\u00ec 5 intercetti e i Jets persero 14-0. Nel suo ultimo anno a New York l'allenatore divenne Joe Walton. La squadra termin\u00f2 con un record di 7-9 e Todd fu scambiato coi Saints a fine stagione.\nTodd gioc\u00f2 due stagioni con New Orleans, sostituendo l'anziano quarterback Kenny Stabler. Il suo primo anno con la nuova squadra fu uno dei peggior della carriera, lanciando 11 touchdown e 19 intercetti. La stagione successiva perse minuti in campo a favore di Bobby Hebert. L'ultima stagione della carriera la pass\u00f2 di nuovo nel roster dei Jets nel 1986, senza tuttavia mai scendere in campo."}
{"id": "4803232", "revid": "106489042", "url": "https://it.wikipedia.org/wiki?curid=4803232", "title": "Giuseppe Mor", "text": "Giuseppe Cesare Gaspare Mor nasce a Trento in localit\u00e0 Portella il 29 marzo 1853. Il padre muore quando Giuseppe ha solo un anno e nove mesi; la madre, levatrice, provvede alle cure dei figli permettendo loro di studiare.\nBiografia.\nDella propria infanzia Mor dir\u00e0: \u00abIo era il diavolo folletto per mia madre in casa e la disperazione dei maestri in iscuola\u00bb. \u00c8 proprio a scuola che il giovane Giuseppe si esercita nei primi componimenti poetici: versi dialettali a sfondo goliardico il cui scopo \u00e8 canzonare i maestri pi\u00f9 incapaci.\nAbbandona gli studi a quindici anni per via di un malore; senza smettere lo studio dei classici (\u00abEro poi matto per [...] Dante Alighieri, Ariosto, Petrarca, Tasso e tanti altri\u00bb) comincia a guadagnarsi da vivere in vario modo. Con il 1890 \u00e8 assunto stabilmente in qualit\u00e0 di direttore, disegnatore e computista \u00abnell'ebanisteria meccanica del falegname Ferdinando Wolf [...] Per quanto [...] stanco del lavoro giornaliero, posso dire che [...] furono rarissime le volte ch'io lasciassi di trascorrere le 24 ore senza pi\u00f9 o meno dedicarmi alla poesia\u00bb.\nEsordisce nel 1885 sul numero unico di \"El Vigili\" con il sonetto \"L'invit ai Trentini\". Comincia a pubblicare, sempre in dialetto, sul \"Popolo Trentino\". Nel 1907 scrive in tre mesi il \"Figaro su, Figaro gi\u00f9\", raccolta di cento sonetti con tema la giornata di un barbiere.\nNel 1922 la libreria editrice Marcello Disertori pubblica in volume alcuni componimenti di Mor: la raccolta s'intitola \"Versi Trentini\" ed \u00e8 illustrata dal dott. Enrico Quaresima.\nDopo aver collaborato intensamente alla vita culturale della sua citt\u00e0 (porter\u00e0 a Trento poeti dialettali del calibro di Trilussa e Barbarani) Giuseppe Mor muore il 27 febbraio del 1923: con lui viene meno una voce importante nel panorama tridentino di fine Ottocento e inizio Novecento; pi\u00f9 volte nei suoi versi aveva manifestato le proprie convinzioni politiche e antiasburgiche.\nLe citazioni di Mor sono tratte da una lettera a Cesare Bernardi del 27 dicembre 1910. La si pu\u00f2 leggere in Aldo Bertoluzza (1988), \"Giuseppe Mor padre della poesia dialettale trentina\", Dossi Editore, Trento."}
{"id": "4803236", "revid": "666668", "url": "https://it.wikipedia.org/wiki?curid=4803236", "title": "A.S.D. Futsal Potenza Calcio a 5", "text": ""}
{"id": "4803240", "revid": "110157", "url": "https://it.wikipedia.org/wiki?curid=4803240", "title": "Museo di antropologia dell'Universit\u00e0 di Atene", "text": "Il Museo di antropologia dell'Universit\u00e0 di Atene \u00e8 uno storico e importante istituto museale didattico, situato presso la scuola di medicina dell'Universit\u00e0 nazionale."}
{"id": "4803244", "revid": "184755", "url": "https://it.wikipedia.org/wiki?curid=4803244", "title": "Strade provinciali della provincia di Prato", "text": "Questo \u00e8 l'elenco delle strade provinciali in provincia di Prato."}
{"id": "4803245", "revid": "767487", "url": "https://it.wikipedia.org/wiki?curid=4803245", "title": "Ser Marcantonio", "text": "Ser Marcantonio \u00e8 un'opera di Stefano Pavesi su libretto di Angelo Anelli. Fu rappresentata per la prima volta al Th\u00e9\u00e2tre-Italien di Parigi il 26 settembre 1808.\n\u00c8 l'opera di Pavesi che ottenne il maggior successo (54 recite alla prima rappresentazione scaligera e moltissime riprese in altri teatri fino al 1831). Il soggetto del vecchio che decide incautamente di sposarsi e resta beffato fu usato anche in altre opere ottocentesche, la pi\u00f9 nota delle quali \u00e8 il \"Don Pasquale\" di Donizetti.\nTrama.\nAtto I.\nIl settantenne Marcantonio decide di prendere moglie, gettando nello sconforto i nipoti Dorina e Medoro, che vedono svanire la futura eredit\u00e0. Ma Tobia e Bettina, gli innamorati di Dorina e Medoro, architettano un piano per burlare Marcantonio: sar\u00e0 la stessa Bettina a presentarsi come aspirante sposa di quest'ultimo. Dorina e Medoro inizialmente pensano a un tradimento, poi capiscono il piano e stanno al gioco. Marcantonio rimane incantato dalla bont\u00e0 e modestia messe in mostra con ostentazione da Bettina, e accetta subito di sposarla. Tobia si traveste da notaio e si sottoscrive un falso contratto di matrimonio. Immediatamente Bettina mostra di cambiare carattere e da dolce e timida diviene prepotente e spendacciona, con sconcerto di Marcantonio che per liberarsene dovrebbe pagarle un'ingente somma.\nAtto II.\nA Marcantonio viene fatto credere che Bettina abbia un'amante, ed egli si convince di poterla scacciare senza pagarle la somma dovuta. Si reca nel giardino, dove pensa di trovare la futura moglie in compagnia dell'amante e rinchiuderli in un casino: potr\u00e0 cos\u00ec chiamare testimoni e cacciare senza spese Bettina colpevole di tradimento. Ma \u00e8 un tranello: complice l'oscurit\u00e0, Marcantonio rinchiude senza riconoscerli i suoi nipoti. Al sopraggiungere dei testimoni da lui convocati, Marcantonio fa la figura del calunniatore. Tobia, sopraggiunto con Bettina, gli propone una soluzione: Marcantonio dar\u00e0 la somma promessa a Bettina, e Tobia stesso, in quanto fratello di Bettina, sar\u00e0 risarcito con la possibilit\u00e0 di sposare Dorina. Medoro, invece, viene accusato da Tobia di essere l'ingiusta fonte delle accuse di tradimento a Bettina, e come \"punizione\" egli dovr\u00e0 sposare proprio la presunta intrattabile Bettina, dopo avere ricevuto tutti i beni dello zio. A Marcantonio non resta che accettare, rimanendo cos\u00ec senza soldi e senza moglie."}
{"id": "4803246", "revid": "116236863", "url": "https://it.wikipedia.org/wiki?curid=4803246", "title": "Classiconorroena", "text": "Classiconorroena \u00e8 un'associazione culturale italiana che studia i rapporti tra civilt\u00e0 classica e Europa del Nord. Dal 1991 pubblica la rivista \"Classiconorroena\", attualmente anche in versione \"on line\" nel sito dell'associazione.\nLa costituzione di un'associazione con tali scopi era negli auspici unanimi dei partecipanti al congresso internazionale \"Cultura classica e cultura germanica settentrionale\", tenutosi nel 1985 presso l'ateneo di Macerata per conto di P. Janni, D. Poli, C. Santini, i cui atti sono editi sotto lo stesso titolo (Roma 1987, Editrice Herder).\n\"Classiconorroena\" ha contribuito in prima persona ad organizzare i convegni su figure significative di questo rapporto tra mondo classico e germanico del Nord Europa quali Saxo Grammaticus (\"Saxo Grammaticus. Tra storiografia e letteratura\", a cura di C. Santini, Roma 1992, il Calamo), Giovanni e Olao Magno (\"I fratelli Giovanni e Olao Magno. Opera e cultura tra due mondi\", a cura di C. Santini, Roma 1999, il Calamo), la regina Cristina di Svezia (\"Cristina di Svezia e la cultura delle Accademie\", a cura di D. Poli, Roma 2002, il Calamo), Adamo di Brema (\"Devotionis munus. La cultura e l'opera di Adamo di Brema\", a cura di R. Scarcia e F. Stok, Pisa 2010, Edizioni ETS), dei cui \"Gesta Hammaburgensis Ecclesiae Pontificum\" l'associazione ha anche promosso la concordanza pubblicata a cura di L. Cardinali e M. P. Segoloni (2010) presso l'Editore Olms. Altre occasioni di studio e di comunicazioni scientifiche da parte degli aderenti alla societ\u00e0 sono state rappresentate dal volume \"Tra testo e contesto. Studi di scandinavistica medievale\", a cura di C. Santini, Roma 1994, il Calamo, e dagli atti del convegno \"Einar L\u00f6fstedt nei percorsi della linguistica e della filologia latina\", a cura di P. Poccetti, Pisa \u2013 Roma 2007, F. Serra Editore.\nOgni anno in primavera l'associazione tiene l'assemblea dei soci annuale presso l'Istituto svedese di studi classici a Roma."}
{"id": "4803248", "revid": "110157", "url": "https://it.wikipedia.org/wiki?curid=4803248", "title": "Ipnale", "text": "L'ipnale (in latino \"ypnalis\" o \"ipnalis\"; dal greco \u1f55\u03c0\u03bd\u03bf\u03c2, \"hypnos\", \"sonno\") \u00e8 un serpente leggendario descritto nei bestiari medievali.\nCaratteristiche.\nL'ipnale, secondo la classificazione medievale, appartiene alla categoria degli \"aspidi\", ossia dei serpenti dal morso velenoso. In particolare, il veleno dell'ipnale causa la morte facendo sprofondare le sue vittime in un sonno senza risveglio (da cui il nome). Secondo altre versioni, il sonno non sarebbe l'effetto del veleno del serpente, bens\u00ec il momento che questo sceglie per attaccare le sue vittime: l'ipnale si muove infatti silenziosamente.\nRiferimenti storici.\nSecondo la tradizione il famoso aspide di Cleopatra, dal quale ella si fece mordere per suicidarsi, era proprio un ipnale. La dettagliata descrizione data da Plutarco degli effetti del suo veleno \u00e8 concorde con quanto riportato in epoca medievale dai bestiari. Anche Boccaccio, nel suo commento alla \"Divina commedia\", richiama esplicitamente l'ipnale nel riferirsi a questo episodio."}
{"id": "4803250", "revid": "34392", "url": "https://it.wikipedia.org/wiki?curid=4803250", "title": "Metropolitan di New York", "text": ""}
{"id": "4803251", "revid": "34392", "url": "https://it.wikipedia.org/wiki?curid=4803251", "title": "Fenice di Venezia", "text": ""}
{"id": "4803261", "revid": "113133925", "url": "https://it.wikipedia.org/wiki?curid=4803261", "title": "Pianeta senza nucleo", "text": "Un pianeta senza nucleo \u00e8 un tipo teorico di pianeta terrestre costituito interamente da un mantello roccioso a base di silicati, ma privo di un nucleo metallico. \nOrigine.\nSecondo un articolo del 2008 di Sara Seager e Linda Elkins-Tanton, esistono probabilmente due modi in cui si pu\u00f2 formare un pianeta senza nucleo.\nNel primo caso l'accrescimento del pianeta avviene con materiali tipo la condrite, completamente ossidati e ricchi d'acqua, dove tutto il ferro \u00e8 vincolato in cristalli di silicati. Tali pianeti possono formarsi nelle regioni pi\u00f9 fredde del sistema planetario, lontano dalla stella centrale.\nNel secondo caso, l'accrescimento del pianeta avviene sia con materiali ricchi di ferro che con materiali ricchi d'acqua. Tuttavia il ferro metallico presente reagisce con l'acqua per formare ossido di ferro e rilasciare idrogeno prima che la differenziazione di un nucleo metallico abbia avuto luogo. A patto che le goccioline di ferro siano ben miscelate e abbastanza piccole (&lt;1\u00a0cm), il risultato finale previsto \u00e8 che il ferro ossidato rimanga intrappolato nel mantello, e non sia quindi in grado di formare un nucleo metallico.\nCaratteristiche.\nUn pianeta senza nucleo costituito completamente di silicati non avr\u00e0 un nucleo fuso e quindi non generer\u00e0 alcun campo magnetico. Le dimensioni previste per i pianeti con e senza nucleo sono simili tra loro e variano in minima percentuale, il che rende difficile interpretare la composizione interna degli esopianeti basandosi sulla misurazione delle loro masse e dei loro raggi."}
{"id": "4803263", "revid": "1442080", "url": "https://it.wikipedia.org/wiki?curid=4803263", "title": "Hobart International 2014 - Qualificazioni singolare", "text": "Le qualificazioni del singolare dell'Hobart International 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4803264", "revid": "771611", "url": "https://it.wikipedia.org/wiki?curid=4803264", "title": "Timr\u00e5 Red Eagles", "text": ""}
{"id": "4803271", "revid": "599013", "url": "https://it.wikipedia.org/wiki?curid=4803271", "title": "Timra ik", "text": ""}
{"id": "4803275", "revid": "125096612", "url": "https://it.wikipedia.org/wiki?curid=4803275", "title": "That's Entertainment", "text": "That's Entertainment \u00e8 una canzone del gruppo punk/mod revivalista The Jam, pubblicata come singolo dal loro quinto album del 1981, \"Sound Affects\".\nSi trova alla posizione numero 313 della lista delle 500 migliori canzoni secondo la rivista britannica Rolling Stone.\nIl successo.\n\"That's Entertainment\" \u00e8 probabilmente il brano pi\u00f9 noto della band e anche il pi\u00f9 acclamato. \nOltre alla gi\u00e0 citata Rolling Stone, esso \u00e8 l'unico dei Jam a figurare nelle classifiche delle migliori canzoni sempre, come quella delle cento pi\u00f9 belle composizioni secondo \"Sold on Song\" della BBC Radio 2, che la pone al quarantatreesimo posto.\nFu commercializzata come singolo solamente in Inghilterra, ma il successo fu cos\u00ec incredibile che divenne famosa anche all'estero e riusc\u00ec, anche accompagnata dalla versione dal vivo de \"Down in the Tube Station at Midnight\", a raggiungere la posizione numero 21 della classifica britannica. Sfruttando questa enorme popolarit\u00e0, i jam ripubblicarono \"That's Entertainment\" altre due volte: una nel 1983 (che per\u00f2 arriv\u00f2 solo alla sessantesima posizione) e un'altra nel 1991 (entrando nella Top 50).\nA tutt'oggi rimane uno dei due singoli pi\u00f9 venduti nella storia in Inghilterra (l'altro \u00e8 \"Just Who Is the 5 O'Clock Hero?\", sempre dei Jam, che raggiunse il numero otto dopo un importo nel 1982).\nCaratteristiche.\nAnche se rimane forse il pi\u00f9 famoso pezzo dei Jam, \u00e8 una delle poche canzoni che non rispecchia il loro stile. \nDi fatto questi ultimi erano abituato a ritmi pi\u00f9 marcati e sonorit\u00e0 pi\u00f9 aggressive e dure (soprattutto quelle della chitarra elettrica, sempre in primo piano nelle loro composizioni). \nQui invece gli unici strumenti utilizzati sono una chitarra acustica, un basso, un tamburello e delle maracas.\nIl testo prende spunto da numerose situazioni quotidiane della classe operaia britannica e una delle sue caratteristiche \u00e8 il rapporto che si crea fra strofa e ritornello. Se si prendono in esame i primi versi:\nessi culminano nel laconico e ironico ritornello:\n\"Ero a Londra e da tempo stavo scrivendo \"That's Entertainment\"\", disse Weller, \"scriverla fu facile nel senso che tutte le immagini che avevo erano a portata di mano, intorno a me.\"\nDato il testo criptico, si sono date moltissime interpretazioni alla canzone: secondo quella pi\u00f9 comunemente accettata essa \u00e8 un rifiuto del romanticismo (caratterizzato da \"That's Entertainment!\"), che ha spesso offerto lo stile di vita della classe operaia britannica (ad esempio nei programmi televisivi).\nAltre versioni.\nUna demo di \"That's Entertainment\" \u00e8 stata distribuita prima sulla raccolta \"Snap!\". In questa versione Paul Weller suona tutti gli strumenti tranne la batteria (eseguita da Peter Wilson). Un'altra demo con Bruce Foxton e Rick Buckler nei loro rispettivi ruoli \u00e8 apparsa sul cofanetto \"Direction Reaction Creation\".\nLa versione che \u00e8 apparsa su \"The Sound of Jam\" e sul disco di Weller \"Hit Parade\" \u00e8 quella di \"Snap!\" con il basso e la batteria rimossi.\nCover.\nMolti artisti sia britannici (Morrissey, Reef, The Wonder Stuff, Busted, Twisted Wheel, Billy Bragg) che americani (Face to Face, Velocity Girl) hanno fatto cover di \"That's Entertainment\". \u00c8 inoltre frequentemente usata con il suo senso letterale (\"Che spettacolo!\") da numerose compagnie televisive (come ITV, che rilanci\u00f2 il suo nuovo look nel 2002 proprio con questo pezzo)."}
{"id": "4803276", "revid": "363629", "url": "https://it.wikipedia.org/wiki?curid=4803276", "title": "Peridurolisi", "text": ""}
{"id": "4803280", "revid": "287204", "url": "https://it.wikipedia.org/wiki?curid=4803280", "title": "Gran Premio Palio del Recioto 2012", "text": "Il Gran Premio Palio del Recioto 2012, cinquantunesima edizione della corsa e valida come evento dell'UCI Europe Tour 2012 categoria 1.2U, si svolse il 10 aprile 2012 su un percorso di 143,2\u00a0km. Fu vinto dall'italiano Francesco Manuel Bongiorno che termin\u00f2 la gara in 3h47'51\", alla media di 37,7\u00a0km/h."}
{"id": "4803288", "revid": "1442080", "url": "https://it.wikipedia.org/wiki?curid=4803288", "title": "Eliseo Sala", "text": "Biografia.\nNato nel 1813 in una famiglia agiata da Francesco, commerciante e da Teresa Delmati, defunta nel parto, alla morte del padre viene affidato alla tutela dello zio Giuseppe De Capitani d'Arzago, marchese e importante politico.\nNel 1832 si iscrive all'Accademia di Brera, dove frequenta i corsi di architettura tenuti da Carlo Amati e la scuola di nudo con maestri il neoclassicista Luigi Sabatelli e Filippo Comerio, nello stesso periodo di Luigi Conconi, Cherubino Cornienti e Domenico Induno e dove nel 1835 e nel 1836 viene premiato con una medaglia d'argento per alcune riproduzioni.\nNel 1837 esordisce con sei ritratti all\u2019Esposizione dell'Accademia di belle arti di Brera, dove l'anno successivo propone \"La flagellazione di Cristo\".\nA partire dal 1839 intraprende con l'amico trentino Ferdinando Bassi una serie di viaggi di perfezionamento a Venezia, dove ammira in particolare \"L'assunta\" di Tiziano, a Roma dove stringe amicizia con Francesco Coghetti dal quale apprende nozioni sull'utilizzo del colore proprio della scuola veneta, in Francia e Inghilterra.\nNel 1841 partecipa all'esposizione di Brera con sei ritratti e il dipinto storico \"Elmigisto che costringe Rosmonda, che l\u2019ha avvelenato, a perire di spada o di veleno\".\nNell\u2019edizione del 1842 presenta dieci ritratti, tra i quali \"Giuseppina Corridoni Guenzati\", mentre in quella successiva il \"Ritratto del duca Antonio Litta Visconti Arese\" e \"Lucia Mondella che guarda dalla finestra se ritorna il suo fidanzato nel giorno stabilito per le nozze\", commissionatogli dal collega Pietro Bagatti Valsecchi, opera che riscuote ampi consensi da critica e pubblico, al pari del \"Ritratto della pittrice Ernesta Bisi\".\nNel 1844 viene nominato socio d\u2019arte dell\u2019Accademia di Brera, dove nel 1846 presenta l'apprezzata \"La Malinconia o Pia de\u2019 Tolomei\", commissionata dal nobile Camillo Brozzoni, insieme a \"Ritratto ad olio mezza figura al vero rappresentante il testatore Pietro Mazzola\", \"Contadina di Cerbara nei dintorni di Roma\" e \"Ritratto del cavalier Carlo Londonio\".\nNel settembre del 1848, a causa della situazione d\u2019instabilit\u00e0 politica e dai suoi ideali anti-austriaci, si trasferisce a Intra e di seguito a Torino, dove realizza numerosi ritratti su commissione e partecipa alla mostra della Societ\u00e0 promotrice di Belle Arti con due opere dai chiari riferimenti patriottici: \"Lucia Mondella\" e \"Costume romano\".\nDopo il matrimonio con Angiola Robecchi, si inserisce nell\u2019ambiente degli esuli lombardi dove stringe amicizia con Gabrio Casati, Teodoro Lechi e il conte Carlo Carignani, dei quali riceve numerose commissioni per ritratti.\nNel 1851 il duca di Genova Ferdinando di Savoia gli commissiona il ritratto della moglie Elisabetta di Sassonia, opera poi presentata all\u2019Esposizione di belle arti di Brera di quell'anno, quando intraprende viaggi di aggiornamento con i colleghi Costantino Prinetti e Felice De Vecchi, come a Londra per la prima Esposizione universale, Parigi, Bruxelles, Colonia, Ostenda e infine Ginevra, visitando musei e gallerie. \nIl 3 novembre nasce il figlio Giuseppe.\nNel 1854 torna a Parigi per eseguire due ritratti commissionati dalla contessa Emilia Sommariva, l'anno successivo presenta a Brera \"Gli ultimi giorni di Eleonora d\u2019Este\" e all\u2019Esposizione universale di Parigi il \"Ritratto del marchese Lodovico Trotti Bentivoglio\".\nNel 1857 torna a risiedere a Milano, dove nasce la figlia Maria.\nAl 1858 risale l'importante incontro con l'imprenditore e collezionista d\u2019arte israelita Emilio Vitta, che nel 1860 lo introduce a Camillo Benso, conte di Cavour, Presidente del Consiglio dei ministri, ritratto da Sala in un'opera esposta l'anno seguente alla Promotrice torinese e donata poi al Reale Istituto Lombardo di Scienze.\nNel 1862 espone a Brera un cospicuo numero di opere, come i ritratti dei nobili Beccaria, Brioschi, Lechi, Sforni Vitta e tele di soggetto storico, come \"Masaniello\" e \"Bice Visconti al castello di Rosate\". \nNel 1863 Emilio Vitta lo incarica di realizzare il \"Ritratto di Vittorio Emanuele II\", replicato l\u2019anno seguente per la Regia corte d\u2019appello di Genova. \nNel 1865 dipinge per il marchese Antonio Busca \"Michelangelo al letto di morte di Vittoria Colonna\", esposto a Brera, mentre Carolina Bagatti Valsecchi gli commissiona il suo ritratto e quello del marito defunto. \nNel 1866 partecipa per l\u2019ultima volta all\u2019Esposizione di belle arti di Brera con il \"Ritratto di Massimo d\u2019Azeglio\", che invia all\u2019Esposizione universale di Parigi del 1867. Nello stesso anno il re Vittorio Emanuele II gli conferisce il titolo di barone, che regalano a Sala status sociale e agiatezza economica.\nIl 20 settembre 1872 viene nominato cavaliere dell\u2019Ordine della Corona d'Italia e membro del comitato esecutivo della seconda Esposizione nazionale di belle arti di Milano,\nNel 1877, colpito da un ictus cerebrale che gli impedisce la mobilit\u00e0, \u00e8 costretto a interrompere la sua attivit\u00e0: muore il 24 giugno 1879 a Rancate di Triuggio, in Brianza, dove \u00e8 sepolto.\nStile.\nSala \u00e8 celebrato dalla critica contemporanea come ritrattista di rilievo nel panorama lombardo, allineato per fama a Francesco Hayez e Giacomo Trecourt, sebbene la successiva critica lo ponga a un livello interpretativo inferiore, al pari di Carlo Arienti e Giuseppe Molteni.\nMolte e importanti, infatti, le commissioni svolte per conto di famiglie reali, nobiliari e alto borghesi, oltre a personaggi politici di prestigio.\nNei primi anni di attivit\u00e0 si dedica principalmente a dipinti di genere e di argomento storico e religioso, inizialmente con stile neoclassicista appreso dal maestro Luigi Sabatelli, che presto viene superato dai principi della Scuola Veneta influenzati da Francesco Coghetti.\nNella maturit\u00e0, la sua arte verte quasi esclusivamente sul ritratto verista, sul Romanticismo storico (celebri il \"Lucia Mondella\" e il \"Pia de\u2019 Tolomei\") reso con pittura immediata, di estrema raffinatezza cromatica, ricca di chiaroscuri e un'approfondita indagine psicologia, che spesso riproduce gli ideali risorgimentali propri delle sue convinzioni personali."}
{"id": "4803294", "revid": "298229", "url": "https://it.wikipedia.org/wiki?curid=4803294", "title": "Campioni italiani assoluti di atletica leggera - Getto del peso femminile", "text": "Questa pagina raccoglie un elenco di tutte le campionesse italiane dell'atletica leggera nel getto del peso, specialit\u00e0 che entr\u00f2 nel programma dei campionati nel 1927. Nell'edizione 1927 venne utilizzato un peso da 3,628\u00a0kg, corrispondente a 8 libbre, ovvero la met\u00e0 di quello maschile). Dal 1928 il peso della sfera venne arrotondato a 4\u00a0kg."}
{"id": "4803308", "revid": "37401", "url": "https://it.wikipedia.org/wiki?curid=4803308", "title": "Il milione", "text": ""}
{"id": "4803310", "revid": "62004", "url": "https://it.wikipedia.org/wiki?curid=4803310", "title": "Gran Premio Palio del Recioto 2011", "text": "Il Gran Premio Palio del Recioto 2011, cinquantesima edizione della corsa e valida come evento dell'UCI Europe Tour 2011 categoria 1.2U, si svolse il 26 aprile 2011 su un percorso di 145,3\u00a0km. Fu vinto dall'austriaco Georg Preidler che termin\u00f2 la gara in 3h48'58\", alla media di 38,07\u00a0km/h."}
{"id": "4803311", "revid": "287204", "url": "https://it.wikipedia.org/wiki?curid=4803311", "title": "Monetazione di Terina", "text": "La monetazione di Terina, che fa parte della monetazione del Bruttium e riguarda la citt\u00e0 di Terina, si sviluppa in un ampio spazio di tempo, da circa il 460 a.C. al 275.\nContesto storico.\nTerina fu fondata dai Crotoniati verso la fine del sesto secolo a.C. in una localit\u00e0 sulla costa tirrenica non identificata esattamente, vicino a Santa Eufemia.\nEbbe conflitti con Thurium e fu conquistata dai Brettii nel 356 e verso il 330 da Alessandro il Molosso.\nLa citt\u00e0 fu distrutta da Annibale.\nContesto monetario.\nLe prime emissioni sono della met\u00e0 del V secolo e sono legate, per quello che riguarda le caratteristiche metrologiche, alla contemporanee emissioni di Crotone, con uno statere di ca. 8 grammi.\nMonete.\nIl tipo ricorrente presenta al dritto la testa di una ninfa e al rovescio una Nike, per lo pi\u00f9 seduta o su uno sgabello o, pi\u00f9 spesso, su una roccia.\nI fase.\nIn un primo periodo, definito \"\u00e4lterer Stil\" (stile pi\u00f9 vecchio), da Regling, furono coniati stateri, dracme e dioboli di stile arcaico. Questa monetazione \u00e8 collocata nel periodo 480-450 a.C. da Regling. La datazione \u00e8 ribassata al 460-440 da autori successivi.\nIn queste prime monete, Regling 1-4, al dritto \u00e8 raffigurata una testa femminile di stile arcaico con i capelli legati da un nastro e al rovescio una Nike alata state.\nLa legenda al dritto \u00e8 \u03a4\u0395\u03a1\u0399\u039d\u0391 per Regling 1-2, \u03a4\u0395\u03a1\u0395\u0399 per Regling 3 e \u03a4\u0395\u03a1\u0399\u039d\u0391\u0399\u039f\u039d per Regling 4. Il rovescio di Regling 1 ha la legenda \u0391\u039a\u0399\u039d, con scrittura retrograda.\nIn tutte le monete la lettera iota \u00e8 nella forma oppure .\nAccanto agli stateri sono coniate dracme e dioboli. Le dracme sono simili agli stateri e i dioboli si differenziano per il rovescio che presenta solo la legenda \u03a4\u0395\u03a1\u0395 in varie forme.\nII fase.\nUn secondo periodo \u00e8 denominato \"entwickelter Stil\" (dello stile evoluto) da Regling, ed \u00e8 da lui collocato negli anni 445-425. Anche la datazione di questa fase \u00e8 leggermente ribassata da autori successi, in questo caso al 440-425.\nNegli stateri al dritto \u00e8 raffigurata una testa femminile, interpretata anche in questo caso come la ninfa Terina.\nAl rovescio c'\u00e8 una Nike seduta, che tiene nella mano destra protesa in avanti una corona di alloro. Nella mano sinistra tiene a volte un caduceo. In alcune monete la Nike \u00e8 seduta su un'idria, in altre su uno sgabello e in altre ancora su un cippo. L'etnico \u00e8 ora scritto per esteso nella forma \u03a4\u0395\u03a1\u0399\u039d\u0391\u0399\u039f\u039d o \u03a4\u0395\u03a1\u0399\u039d\u0391\u0399\u03a9\u039d.\nAgli stateri sono associati trioboli, dioboli e oboli. In tutte queste frazioni al dritto \u00e8 raffigurata una testa di ninfa.\nNei trioboli il rovescio pu\u00f2 avere gli stessi tipi degli stateri oppure c'\u00e8 una figura femminile stante in atto di sacrificare presso un altare. Nel primo caso l'etnico \u00e8 \u03a4\u0395\u03a1, mentre nel secondo \u00e8 \u018eT.\nPer dioboli c'\u00e8 una sola variante: al dritto la testa di ninfa e al rovescio una Nike in volo e l'etnico \u00e8 \u03a4\u0395\u03a1\u0399 con scrittura retrograda. Negli oboli al rovescio c'\u00e8 solo la legenda, \u03a4\u0395 o \u018eT.\nIII fase.\nTra il 425 e il 420 \u00e8 coniato un gruppo stateri che recano al dritto la lettera \u03a6.\nQuesti stateri hanno solo due conii per il dritto (Regling R e S) cui sono associati diversi conii per il rovescio.\nIl primo conio di dritto, indicato con la lettere R da Regling, presenta una testa di ninfa volta a destra con l'etnico \u03a4\u0395\u03a1\u0399\u039d\u0391\u0399\u039f\u039d davanti. Nel secondo, indicato con la lettere S da Regling, manca l'etnico e la testa \u00e8 circondata da una corona di ulivo. In entrambi i conii dietro alla ninfa c'\u00e8 la lettera \u03a6.\nRegling ritiene che sia la firma dell'artista e chiama il periodo dell'\"artista \u03a6\".\nI rovesci vedono la Nike per lo pi\u00f9 seduta, o su un cippo o su un'idria. In genere anche al rovescio c'\u00e8 l'etnico nella forma \u03a4\u0395\u03a1\u0399\u039d\u0391\u0399\u039f\u039d o simile e la lettera \u03a6.\nIV fase.\nIl gruppo di stateri precedenti \u00e8 seguito da un gruppo di monete coniate tra il 420 e il 400 a.C.; le monete sono caratterizzate dalla frequente presenza della lettera greca \u03a0, in una forma arcaica, . Regling per questo motivo lo chiama periodo dell'\"artista \u03a0\".\nEsiste anche una moneta in cui un conio con la lettera \u03a0 del rovescio \u00e8 associato con uno con la lettera \u03a6 del dritto. La moneta \u00e8 catalogata come Regling 35, HN Italy 2595, ecc.\nIl gruppo \u00e8 costituito da stateri, dracme e frazioni.\nNegli stateri al dritto \u00e8 raffigurata una testa femminile. La \u03a0 \u00e8 per lo pi\u00f9 dietro la testa. L'etnico \u00e8 nella forma \u03a4\u0395\u03a1\u0399\u039d\u0391\u0399\u039f\u039d.\nAl rovescio c'\u00e8 la Nike, a volte stante e a vate seduta su un cippo. In un primo periodo la Nike ha un caduceo, poi ha uno scettro, che pu\u00f2 terminare in altro con un uccello o un frutto di melograno. Ci sono anche altre varianti. Holloway e Jenkins ne enumerano in tutto una trentina.\nNella dracma e nelle altre frazione al dritto c'\u00e8 sempre la testa femminile. Al rovescio nella dracma e nel triobolo la Nike \u00e8 seduta. Nel diobolo la Nike \u00e8 in volo e nell'obolo \u00e8 invece raffigurato un granchio e l'etnico \u00e8 riportato come \u03a4\u0395\u03a1\u0399 o \u03a4\u0395\u03a1.\nV fase.\nQuesta fase \u00e8 databile nel periodo 400-356. Le monete sono quelle catalogate su HN Italy da 2627 a 2632, su Holloway da 82 a 93 e su Regling da 76 a 84. Le monete coniate sono stateri, dracme e trioboli. Regling divide la fase in due denominate \"\"neuer Stil\" e \"der reiche Stil\"\".\nGli stateri al dritto presentano la testa della ninfa Terina e l'etnico nella forma \u03a4\u0395\u03a1\u0399\u039d\u0391\u0399\u03a9\u039d. Al rovescio c'\u00e8 una Nike seduta su un cippo che tiene in mano una patera o un piccolo uccello. In un conio si vede al rovescio un granchio.\nAgli stateri sono associati dracme e trioboli. Su tutti c'\u00e8 al dritto la testa della ninfa e al rovescio la Nike seduta.\nVI fase.\nNel periodo 350-300 sono coniati stateri, dracme, frazioni, in questo caso dioboli.\nI tipi sono i soliti con la testa di ninfa al dritto e la Nike seduta su un cippo al rovescio.\nVII fase.\nIntorno al 300 a.C. vengono coniate delle dracme e degli statere. Mentre la dracma presenta i tipi visti in precedenza, gli stateri presentano i tipi del \"Pegaso\", la tipica moneta di Corinto e imitata in molte parti del mondo greco: al dritto c'\u00e8 la testa di Atena con l'elmo corinzio e al rovescio \u00e8 inciso il Pegaso, che d\u00e0 il nome alla moneta. L'etnico in questo casa \u00e8 rappresentato dalle prime lettere della comunit\u00e0, TE, legate tra loro.\nBronzi.\nOltre alle monete d'argento fin qui esaminate, la comunit\u00e0 emise anche, tra il 350 e il 275 a.C., diverse monete in bronzo.\nUn primo gruppo ha al dritto una testa femminile associata al rovescio a varii tipi: un granchio, una lepre o un ippocampo.\nUn altro ha al dritto una maschera leonina e al rovescio una testa di Apollo. Un altro ancora alla testa di Apollo \u00e8 associato un Pegaso. Un ultimo gruppo presenta tipi simili all'argento, con una testa di Ninfa al dritto associata a una Nike seduta.\nRipostigli.\nThomson e al. (IGHC) riportano 28 ritrovamenti di ripostigli con monete di Terina."}
{"id": "4803313", "revid": "1543377", "url": "https://it.wikipedia.org/wiki?curid=4803313", "title": "Garmin-Sharp 2013", "text": "Questa voce raccoglie le informazioni riguardanti la Garmin-Sharp nelle competizioni ufficiali della stagione 2013.\nStagione.\nEssendo detentrice di una delle diciannove licenze World Tour assegnate dall'Unione Ciclistica Internazionale, la squadra di Jonathan Vaughters ebbe diritto di partecipare alle gare del calendario UCI World Tour 2013, oltre a quelle dei circuiti continentali UCI. Unico innesto nell'organico dei ciclisti, eccetto alcuni giovani australiani e statunitensi, fu quello del belga Nick Nuyens per le classiche, mentre lasciarono la squadra cinque atleti, tra cui Sep Vanmarcke (alla Blanco) e Heinrich Haussler (alla neonata IAM Cycling).\nIn stagione la squadra ottenne sette vittorie nel circuito mondiale: una tappa alla Parigi-Nizza con Andrew Talansky (che concluse secondo in graduatoria generale), una frazione e la classifica finale della Volta Ciclista a Catalunya con Daniel Martin, il successo nella Liegi-Bastogne-Liegi (una delle cinque classiche monumento) ancora con Daniel Martin, una tappa al Tour de Romandie e una al Giro d'Italia con Ram\u016bnas Navardauskas, una tappa al Tour de France ancora con Daniel Martin. In stagione arrivarono anche dieci successi dai circuiti continentali, tra i quali una tappa alla Quatre Jours de Dunkerque con Michel Kreder e una al Tour of California con Tyler Farrar.\nGrazie ai quattro successi ottenuti, tutti in gare World Tour, Daniel Martin si classific\u00f2 al sesto posto nella graduatoria mondiale individuale stagionale, totalizzando 432 punti; la Garmin-Sharp concluse invece all'ottavo posto nella classifica a squadre, con 855 punti.\nOrganico.\nOrganico da \"www.uciworldtour.com\".\nClassifiche UCI.\nUCI World Tour.\nPiazzamenti dei corridori della Garmin-Sharp nella classifica individuale dell'UCI World Tour 2013.\nNella graduatoria a squadre dell'UCI World Tour la Garmin-Sharp concluse in ottava posizione (su diciannove), totalizzando 855 punti."}
{"id": "4803315", "revid": "1543377", "url": "https://it.wikipedia.org/wiki?curid=4803315", "title": "Ol\u00e0 (detersivo)", "text": "Ol\u00e0 era un detersivo sintetico per lavare panni a mano, prodotto da Colgate-Palmolive.\nIl lancio del prodotto avvenne ad Anzio nel 1957, anche se era in commercio gi\u00e0 dal 1953. Per il detersivo Ol\u00e0 vennero realizzati dei filmati pubblicitari, trasmessi durante \"Carosello\", dapprima con Raimondo Vianello e Ugo Tognazzi, e in seguito dallo stesso Vianello con Gianni Agus. Il primo slogan usato recitava \u00abOl\u00e0 fa il bucato bianco, bianchissimo!\u00bb.\nNel decennio successivo venne realizzata anche una versione chiamata \"Ol\u00e0 Biologico\" del detersivo, i cui spot videro protagonista Enzo Tortora. Negli anni '70 il packaging della confezione viene modificato dall'agenzia di comunicazione e marketing Mark It Group, e da allora rester\u00e0 inalterato per vent'anni. Alla fine degli anni '70 il nome del detersivo venne modificato in \"Nuovo Ol\u00e0\".\nNel 2010 il filmato del 1958 con Vianello e Tognazzi \u00e8 stato inserito come spot d'apertura nel primo dei quattro DVD del cofanetto \"Carosello... e poi a letto\", pubblicato da Cecchi Gori."}
{"id": "4803319", "revid": "106299", "url": "https://it.wikipedia.org/wiki?curid=4803319", "title": "Milione (disambigua)", "text": ""}
{"id": "4803321", "revid": "767487", "url": "https://it.wikipedia.org/wiki?curid=4803321", "title": "Empire (film 1965)", "text": "Empire \u00e8 un film muto e in bianco e nero del 1965 diretto da Andy Warhol. Consiste in un unico metraggio rallentato di otto ore e cinque minuti dell'Empire State Building di New York.\nTrama.\nIl film inizia con un'inquadratura completamente bianca dalla quale emerge successivamente la figura dell'Empire State Building. Per 6 ore e mezza, i riflettori esterni della struttura rimangono accesi, mentre le illuminazioni interne si accendono e si spengono. Lungo l'ultima parte della pellicola, le luci esterne si spengono lasciando la struttura quasi completamente oscurata dal buio.\nProduzione.\nPer questo film, Warhol ha adoperato la tecnica del \"long take in extremis\" gi\u00e0 presente nel suo precedente \"Sleep\". \"Empire\" \u00e8 stato girato il 25 e 26 luglio 1964, fra le ore 20:06 e 2:42, dal quarantunesimo piano del Time-Life Building (sede della Rockefeller Foundation). La velocit\u00e0 di registrazione era di 24 fotogrammi al secondo, ma il film viene proiettato a 16: di conseguenza, sebbene sia stato girato in 6 ore e 36 minuti, il film dura 8 ore e 5 minuti quando viene riprodotto.\nIl proiezionista della pellicola fu Rob Trains, che mischi\u00f2, erroneamente, l'ordine e la velocit\u00e0 delle bobine durante la registrazione del filmato. Dopo aver ricevuto una recensione positiva da parte del \"New York Times\", Warhol apprezz\u00f2 l'\"errore\", e prosegu\u00ec la collaborazione con Trains per altre pellicole.\nLa pellicola venne diretta da Andy Warhol, mentre il cineasta Jonas Mekas fece da operatore. Durante tre cambi delle bobine, le riprese ricominciarono prima che le luci della stanza delle riprese venissero spente; ci\u00f2 permette di vedere, momentaneamente, i volti di Warhol e Mekas riflessi nella finestra di fronte alla cinepresa.\nDistribuzione.\nLa prima assoluta del film avvenne a New York il 6 marzo 1965.\nNel 2005, il film venne interamente proiettato su una facciata del Royal National Theatre di Londra. Lo stesso accadde il 4 dicembre del 2010 al Varsity Theater di Chapel Hill, nella Carolina del Nord. L'evento, che fu accompagnato da musica dal vivo, venne organizzato dall'Ackland Art Museum e l'Interdisciplinary Program in Cinema, entrambi appartenenti all'Universit\u00e0 della Carolina del Nord a Chapel Hill. \"Empire\" venne anche completamente riprodotto l'11 maggio del 2013 al Museo interattivo del Cinema di Milano.\nNon esistono versioni abbreviate della pellicola, e si presume che il film sia stato realizzato affinch\u00e9 sia impossibile vederlo per intero. Nonostante ci\u00f2, venne prodotta, in Italia, con la collaborazione dell'Andy Warhol Museum, una videocassetta contenente un estratto di soli sessanta minuti.\nAccoglienza.\nNel 2004, come riconoscimento per \"la significanza dei valori culturali, storici ed estetici\" della pellicola, \"Empire\" venne aggiunto al National Film Registry della Library of Congress.\nNel 2007, il sito internet \"Nerve\" piazz\u00f2 Empire nella classifica dei \"tredici migliori film interminabili di tutti i tempi.\""}
{"id": "4803330", "revid": "767487", "url": "https://it.wikipedia.org/wiki?curid=4803330", "title": "Gran Premio Palio del Recioto 2010", "text": "Il Gran Premio Palio del Recioto 2010, quarantanovesima edizione della corsa e valida come evento dell'UCI Europe Tour 2010 categoria 1.2U, si svolse il 6 aprile 2010 su un percorso di 133\u00a0km. Fu vinto dallo sloveno Bla\u017e Furdi che termin\u00f2 la gara in 3h21'06\", alla media di 39,68\u00a0km/h."}
{"id": "4803334", "revid": "771611", "url": "https://it.wikipedia.org/wiki?curid=4803334", "title": "Lulea HF", "text": ""}
{"id": "4803335", "revid": "713168", "url": "https://it.wikipedia.org/wiki?curid=4803335", "title": "Ambasciatore d'Austria nel Regno Unito", "text": "L'ambasciatore d'Austria nel Regno Unito \u00e8 la maggiore carica diplomatica rappresentativa dell'Austria nel Regno Unito e capo della missione diplomatica a Londra.\nStoria.\nRapporti diplomatici si sono intrattenuti tra Austria (e pi\u00f9 propriamente tra i territori della monarchia asburgica) e Inghilterra a partire dal XVI secolo. Il Sacro Romano Impero, all'epoca di Carlo V, copriva un'estensione che spaziava dalla Germania all'Italia, sino alla Spagna, alle colonie americane ed ai Paesi Bassi, geograficamente molto vicini all'Inghilterra e per questo motivo di continui conflitti.\nDurante il XVII secolo l'Inghilterra fu spesso contro l'Austria in supporto alle forze protestanti in Germania e quindi fu solo dal 1701 che i due paesi iniziarono a collaborare in vista della guerra contro la Francia. Nella guerra di Successione austriaca (1740-1748), tuttavia, la Gran Bretagna sostenne l'Austria contro il Prussia, cos\u00ec come nel 1756 nel corso della guerra dei Sette anni. Dal 1756 e fino a dopo il 1914, i due paesi rimasero nuovamente sostanzialmente ostili.\nDal 1816 all'ambasciatore Paolo III Antonio Esterh\u00e1zy di Galantha venne affittata \"Chandos House\" (Queen Anne Street, Nr. 2) come sede ufficiale per l'ambasciata austriaca, ove rimase sino al 1866 quando l'ambasciatore Rudolf Apponyi von Nagy-Appony decise di spostare l'ambasciata al n. 18 di Belgrave Square. Nel 1892 l'ambasciatore Franz Deym von Striteu acquist\u00f2 definitivamente lo stabile come propriet\u00e0 della corona austro-ungarica."}
{"id": "4803336", "revid": "117576379", "url": "https://it.wikipedia.org/wiki?curid=4803336", "title": "Arnold de Vos", "text": "Biografia.\nLaureatosi in lingue e letterature neerlandesi e italiane all'Universit\u00e0 di Leiden nel 1968, gi\u00e0 l'anno prima aveva cominciato l'attivit\u00e0 letteraria pubblicando il suo primo libro di poesie e traducendo in neerlandese \"Il Sempione strizza l'occhio al Frejus\" di Elio Vittorini. Poco dopo il conseguimento del suo titolo accademico, si trasfer\u00ec a Roma dove fu in contatto con numerosi intellettuali come Elsa Morante, Dacia Maraini e Giuseppe Ungaretti. Con le sue \"Poesie del deficit\" (Edigam, 1980) vinse il piccolo premio Strega del 1979 e il premio Taormina del 1980.\nAltre pubblicazioni degne di nota sono: \"Il portico\" (Gazebo, 1985), \"Responso\" (premio Sikania, 1990), \"Paradiso e destino o La perla insonne delle pudende\" (Sciascia, 2000; premio Citt\u00e0 del Pittore Guastaferro con Peter Russell), \"Merore o Un amore senza impiego\" (Cosmo Iannone, 2005), \"Vertigo\" (Venezia, 2006). Nel 2007 \u00e8 uscito a New York la raccolta di versi \"Il nudo \u00e8 il tuo abito talare\", con prefazione di Mia Lecomte. \nSi occup\u00f2 anche di archeologia e insieme alla moglie Mariette scrisse tre testi sull'arte di Pompei. Era dichiaratamente omosessuale (pur rimanendo legato alla consorte) e nelle sue opere descrisse spesso la sensualit\u00e0 omoerotica.\nVisse dividendosi tra Roma, Tunisi, Trento e Selva di Grigno in Valsugana."}
{"id": "4803346", "revid": "1543377", "url": "https://it.wikipedia.org/wiki?curid=4803346", "title": "Felix Hormuth", "text": "Il Minor Planet Center gli accredita la scoperta di quarantanove asteroidi, effettuate tra il 2003 e il 2009.\nGli \u00e8 stato dedicato l'asteroide 10660 Felixhormuth."}
{"id": "4803348", "revid": "97488", "url": "https://it.wikipedia.org/wiki?curid=4803348", "title": "Merry England", "text": "La Merry England o Merry Old England (che significa l'\"Allegra Inghilterra\" o l'\"Allegra Vecchia Inghilterra\" scritti a volte anche in modo pi\u00f9 arcaico: Merrie England e Merrie Olde England) \u00e8 uno stereotipo della cultura anglosassone, una concezione utopica della societ\u00e0, basata su una visione idilliaca dell'Inghilterra del passato, quella tra la fine del Medioevo e la Rivoluzione Industriale, in particolare quella dell'Et\u00e0 Elisabettiana. Le connotazioni positive di questa \"Vecchia Inghilterra\" rivelano una forte nostalgia verso aspetti che sono andati perduti nel mondo moderno, in particolare il rapporto pi\u00f9 stretto che una societ\u00e0 agro-pastorale aveva verso la natura, rispetto ad una societ\u00e0 industriale.\nQuesta visione della \"Merry England\" non \u00e8 del tutto coerente, bens\u00ec pu\u00f2 essere definita una \"Inghilterra ricreata\", idealizzata, che lo studioso del Folklore dell'Universit\u00e0 di Oxford Roy Judge descrive come \"Un mondo che non \u00e8 mai esistito, un paesaggio visionario e mitico, dove \u00e8 difficile rintracciare lineamenti storici reali\"\nLo storico Ronald Hutton per\u00f2 in parte smentisce questa visione del tutto irrealistica, sottolineando al contrario come essa rifletta degli aspetti storici realmente presenti nel folklore: \"... il lavoro di Hutton conferma che la Britannia era un luogo pi\u00f9 allegro prima che i Puritani arrivassero con i loro cappelli neri e il loro odio verso il divertimento. Un tempo si danzava davvero attorno al Palo di Maggio, e poi festeggiavano tutto il giorno, bevendo birra durante tutta la notte... questa \"allegria\" era incoraggiata dalla Chiesa, soprattutto a partire dal tardo periodo medioevale. Questo perch\u00e9 la Chiesa aveva capito che questi festeggiamenti potevano essere una sorgente di fondi -i profitti dei bar venivano spesi per il mantenimento delle chiese- ed inoltre perch\u00e9 contribuiva a mantenere unita la comunit\u00e0."}
{"id": "4803351", "revid": "228587", "url": "https://it.wikipedia.org/wiki?curid=4803351", "title": "Quarterback titolari dei Cincinnati Bengals", "text": "Questi quarterback sono partiti come titolari per i Cincinnati Bengals della National Football League. Sono inseriti in ordine di data a partire dalla prima partenza come titolari nei Bengals.\nQuarterback titolari.\nLista di tutti i quarterback titolari dei Cincinnati Bengals. Il numero tra parentesi indica il numero di gare da titolare giocate nella stagione:"}
{"id": "4803357", "revid": "400518", "url": "https://it.wikipedia.org/wiki?curid=4803357", "title": "Aeroporto Internazionale di Dallas - Fort Worth", "text": ""}
{"id": "4803367", "revid": "287204", "url": "https://it.wikipedia.org/wiki?curid=4803367", "title": "152319 Pynchon", "text": "152319 Pynchon \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a 2,5612055\u00a0UA e da un'eccentricit\u00e0 di 0,1109223, inclinata di 9,56936\u00b0 rispetto all'eclittica.\nL'asteroide \u00e8 dedicato allo scrittore statunitense Thomas Pynchon."}
{"id": "4803371", "revid": "729019", "url": "https://it.wikipedia.org/wiki?curid=4803371", "title": "Meliton Kantaria", "text": "Eroe dell'Unione Sovietica e sergente dell'Armata Rossa venne riconosciuto ufficialmente come il soldato sovietico che, insieme al sergente Michail Egorov, innalz\u00f2 per primo, durante la battaglia di Berlino, la bandiera rossa dell'URSS con falce e martello sul tetto del palazzo del Reichstag alle ore 22:50 del 30 aprile 1945\nBiografia.\nNato in una famiglia contadina a Jvari, una piccola citt\u00e0 della Georgia, lavor\u00f2 in diversi \"kolchoz\" prima di arruolarsi nell'Armata Rossa nel 1940 all'inizio della seconda guerra mondiale. Durante la Grande Guerra Patriottica, combatt\u00e9 nel reparto ricognizione del 756\u00ba Reggimento fucilieri della 150\u00aa Divisione fucilieri, appartenente alla 3\u00aa Armata d'assalto sovietica che, dopo alcuni anni di aspre e cruente campagne nei settori settentrionale e centrale del fronte, venne assegnata nel 1944 al 1\u00b0 Fronte Bielorusso che avanzava lungo la direttrice strategica Varsavia-Berlino.\nDurante la decisiva battaglia di Berlino, la 3\u00aa Armata d'assalto, sempre assegnata al 1\u00b0 Fronte Bielorusso del maresciallo Georgij \u017dukov, raggiunse per prima la periferia settentrionale della capitale tedesca e inizi\u00f2 ad avanzare nell'area urbanizzata superando l'accanita resistenza nemica. La 150\u00aa Divisione fucilieri si trov\u00f2 impegnata nel settore cruciale del campo di battaglia e arriv\u00f2 nei pressi del palazzo del Reichstag, designato dal comando sovietico come obiettivo pi\u00f9 importante e luogo simbolico della vittoria. Il 756\u00ba Reggimento nella giornata del 30 aprile 1945 attacc\u00f2 direttamente il Reichstag e ricevette una delle famose bandiere rosse della Vittoria che avrebbero dovuto essere innalzate sul palazzo; considerato soldato esperto e determinato, Meliton Kantaria, insieme al sergente Michail Egorov ricevette la bandiera N. 5 e venne designato a far parte della squadra del 756\u00ba Reggimento incaricata di compiere questa cruciale missione.\nI combattimenti per la conquista del Reichstag furono accaniti e prolungati; i primi tre attacchi vennero respinti e solo al quarto attacco i soldati sovietici riuscirono a fare irruzione dentro il palazzo e ingaggiare una furiosa battaglia con la guarnigione tedesca asserragliata nei piani superiori e nel seminterrato. Secondo le relazioni sovietiche, Kantaria e Egorov effettuarono un primo tentativo nel pomeriggio del 30 aprile di raggiungere il tetto e innalzare la bandiera ma, dopo essere arrivati alla scalinata centrale e aver esposto il vessillo dal secondo piano, vennero fermati dai tedeschi e non poterono salire pi\u00f9 in alto.\nIl secondo assalto, sferrato in tarda serata, ebbe finalmente successo; il colonnello Zin\u010denko e il capitano Neustroev si recarono di persona al primo piano del Reichstag e convocarono Kantaria e Egorov spronandoli a fare un altro tentativo prima della notte per \"andare lass\u00f9 e alzare la bandiera\" in tempo per la festa del 1\u00ba maggio. I due sergenti esploratori entrarono in azione portando la bandiera N. 5, mentre gli altri soldati sovietici del tenente Aleksej Berest tenevano impegnata la guarnigione tedesca. Kantaria e Egorov questa volta riuscirono a trovare una via di accesso secondaria, salirono sul tetto attraverso una scalata esterna posteriore e alle ore 22:50 del 30 aprile innalzarono la bandiera della Vittoria in cima al palazzo del Reichstag, mentre pi\u00f9 in basso ancora continuavano i combattimenti.\nLa ricostruzione ufficiale sovietica assegn\u00f2 quindi il merito dell'impresa a Meliton Kantaria e Michail Egorov; sembra tuttavia che in precedenza anche altri sovietici avessero innalzato vessilli rossi sul palazzo; le ricostruzioni sono abbastanza confuse ma sembra che i primi siano stati realmente la squadra del tenente Makov e del soldato Minin, e la squadra del soldato Sirochin. Sulla base di un decreto del Soviet Supremo dell'Unione Sovietica del 8 maggio 1946, Meliton Kantaria ricevette il titolo di Eroe dell'Unione Sovietica, l'onorificenza al valore pi\u00f9 importante; i due sergenti divennero famosi in tutto il mondo come simboli della vittoria sovietica nella seconda guerra mondiale.\nDopo essere stato smobilitato nel 1946, Kantaria fece ritorno in patria e in un primo tempo lavor\u00f2 in una fattoria collettiva, dedicandosi al piccolo commercio. Si trasfer\u00ec a Sukhumi, nella Repubblica socialista autonoma dell'Abcasia, divenne direttore di un negozio e nel 1947 entr\u00f2 a far parte del PCUS; venne anche eletto al Soviet Supremo della Repubblica socialista autonoma dell'Abcasia.\nSembra che Meliton Kantaria avesse un carattere determinato e risoluto ma che non amasse rievocare il suo passato di guerra e la sua impresa del Reichstag. Nel 1965 tuttavia sfil\u00f2 con la bandiera della vittoria insieme a Michail Egorov e a Konstantin Samsonov (comandante del I battaglione del 380\u00ba Reggimento durante la battaglia di Berlino) alla cerimonia di Mosca per la ricorenza dei venti anni dalla vittoria. Port\u00f2 lo stendardo anche alla parata per il 1\u00ba maggio 1970.\nDopo la dissoluzione dell'Unione Sovietica, venne coinvolto nella guerra tra Georgia e Abcasia, e fu costretto ad abbandonare insieme alla famiglia la sua residenza di Ochamchire e partire per Tbilisi, e poi nel 1993 per Mosca. Con l'aiuto di un comitato di veterani, era riuscito a ottenere per la sua famiglia numerosa un piccolo monolocale temporaneo alla periferia della capitale. Mor\u00ec il 26 dicembre 1993, su un treno in rotta per Mosca, dove viaggiava per ottenere lo status di rifugiato. Il certificato di morte venne rilasciato dall'Ospedale Clinico n. 64 della capitale russa. A causa delle ostilit\u00e0 non pot\u00e9 essere seppellito nel cimitero di famiglia in Abcasia.\nMeliton Kantaria, protagonista di uno degli episodi pi\u00f9 famosi della seconda guerra mondiale, era stato anche cittadino onorario della citt\u00e0 di Berlino dall'8 maggio 1965 al 29 settembre 1992."}
{"id": "4803372", "revid": "63348645", "url": "https://it.wikipedia.org/wiki?curid=4803372", "title": "Tegnone", "text": ""}
{"id": "4803373", "revid": "144796", "url": "https://it.wikipedia.org/wiki?curid=4803373", "title": "Albert von Mensdorff-Pouilly-Dietrichstein", "text": "Biografia.\nNacque a Lemberg (oggi Leopoli) il 5 settembre 1861, figlio secondogenito del generale e politico austro-ungarico Alexander von Mensdorff-Pouilly, principe Dietrichstein von Nicolsburg, e di sua moglie Alexandrine, figlia ed erede del principe di Dietrichstein. Per parte di padre era imparentato con la famiglia reale inglese. La sua famiglia d'origine era originaria della Lorena, in Francia, dalla quale si era allontanata durante la Rivoluzione francese nel 1790.\nIl conte von Mensdorff-Pouilly-Dietrichstein entr\u00f2 nel servizio diplomatico austriaco nel 1884 quando divenne attach\u00e9 all'ambasceria di Parigi e poi trasferito a quella di Londra nel 1889. I suoi legami di famiglia con la corte britannica, derivati dal matrimonio di suo nonno il conte Emmanuel von Mensdorff-Pouilly con la zia della Regina Vittoria, la principessa Sofia di Sassonia-Coburgo-Saalfeld, nonch\u00e9 l'amicizia che suo padre strinse col marito della sovrana inglese, il principe consorte Alberto di Sassonia-Coburgo-Gotha, lo resero sempre favorito e bene accolto in quella nazione. Il 6 maggio 1904 present\u00f2 le proprie credenziali come ambasciatore austro-ungarico presso la corte di St. James, promozione alla quale egli era stato chiamato su espressa raccomandazione del suo secondo cugino, il re Edoardo VII. \nConsiderato un diplomatico popolare e di successo presso l'aristocrazia e la societ\u00e0 londinese, la sua amicizia col re Edoardo VII ed il suo successore Giorgio V gli garantirono sempre una posizione senza rivali alla corte londinese rispetto a molti altri diplomatici di peso e questo indubbiamente giov\u00f2 alle relazioni con l'Austria-Ungheria sino a prima della Grande Guerra. Ad ogni modo, questa anglofilia gli port\u00f2 delle inimicizie in certi circoli di Vienna, oltre alle critiche personali dell'arciduca Francesco Ferdinando. Nei negoziati critici durante la Crisi di luglio del 1914, egli appoggi\u00f2 il tentativo di massima mediazione anche se la corrispondenza d'epoca dimostra come egli venisse volutamente non informato di tutte le relazioni in campo tra i due paesi. Il Regno Unito dichiar\u00f2 guerra all'Austria-Ungheria il 12 agosto 1914 e pertanto il conte di Mensdorff-Pouilly-Dietrichstein venne costretto a lasciare Londra. \nDurante la Prima guerra mondiale, Mensdorff-Pouilly venne incaricato di diverse missioni diplomatiche dirette a restaurare la pace, la pi\u00f9 famosa delle quali fu indubbiamente l'incontro col generale Jan Smuts a Ginevra nel dicembre del 1917. Ad ogni modo questi negoziati si dimostrarono infruttuosi come quelli condotti con la Triplice Intesa durante gli ultimi giorni della monarchia asburgica. \nNel 1917, Mensdorff-Pouilly venne nominato Senatore nella \"Herrenhaus\" austriaca e l'anno successivo era tra i favoriti a corte per succedere al conte Ottokar Czernin come ministro degli esteri, ma venne giudicato troppo anglofilo da Berlino che guidava la Triplice alleanza.\nCol crollo della potenza austro-ungarica, si ritir\u00f2 definitivamente dal servizio attivo nel 1919, ma venne successivamente richiamato dalla Repubblica d'Austria nel 1920 come suo rappresentante alla Lega delle Nazioni. Con questa facolt\u00e0 egli negozi\u00f2 i Protocolli di Ginevra del 1922 che consentirono una pi\u00f9 rapida ripresa economica e finanziaria dell'Austria dopo la guerra. \nIl conte von Mensdorff-Pouilly-Dietrichstein mor\u00ec a Vienna il 15 giugno 1945."}
{"id": "4803374", "revid": "63348695", "url": "https://it.wikipedia.org/wiki?curid=4803374", "title": "Generic Access Network", "text": ""}
{"id": "4803377", "revid": "1543377", "url": "https://it.wikipedia.org/wiki?curid=4803377", "title": "Alleanza franco-persiana", "text": "L'alleanza franco-persiana venne stipulata, per un breve periodo, durante il Primo Impero di Napoleone e Fath Ali Shah, contro l'Impero di Russia ed il Regno Unito, tra il 1807 e il 1809. Era parte di un grande progetto napoleonico che prevedeva di attraversare il Medio Oriente per attaccare l'India britannica. L'alleanza si sciolse quando la Francia si alle\u00f2 con la Russia e ritorn\u00f2 alle campagne europee.\nScenario.\nGrazie al tradizionale rapporto di amicizia della Francia con l'Impero ottomano, formalizzato con un trattato di lunga alleanza, il rapporto della Francia con la Persia era ai minimi termini da lungo tempo. Invece, si era sviluppata un'alleanza asburgo-persiana nel corso del XVI secolo, e quando le ambasciate persiane si recarono in Europa nel 1599-1602 e nel 1609-1615, evitarono accuratamente di visitare la Francia\nPrimi approcci.\nSuccessivamente comunque, la Francia instaur\u00f2 relazioni con la Persia e firm\u00f2 dei trattati nel 1708 e nel 1715, a seguito di una ambasciata a Luigi XIV, ma queste relazioni cessarono nel 1722 con la caduta della dinastia dei Safavidi e l'invasione della Persia da parte degli afgani.\nAlcuni tentativi di riallacciare le relazioni vennero fatti dopo la Rivoluzione francese, dato che la Francia era in conflitto con la Russia ed era alla ricerca di un alleato. Nel 1796, due scienziati, Jean-Guillaume Brugui\u00e8re e Guillaume-Antoine Olivier, vennero inviati in Persia dal Direttorio, ma non riuscirono a formalizzare un accordo.\nBen presto per\u00f2, con l'avvento di Napoleone, la Francia adott\u00f2 una politica di forte espansione nel Mediterraneo e nel Vicino Oriente. Dopo il Trattato di Campoformio del 1797, la Francia acquis\u00ec possedimenti nel Mediterraneo come le isole Ionie nonch\u00e9 alcune ex basi della Repubblica di Venezia sulle coste dell'Albania e della Grecia geograficamente vicine al Medio-Oriente.\nNapoleone Bonaparte lanci\u00f2 la campagna d'Egitto nel 1798 combattendo contro l'Impero ottomano per affermare una presenza francese in Medio Oriente, con il sogno segreto di creare un collegamento con un nemico musulmano degli inglesi in India, Tippu Sahib Napoleone assicur\u00f2 il Direttorio che \"non appena avesse conquistato l'Egitto, avrebbe stabilito rapporti con i principi indiani e, insieme ad essi, avrebbe attaccato gli inglesi nei loro possedimenti\". Secondo un rapporto di Talleyrand del 13 febbraio 1798: \"Dopo aver occupato e fortificato l'Egitto, invieremo una forza di uomini da Suez all'India, per unirci alle forze di Tipu-Sahib e scacciare gli inglesi.\"\nNapoleone venne, in un primo tempo, sconfitto da ottomani e britannici all'assedio di San Giovanni d'Acri nel 1799, e alla Battaglia di Abukir nel 1801, ma dal 1802 i francesi conquistarono il Medio Oriente.\nAl fine di rafforzare il confine occidentale dell'India britannica, il diplomatico John Malcolm venne inviato in Persia per firmare il trattato anglo-persiano del 1801. Il trattato offriva supporto inglese contro la Russia e vantaggi commerciali, e prevedeva esplicitamente aiuti contro l'intervento francese in Persia:\nBen presto, tuttavia, dal 1803, Napoleone fece di tutto per cercare di convincere l'Impero Ottomano a combattere contro la Russia nei Balcani e ad unirsi alla sua coalizione anti-russa. Napoleone invi\u00f2 il generale Horace S\u00e9bastiani come suo inviato straordinario, promettendo il suo aiuto per il recupero dei territori perduti.\nNel febbraio 1806, a seguito della notevole vittoria di Napoleone, nel dicembre 1805, alla Battaglia di Austerlitz e al conseguente smembramento dell'Impero asburgico, Selim III riconobbe formalmente Napoleone come imperatore, optando per un'alleanza franco-ottomana \"nostro alleato sincero e naturale, e quindi per la guerra contro la Russia e il Regno Unito\".\nAlleanza persiana.\nMotivazioni di Napoleone.\nNel suo grande disegno di raggiungere l'India, la mossa seguente era, per Napoleone, lo sviluppo di un'alleanza con l'Impero persiano. Agli inizi del 1805, invi\u00f2 uno dei suoi ufficiali, Am\u00e9d\u00e9e Jaubert, in missione in Persia. Egli sarebbe ritornato in Francia nell'ottobre del 1806.\nMotivazioni della Persia.\nDall'altra parte, lo Sci\u00e0 di Persia aveva bisogno di aiuto contro la minaccia russa ai suoi confini settentrionali, visto che la Russia si era annessa la Georgia nel 1801. Dopo la morte di Giorgio XII di Georgia. Il generale Tsitsianov occup\u00f2 la Georgia contro le rivendicazioni persiane e ottomane, e attacc\u00f2 Erevan nel 1804, innescando una guerra russo-persiana e ben presto una guerra russo-turca nel 1806.\nIl Regno Unito, alleato della Russia, aveva temporeggiato senza assumere una chiara dimostrazione di sostegno. Lo sci\u00e0 decise pertanto di prendere in considerazione le offerte francesi, inviando una lettera, per mezzo dell'ambasciatore Mirza Mohammed Reza-Qazvini (Mirza Riza), alla corte di Napoleone, allora a Tilsit nella parte orientale della Germania. Nelle sue istruzioni all'ambasciatore lo Sci\u00e0 spiegava:\nLo sci\u00e0 chiaramente considerava di aiutare la Francia durante l'invasione dell'India:\nLo Sci\u00e0, per\u00f2, neg\u00f2 la possibilit\u00e0 di fornire un porto ai francesi \"sulla via per Hindustan\".\nAlleanza e missione militare.\nDopo la visita dell'inviato persiano Mirza Mohammed Reza-Qazvini a Napoleone, il Trattato di Finckenstein formalizz\u00f2 l'alleanza il 4 maggio 1807. In esso la Francia avrebbe aiutato la Persia a riprendersi la Georgia, promettendo di agire in modo che la Russia avesse reso il territorio. In cambio, la Persia prometteva di combattere il Regno Unito consentendo alla Francia di attraversare il territorio persiano per raggiungere l'India.\nVenne inviata anche una missione militare con a capo il generale Antoine Gardanne, al fine di contribuire a modernizzare l'esercito persiano e a tracciare un percorso per l'invasione dell'India. Gardanne aveva anche la missione di coordinare gli sforzi ottomani e persiani contro la Russia. La missione di Gardanne era costituita da 70 ufficiali e sottufficiali e inizi\u00f2 a lavorare per modernizzare l'esercito persiano secondo i canoni europei. La missione giunse il 4 dicembre 1807.\nI capitani di fanteria Lamy e Verdier delinearono \"Nezame Jadid\" (il \"nuovo esercito\") che operava sotto il comando del principe Abbas Mirza. Questo esercito modernizzato, sconfisse con successo un attacco dell'esercito russo alla citt\u00e0 strategica di Erevan il 29 novembre 1808, mostrando l'efficacia del lavoro dei consiglieri militari francesi. I luogotenenti di artiglieria Charles Nicolas Fabvier e Reboul vennero inviati da Gardanne a Ispahan allo scopo di impiantare una fabbrica di cannoni per l'artiglieria persiana, completa di fonderie, torni, macchinari e strumenti. Nonostante le difficolt\u00e0, entro il dicembre 1808, riuscirono a produrre 20 cannoni in stile europeo, che vennero trasportati a Teheran.\nIl diplomatico del XIX secolo, Sir Justin Sheil, comment\u00f2 positivamente il contributo francese alla modernizzazione dell'esercito persiano:\nL'ambasciata di Gardanne in Persia perse subito uno dei motivi principali della sua spedizione originale. In un rovesciamento finale, Napoleone vinse finalmente sulla Russia alla battaglia di Friedland nel luglio 1807, e la Francia e la Russia divennero alleate al Trattato di Tilsit. Il generale Gardanne arriv\u00f2 a Teheran in Persia dopo il trattato di Tilsit, nel dicembre 1807.\nNapoleone tuttavia volle continuare a promuovere l'alleanza franco-persiana, al fine di perseguire il suo piano di invadere l'India. A tal fine, progett\u00f2 di nominare suo fratello Luciano Bonaparte come suo rappresentante a Teheran. Napoleone pianific\u00f2 ancora di invadere l'India britannica, questa volta con l'aiuto russo.\nL'ambasciatore persiano Askar Khan Afshar venne inviato a Parigi, dove giunse il 20 luglio 1808 e riusc\u00ec ad incontrare Napoleone il 4 settembre.\nLa Persia, peraltro, aveva perso la maggiore motivazione per l'alleanza, la riconquista della Georgia e dell'Azerbaigian dalla Russia, argomento che non era nemmeno stato affrontato al trattato di Tilsit.\nL'alleanza franco-persiana perse cos\u00ec la sua motivazione principale, visto che la Francia e la Russia erano ora alleate. Lo Sci\u00e0 di Persia si rivolse nuovamente agli inglesi per i consulenti militari. Ad oriente, un trattato di mutua difesa venne firmato tra l'India britannica e lo Shah Shuja Al-Mulk dell'Afghanistan il 17 giugno 1809, per resistere meglio alla minaccia franco-persiana, ma da quel momento la Persia aveva gi\u00e0 denunciato la sua alleanza con la Francia.\nRitorno all'alleanza britannica.\nDopo la fallita missione di John Malcolm del 1808, che pot\u00e9 negoziare soltanto con il governatore della provincia di Fars, Sir Harford Jones, nel 1809, si adoper\u00f2 per firmare un trattato preliminare con la Persia ed il generale Gardanne torn\u00f2 in Francia. In un'altra missione, nel 1810, Malcolm port\u00f2 una numerosa missione di ufficiali, uno dei quali, Lindsay Bethune, sarebbe diventato comandante in capo dell'esercito persiano per diversi anni. Nel 1809-1810, lo Shah invi\u00f2 l'ambasciatore Haji Mirza Abul Hasan Khan alla corte di Londra, immortalato come Hajji Baba dal diplomatico James Morier. Secondo Sir Justin Sheil:\nEpilogo.\nL'alleanza tra la Francia e l'Impero Ottomano fu mantenuta, e un accordo di pace venne mediato tra la Russia e gli Ottomani, ma i territori di questi ultimi, dei quali era stata promessa la restituzione (Moldavia e Valacchia) attraverso il Trattato di Tilsit, non furono mai restituiti, anche se gli stessi ottomani avevano rispettato la loro parte dell'accordo spostando le loro truppe a sud del Danubio.\nNel frattempo infuriava una guerra russo-persiana, nonostante gli sforzi di Francia e Russia per cercare di raggiungere un accordo tra la Russia e la Persia. Nel 1812 la Persia dovette subire una grave sconfitta contro la Russia nella Battaglia di Aslandoz, costringendo lo Sci\u00e0 a negoziare il Trattato di Gulistan, il 12 ottobre 1813.\nNel 1812, attraverso il Trattato di Bucarest, l'Impero Ottomano e la Russia concordarono una pace, dato che la Russia era ansiosa di liberare il fronte meridionale in previsione dell'invasione della Russia da parte di Napoleone, con la Russia che manteneva la Bessarabia e gli Ottomani che riconquistavano la Valacchia e la Moldavia.\nDopo la caduta di Napoleone, un ufficiale francese di nome Jean-Fran\u00e7ois Allard, rese visita a Abbas Mirza per proporgli i suoi servigi. Gli fu promesso il grado di colonnello, ma non ricevette mai le truppe corrispondenti al suo grado. Nel 1820, Allard lasci\u00f2 la Persia per recarsi in Punjab dove gioc\u00f2 un importante ruolo.\nDopo un lungo periodo di scambi tra la Persia e il Regno Unito, le relazioni diplomatiche con la Francia ripresero nel 1839 a seguito di una controversia tra gli inglesi e la Persia nella citt\u00e0 afgana di Herat. Il regno Unito avrebbe eliminato le sue missioni diplomatiche e militari dalla Persia, occupato l'isola di Khark e attaccato Bushehr. Mohammad Shah Qajar a sua volta, avrebbe ripreso le relazioni diplomatiche con la Francia, e inviato una missione diplomatica a Luigi Filippo sotto Mirza Hossein Khan per ottenere aiuto militare. In risposta, venne inviato un gruppo di ufficiali francesi in Persia al seguito dell'ambasciatore\nNel 1857, durante la guerra anglo-persiana (1856\u20131857), venne inviato a Napoleone III un ambasciatore di nome Ferouk Khan, che espresse il suo rammarico per il conflitto. I negoziati portarono, nel marzo 1857, al Trattato di Parigi, che pose fine alla guerra anglo-persiana."}
{"id": "4803378", "revid": "30610", "url": "https://it.wikipedia.org/wiki?curid=4803378", "title": "Giorno dopo giorno (Quasimodo)", "text": "Giorno dopo giorno edito per Mondadori nella Collana \"I poeti dello \u201cSpecchio\u201d\" nel febbraio del 1947 con introduzione di Carlo Bo.\nLa stessa raccolta era stata pubblicata nel 1946 da Giancarlo Vigorelli, con due poesie di meno, con il titolo \"Con il piede straniero sopra il cuore\"."}
{"id": "4803379", "revid": "287204", "url": "https://it.wikipedia.org/wiki?curid=4803379", "title": "Campo de Cahuenga", "text": "Il Campo de Cahuenga, posto vicino allo storico Passo Cahuenga dove oggi sorge il quartiere di Studio City a Los Angeles in California, era un edificio in stile Adobe all'interno del Rancho Cahuenga.\nVi venne firmato nel 1847 il Trattato di Cahuenga tra il colonnello John Charles Fr\u00e9mont ed il generale Andr\u00e9s Pico ponendo cos\u00ec fine alle ostilit\u00e0 in California tra il Messico e gli Stati Uniti.\nIl seguente Trattato di Guadalupe Hidalgo del 1848 mise formalmente fine alla Guerra messicano-statunitense.\nDal 1858 al 1861 \"Campo de Cahuenga\" divenne una stazione di posta.\nLa struttura originale venne demolita nel 900. Tuttavia la citt\u00e0 di Los Angeles raccolse i fondi e compr\u00f2 il terreno su cui sorgeva la propriet\u00e0, costru\u00ec poi a fianco ai resti una replica dell'edificio.\nIl \"Campo de Cahuenga\" \u00e8 dichiarato National Register of Historic Places, California Historical Landmark e si trova al 3919 Lankershim Blvd., Studio City, California."}
{"id": "4803380", "revid": "599013", "url": "https://it.wikipedia.org/wiki?curid=4803380", "title": "Akili Smith", "text": "Carriera professionistica.\nSmith fu scelto come terzo assoluto nel Draft 1999 dai Cincinnati Bengals, il terzo quarterback nelle prime tre scelte, dopo Tim Couch e Donovan McNabb. Smith salt\u00f2 buona parte del training camp 1999 per una disputa contrattuale. Malgrado l'aver mostrato dell'atletismo nelle sue prime uscite, non riusc\u00ec mai ad imporsi nella squadra. Durante i suoi quattro anni con i Bengals, disput\u00f2 solamente 17 gare come titolare, lanciando 5 touchdown a fronte di 13 intercetti, finendo per essere svincolato dopo la stagione 2002, dopo avere passato in panchina la maggior parte delle due stagioni precedenti. Successivamente fece parte dei roster di Green Bay Packers e Tampa Bay Buccaneers senza mai scendere in campo, giocando anche quattro gare coi i Frankfurt Galaxy della NFL Europa. Disput\u00f2 l'inizio della stagione 2007 con i Calgary Stampeders della CFL, venendo svincolato nel mese di ottobre. Nel 2008, ESPN lo ha nominato la 42\u00aa peggiore scelta nel draft di tutti i tempi."}
{"id": "4803387", "revid": "1782831", "url": "https://it.wikipedia.org/wiki?curid=4803387", "title": "Episodi di Banshee - La citt\u00e0 del male (seconda stagione)", "text": "La seconda stagione della serie televisiva Banshee - La citt\u00e0 del male (\"Banshee\"), composta da 10 episodi, \u00e8 stata trasmessa sul canale statunitense Cinemax dal 10 gennaio al 14 marzo 2014.\nIn Italia, la stagione \u00e8 andata in onda in prima visione sul canale satellitare Sky Atlantic dal 17 aprile al 19 giugno 2015.\nA partire da questa stagione entra nel cast principale Anthony Ruivivar. Al termine di questa stagione escono dal cast principale Demetrius Grosse, Anthony Ruivivar e Ben Cross.\nPesci piccoli.\nTrama.\nLucas \u00e8 consapevole che Rabbit potrebbe non essere morto, ha incubi in cui il criminale torna da lui e si sveglia; in realt\u00e0 \u00e8 solo Carrie, che gli confida che Gordon non le lascia vedere i figli e gli consiglia di scomparire prima dell'imminente processo. Rebecca ha scoperto di aver accidentalmente ucciso il sindaco nell'esplosione del cantiere edile e, presa dal rimorso, pensa di tornare a far parte della comunit\u00e0 Amish. Dopo aver parlato con Kai, il quale le fa capire che certi imprevisti fanno parte del loro giro, la convince a ritornare con lui. Job e Sugar rubano il cadavere del vero sceriffo dall'obitorio e lo riseppelliscono. L'agente Xavier accoglie l'agente Racine, appena arrivato in citt\u00e0, davanti all'obitorio. Al processo Lucas e Carrie rispondono in modo da non far trapelare la loro passata relazione, i vari testimoni descrivono l'accaduto, poi Racine ribadisce che Rabbit non \u00e8 morto. Rabbit si sveglia in un bosco. Racine fa tornare in carica Hood come sceriffo, in quanto avendo dismesso il distintivo la notte della sparatoria lui non ha alcuna colpa, inoltre asserisce che Banshee ha bisogno di uno sceriffo. Xavier attacca Racine per il modo con cui questi ha concluso l'indagine, comunque Racine manda via Xavier dalla cittadina dato che la sua indagine su Proctor non ha dato i frutti sperati, e che la cosa non lo riguarda dato che Kai non ha nulla a che vedere con Rabbit. Gordon chiede a Lotus di tenere d'occhio Lucas per lui. Lucas, Carrie e Job rapinano il furgone blindato del casin\u00f2 di Alex, ma dopo il colpo vengono attaccati da un motociclista (che si rivela essere Nola Longshadow) ma vengono salvati da Sugar. A causa di Nola, il gruppo riesce a rubare soltanto centocinquantamila dollari, molti di meno rispetto a quanto previsto. Hood viene chiamato sul luogo della rapina per investigare. Job dice a Lucas che \u00e8 ora di andarsene, facendogli tenere presente che hanno ancora una fonte di guadagno: i diamanti rubati a Rabbit. Anche Sugar lo ribadisce, ma Lucas non \u00e8 pronto a lasciare Banshee, sia per sua figlia Deva, che per se stesso, affermando che se sparisse un'altra volta, lui avrebbe la sensazione di non esistere pi\u00f9. Alex ha dei problemi come capo trib\u00f9, infatti a causa del furto gli altri membri kinaho sostengono che non sia un buon leader, come il suo defunto padre, inoltre le entrate del casin\u00f2 non sono particolarmente alte. Carrie e Gordon parlano delle imputazioni di lei, la vita di Carrie sta crollando a pezzi, dato che ha perso il suo lavoro, inoltre Gordon accusa la moglie di aver messo in pericolo l'incolumit\u00e0 di Deva e Max. Gordon parla alla veglia funebre del sindaco. Nola e Hood si conoscono al bar di Sugar e, dopo una breve conversazione, i due vanno a casa di Lucas a copulare. A New York Racine entra in una chiesa e parla con il prete che si rivela essere il fratello di Rabbit.\nL'uomo del tuono.\nTrama.\nNola si riveste mentre Lucas \u00e8 sotto la doccia. Alex Longsahdow deve combattere contro il timore del consiglio tribale in merito al progetto dell'albergo, loro infatti sostengono che Alex non sia un buon leader per i kinaho. Siobhan incontra l'ex marito, Breece, un uomo violento con problemi di alcolismo, verso il quale ha ottenuto un ordine restrittivo e che le chiede di farlo togliere cos\u00ec potr\u00e0 lavorare in citt\u00e0 con suo cugino. Carrie \u00e8 sotto processo per possesso illegale di armi e viene condannata a 30 giorni di reclusione in un carcere lontano da Banshee. Gordon colpisce Lucas quando questi lo accusa di aver lasciato andare Carrie in carcere. Job porta i soldi che hanno ricavato dal colpo al blindato. Alex accusa Proctor della rapina e fa esplodere una bomba davanti al suo mattatoio. Carrie, prima di andare in prigione, vorrebbe passare del tempo con i suoi figli, ma Deva non le permette nemmeno di entrare in casa, non riuscendo a perdonarla per quello che \u00e8 successo, dato che Max \u00e8 ancora spaventato. Siobhan va nella sua roulotte, e ad attenderla trova Breece, e lei lo caccia via. Rebecca va a trovare Lucas, non trovandolo viene importunata da dei soldati. Nola la salva e poi la rapisce portandola da Alex, che decide di interrogarla. Proctor cerca la ragazza a casa di Lucas, poi riceve una chiamata da Alex che gli intima di restituirgli i soldi derubati sul blindato. Kai chiede a Lucas di andare a riprenderla, purtroppo il Cadi non ha giurisdizione sul suolo kinaho, ma Kai fa tenere presente a Lucas che \u00e8 ancora in debito con lui per averlo salvato dagli uomini di Rabbit. Job aiuta Lucas a entrare nel casin\u00f2, per\u00f2 i due perdono il contatto radio quindi Lucas \u00e8 isolato. Lucas raggiunge Rebecca, Nola e Alex e stringe un accordo per cui Rebecca non sporger\u00e0 denuncia se la lasciano andare immediatamente. Nola non vuole scendere a compromessi, ma Alex preferisce ascoltare il consiglio di Lucas, quindi lascia andare via Rebecca. Lucas consiglia alla ragazza di allontanarsi dallo zio e poi la riporta a casa. Lucas e Kai hanno un'ambigua conversazione, infatti Kai trova strano che Lucas non sospetti minimamente di lui riguardo al furto del blindato. Proctor va a trovare Alex nella sua villa, e con un messaggio molto diretto lo minaccia, intimandogli di non avvicinarsi mai pi\u00f9 a lui e Rebecca, altrimenti uccider\u00e0 tutta la sua famiglia. Carrie confida a Lucas la preoccupazione per la sua famiglia. Il giorno dopo Lucas le consiglia di mantenere un profilo basso e l'accompagna al carcere. Siobhan trova il marito in cucina mentre le prepara la cena e l'aggredisce. Breece torna in motel, Siobhan si presenta da lui, e lo colpisce violentemente. Lucas va da Breece, e lo trova privo di sensi, sanguinante, sul pavimento, mentre Siobhan \u00e8 seduta sul letto. Siobhan \u00e8 spaventata, perch\u00e9 quando Breece la denuncer\u00e0 per aggressione, lei perder\u00e0 il distintivo, ma Lucas la tranquillizza, dicendole che convincer\u00e0 il suo ex marito a non sporgere nessuna denuncia, inoltre le chiede come si sente, e lei risponde che sta bene, perch\u00e9 \u00e8 da anni che pianifica di vendicarsi per tutto il male che Breece le ha fatto. Siobhan e Lucas si baciano, Carrie invece \u00e8 in isolamento. I paramedici portano via Breece, intanto Gordon si intrattiene con una prostituta dentro la sua auto. Nella scena dopo i titoli di coda, Siobhan guida la sua auto, sorridendo.\nLa riserva.\nTrama.\nLucas va a trovare Carrie in carcere; lei \u00e8 preoccupata per Max e Deva. Durante un matrimonio Amish il fratello di Rebecca, Solomon parla con una ragazza indiana, Lana, che progetta di scappare dalla riserva e lo invita a seguirla prima o poi. La sera il padre va a cercarlo e trova la ragazza morta, uccisa con un'ascia. Solomon \u00e8 scomparso. Lucas indaga sull'omicidio e viene scoperto un legame tra Lana e Solomon. Proctor insegna a Rebecca a sparare, finch\u00e9 non vengono a sapere della morte della ragazza indiana, e della scomparsa di Solomon, i due quindi iniziano a preoccuparsi. I kinaho accusano Solomon dell'omicidio di Lana, affermando che il motivo per cui \u00e8 scomparso \u00e8 perch\u00e9 gli Amish lo tengono nascosto, ma il padre di Rebekah, Elijah, afferma che non \u00e8 cos\u00ec. Hood e gli altri agenti del Cadi indagano, e scoprono che Lana aveva un ex fidanzato, Tommy Littlestone, un kinaho appartenente a una pericolosa banda, i Redbones, composta da pellerossa che credono in maniera maniacale nei valori della trib\u00f9, e dunque, se Tommy avesse saputo che la sua ex frequentava un Amish, questo lo avrebbe fatto arrabbiare, e ci\u00f2 fa di lui il principale sospettato. Lucas e gli agenti del Cadi sconfinano nella riserva indiana per interrogare Tommy, ma il fratello maggiore del ragazzo, Chayton, aggredisce Lucas, il quale, con l'aiuto degli altri agenti, lo mette fuori gioco. I fratelli Littlestone vengono portati al Cadi. Jason Hood, figlio del vero sceriffo, \u00e8 l\u00ec davanti. Hood interroga gli indiani, ma Tommy viene portato via da Alex. Jason e Lucas si incontrano e Jason rivela allo sceriffo che lui sa che non \u00e8 suo padre. Lucas lo porta al bar di Sugar, e i due iniziano a parlare, Jason non aveva un buon rapporto con suo padre, il ragazzo si \u00e8 messo nei guai e ha bisogno che la persona che ha aiutato Lucas a prendere l'identit\u00e0 di suo padre (Job) aiuti pure lui a cambiare vita. Sugar minaccia pesantemente Jason, dicendogli che lo uccider\u00e0 se avr\u00e0 anche solo il sospetto che far\u00e0 qualcosa per danneggiare Lucas. Mentre Kai e Rebecca vanno a trovare i genitori di quest'ultima, gli indiani attaccano la comunit\u00e0 Amish, pensando che Solomon si nasconda l\u00ec, visto che loro lo considerano il colpevole, Kai risponde al posto dei contadini, picchiando i pellerossa, obbligandoli a scappare. Kai ha modo di rivedere sua madre, la quale, diversamente dagli altri Amish, \u00e8 pi\u00f9 propensa ad accettare il suo aiuto per cercare Solomon. Mentre Rebecca chiede aiuto a una vecchia amica, la ragazza le d\u00e0 appuntamento in un posto isolato. Sul luogo dell'appuntamento con la sua amica, Rebecca viene aggredita da un uomo mascherato, ma riesce a fuggire e a raggiungere la polizia. Lucas lo cerca e viene colpito alle spalle, ma riesce a sparare un colpo alla gamba dell'uomo. Siobhan, preoccupata per Lucas e della sua non curanza per la sua incolumit\u00e0, lo porta nella sua roulotte, i due parlano; l'uomo dice che dovrebbe andarsene ma i due finiscono a letto insieme. Carrie chiama Gordon dal cracere, questi \u00e8 uno strip club e rifiuta la chiamata. Nola all'obitorio saluta la ragazza Kinaho morta. \nDopo i titoli di coda: Chayton, nella prigione di Banshee, canta una canzone nella lingua nativa e si dipinge il volto con il proprio sangue.\nDiscendenze.\nTrama.\nCarrie esce di prigione e ad attenderla c'\u00e8 Gordon, che la riaccompagna a casa, la donna abbraccia Max e poi vede Deva, ma poi succede qualcosa di strano: Lucas prende il posto di Gordon, inoltre Carrie rivede una la sua versione di sedici anni prima (Anastasia), e poi capisce che tutto quello \u00e8 solo un sogno, lei infatti \u00e8 ancora in prigione. Lucas e Nola assistono alla cerimonia funebre della ragazza Kinaho assassinata, Nola sostiene che Chayton \u00e8 innocente perch\u00e9 nonostante sia un uomo violento, lui \u00e8 un purista, e non avrebbe mai ucciso un'altra Kinaho. Brock suggerisce di interrogare gli Amish e i loro ragazzi. Carrie richiama Gordon, ma quando questi non risponde lascia un messaggio in segreteria. Lucas vede Deva fumare erba assieme alla sua compagnia. Lucas presenta Jason Hood a Job e gli chiede di preparare dei documenti per lui. Alex e Proctor si incontrano a una tavola calda, il capo dei Kinaho \u00e8 in collera per il modo in cui Kai ha ridotto il pellerossa che stava importunando gli Amish, inoltre con una velata minaccia gli fa capire che se i Kinaho troveranno Solomon (che \u00e8 ancora il principale sospettato per l'omicidio), loro lo uccideranno, ma Kai non si lascia intimidire, affermando che Alex \u00e8 privo di coraggio, quest'ultimo lo aggredisce, ma i due si fermano prima di aggravare troppo la cosa. Brock e Lucas seguono una nuova pista su un ragazzo Amish scappato tempo prima, Daniel. Lucas parla con il ragazzo, che vive abusivamente in un edificio fatiscente. Rebecca affronta Patia, la vecchia amica che le aveva dato appuntamento nel bosco, che le dice che Solomon veniva picchiato dal suo insegnante, Jonah Lambrecht, un uomo rigido dalla mentalit\u00e0 chiusa che spinge i giovani Amish a rispettare le tradizioni della loro cultura, cercando di tenerli lontani da ogni tipo di tentazione che potrebbe spingerli a lasciare la comunit\u00e0. La stessa cosa viene riferita a Lucas da Daniel, il quale afferma che Jonah non vedeva di buon occhio Solomon perch\u00e9 credeva che avrebbe fatto la stessa fine di Rebecca. Lucas incontra Johan e riconosce la ferita alla gamba. I due combattono e interviene anche Rebecca, alla fine Lucas lo mette fuori combattimento. Anche Kai interviene e inizia a torturare l'insegnante per farlo parlare, facendogli confessare dove si trova Solomon (in un vecchio granaio), poi i tre vanno a salvare il giovane ragazzo e vengono raggiunti dagli altri Amish. Nonostante il contributo di Kai e Rebacca, entrambi vengono sempre visti male dalla loro vecchia comunit\u00e0, comunque Solomon abbraccia la sorella. Johan viene arrestato per l'omicidio della ragazza indiana, infatti \u00e8 stato lui a ucciderla perch\u00e9 voleva convincere Solomon a lasciare la comunit\u00e0 Amish. Siobhan ed Emmett trasportano Chayton fino alla vicina contea, ma questi cerca di liberarsi facendo finire l'auto fuori strada. Carrie cerca di chiamare Deva mentre questa \u00e8 fatta. Jason Hood e Rebecca si conoscono in un bar e vanno a letto insieme. Chayton si libera e viene raggiunto dagli altri Redbones, infine chiede a Siobhan di riferire un messaggio a Lucas, ovvero che lui e Chayton avranno modo di rivedersi. Lucas va a trovare Deva e cerca di parlarle, facendole capire che assumere droghe per punire sua madre \u00e8 sbagliato. Poi incontra Job, quest'ultimo \u00e8 a conoscenza del fatto che Deva \u00e8 sua figlia e che \u00e8 lei la ragione per cui non vuole abbandonare Banshee, ma puntualizza anche che rimanere sarebbe una pessima idea perch\u00e9 Lucas, anche se non intenzionalmente, mette sempre in pericolo chi gli sta vicino. Lucas d\u00e0 a Job il permesso di andare a New York per vendere i diamanti. Lucas vede Siobhan ferita, lei lo informa che Chayton \u00e8 scappato, Lucas la riaccompagna a casa. Proctor va a trovare Alex e lo informa che l'assassino della ragazza indiana \u00e8 in prigione, inoltre Alex inizia a credere che forse combattere contro Kai sarebbe una pessima idea. Nola ribadisce ad Alex che non pu\u00f2 scendere a patti con Kai, Alex dice alla sorella che sarebbe meglio, per lei, se lasciasse la riserva. Nola ascolta il consiglio, ma prima di andarsene uccide Jonah. In carcere Carrie incontra il padre sulla sedia a rotelle, i due parlano della madre di lei e Rabbit ammette che nella sua vita ha fatto delle scelte sbagliate, ma che ha fatto tutto ci\u00f2 per amore, infine le dice che \u00e8 l'ultima volta che si vedranno.\nDopo i titoli di coda: Rabbit sembra stare meglio. \nLa verit\u00e0 sugli unicorni.\nTrama.\nCarrie esce di prigione e trova Lucas ad aspettarla; quando i due si allontanano dal carcere sono seguiti da un'auto. Lucas si accorge dell'auto mentre i due stanno pranzando in una piccola cittadina. I due intanto progettano una rapina ad una gioielleria. Lucas e Carrie si divertono molto insieme, inoltre Carrie ha modo di vedere nuovi aspetti di lui che non conosceva. Mentre tornano a Banshee, Lucas fa una deviazione per mostrare a Carrie la casa fotografata nel medaglione, i due decidono di passarvi la notte. Lucas rivela a Carrie che ha capito che la cosa migliore da fare per lei \u00e8 andarsene via da Banshee perch\u00e9 da quando \u00e8 arrivato non ha fatto altro che causare problemi. Il giorno seguente, ancora nella casa, Lucas si accorge che qualcuno li osserva, si tratta dell'agente Racine che rivela di aver riconosciuto Lucas dall'interrogatorio in seguito al furto dei diamanti. Racine vuole chiedere a Lucas e Carrie di aiutarlo a catturare Rabbit, promettendo che quando Rabbit sar\u00e0 sconfitto il federale lascer\u00e0 in pace Lucas visto che non gli importa nulla di lui. L'astio nei confronti del criminale ucraino \u00e8 dovuto al fatto che quando Racine era un giovane agente lui cerc\u00f2 di arrestare Rabbit, ma il criminale uccise il suo informatore, la moglie e la loro bambina. Carrie \u00e8 dell'opinione che dovrebbero uccidere Racine, ma Lucas non vuole, purtroppo l'agente federale viene assassinato da un sicario (una donna) mandato da Rabbit. Carrie spara alla donna, ferendola, infine Lucas la uccide. La casa ha preso fuoco durante il combattimento. Lucas riporta Carrie al motel, a Banshee, i due discutono sul fatto che Rabbit non li lascer\u00e0 mai in pace, specialmente ora che sa dove sono. Sugar e Lucas hanno una profonda discussione, dove Lucas esprime la sua frustrazione sul fatto che ogni volta che trova il modo di rimettere la sua vita a posto, arriva sempre qualcosa che rovina tutto, Sugar sostiene che lui e Lucas sostanzialmente sono uguali, perch\u00e9 loro non saranno mai come le persone normali, e dunque non saranno mai capaci di mettere ordine nella loro vita.\nDopo i titoli di coda: Mentre Lucas riprende ad allenarsi si vede una fotografia della famiglia che lui non potr\u00e0 mai avere.\nCon me o contro di me.\nTrama.\nUn uomo di nome Quentin arriva a Banshee, intanto Carrie entra di nascosto nella sua vecchia casa, ma Deva la sorprende e le dice di andarsene. Lucas ha preparato per Jason tutto quello di cui il ragazzo ha bisogno per ricominciare da capo, ma Quentin arriva e lo minaccia, l'uomo infatti lavora per un potente signore del crimine, e ed \u00e8 venuto per prendere Jason e portarlo da lui. Lucas lo mette in fuga e poi obbliga Jason a dirgli tutta la verit\u00e0: Jason ha rubato pi\u00f9 di sessantamila dollari al capo di Quentin, e lui rivuole indietro il suo denaro. Brock entra di nascosto in casa di Lucas e trova una foto di Carrie, Gordon, Max e Deva. Alex, nonostante la riluttanza, chiede a Kai il suo aiuto per salvare la sua posizione come cabo trib\u00f9, con la promessa di farlo rientrare nel progetto del casin\u00f2, dunque Kai accetta. Deva, mentre faceva l'esame di guida, inizia a guidare come una spericolata, dopo che alcune sue coetanee avevano preso in giro lei e sua madre. Carrie ha finalmente modo di stare un po' con Max, il quale \u00e8 felice di riabracciare sua madre. Lucas incontra Quentin e cerca di venire a un accordo con lui, facendogli promettere di lasciare in pace Jason, in cambio lui gli dar\u00e0 i soldi che cerca, con cinquantamila dollari in pi\u00f9 per lui, Quentin decide di accettare. Brock d\u00e0 a Gordon la foto che ha trovato a casa di Lucas. Quentin non rispetta l'accordo, e quindi rapisce Jason per portarlo dal suo capo, ma mentre era per strada con la sua auto, Lucas gli si para davanti, infatti quest'ultimo aveva capito che Quentin avrebbe fatto man bassa. Lucas e Quentin si affrontano, ma quest'ultimo finisce decapitato da un TIR che passava per la strada. Ora che Jason \u00e8 salvo Lucas lo convince ad andare in Canada, inoltre gli regala l'orologio di suo padre, che lui aveva conservato, Jason lo ringrazia per tutto. Mentre Carrie era a una tavola calda, ripensando a quando conobbe Gordon per la prima volta, Deva si siede accanto a lei, e le due finalmente iniziano a conversare. Sugar chiede a Lucas per quale motivo si \u00e8 dato tanto da fare per aiutare Jason, nonostante lo conoscesse da poco, e Lucas ammette che ha fatto tutto ci\u00f2 per via del suo senso di colpa, per non aver salvato la vita al vero sceriffo Hood. Jason passa al bar di Sugar per salutarlo, ma vede Rebecca e decide di passare la sua ultima notte a Banshee con lei in motel. Lucas intanto, passa una romantica serata con Siobhan nella sua roulotte, l'uomo le chiede se secondo lei \u00e8 possibile cambiare, Siobhan gli dice che le persone maturano e cercano di migliorarsi. Mentre Rebecca e Jason sono a letto insieme, Kai e Burton entrano nella loro camera, infine Burton uccide Jason davanti a una Rebecca terrorizzata. Rebecca \u00e8 disperata anche se cerca di non darlo a vedere, ma Kai, che pretende un certo codice di condotta da lei, le fa capire che deve scegliere se stare con lui o contro di lui. Job torna da New York e d\u00e0 a Lucas una spiacevole notizia: non \u00e8 riuscito a vendere i diamanti perch\u00e9 erano falsi, quindi Lucas ha passato quindici anni in prigione per dei diamanti che in realt\u00e0 non valevano niente. Dopo i titoli di coda si vede la testa mozzata di Quentin abbandonata in mezzo ad un prato.\nL'irruzione.\nTrama.\nRebecca e Kai al mattatoio guardano della carne macellata, che potrebbe essere il corpo di Jason Hood. Lucas passa al motel per prendere Jason, ma dalla finestra vede la camera vuota, entra e trova tutto in ordine, come lasciato da Burton, trova per\u00f2 tutti i soldi del ragazzo nella cassetta del WC, poi l'orologio del padre del ragazzo. Intanto Rebecca pensa al suicidio. Sugar e Lucas parlano del ragazzo al Cadi e il pugile dice che probabilmente Jason \u00e8 andato a letto con Rebecca, Lucas va a parlare con Rebecca e Kai alla villa di questi. La ragazza dice di non conoscerlo ma di esserci andata a letto, Lucas non ci mette molto a capire che \u00e8 stato Kai a uccidere Jason, e anche se lui si dichiara innocente, dato che Lucas non ha prove a suo carico, fa intendere con delle allusioni che \u00e8 proprio lui l'assassino. Lucas, che ormai si era affezionato a Jason, impugnando la pistola, decide di uccidere Kai, ma viene interrotto da una chiamata di Siobhan dalla radio della polizia. Al bar di Sugar, quest'ultimo e Job, cercano di far capire a Lucas che uccidere Kai sarebbe una pessima idea, perch\u00e9 lui \u00e8 troppo potente e protetto, e dato che Lucas \u00e8 gi\u00e0 nel mirino di Rabbit, non \u00e8 il caso di provocare anche Kai. Sugar invita l'amico a usare il potere del suo distintivo per affossare Kai. Lucas riflette sul modo di far affondare Proctor, Brock gli consiglia di fare pressione sulle sue piccole attivit\u00e0, e dunque gli agenti del Cadi iniziano ad irrompere in un suo strip club, dove incontrano anche Gordon. Lucas e Gordon si prendono a pugni, ma Siobhan li ferma, e Gordon vede che sul suo cellulare ci sono molte chiamate perse di Deva, infatti Max \u00e8 all'ospedale perch\u00e9 ha avuto un altro attacco. Gordon corre in ospedale, dove ci sono anche Deva e Carrie. I problemi nella famiglia Hopewell si accentuano, inoltre Max ha bisogno di un'operazione molto costosa. Gordon rimprovera se stesso, ma Carrie gli dice che lui \u00e8 un buon padre. Gli agenti del Cadi arrestano le spogliarelliste per prostituzione, una delle stripper, Juliet, vuole parlare con Lucas e rivela della produzione di ecstasy di Proctor, indirizzandoli verso alcuni suoi corrieri, Sharp, Hondo e Curtis. Quindi Lucas, insieme a Brock e Emmett, va a parlare con loro e inizia una rissa dove i criminali hanno la peggio. Sharp rivela a Lucas di un laboratorio di droga di Kai, ma gli dice pure che non riuscir\u00e0 a risalire a lui perch\u00e9 Kai ha messo in piedi una fitta rete di intermediari ben organizzata. Carrie e Job si vedono a una caffetteria e Job le d\u00e0 la parte del suo compenso per il furto al blindato di Alex, Carrie propone un colpo a Job per trovare pi\u00f9 soldi per le cure di Max. Il consiglio Kinaho si riunisce e grazie alle precedenti minacce di Proctor, in virt\u00f9 della sua nuova collaborazione con Alex, che ha minacciato di morte i parenti dei membri del consiglio che volevano spodestarlo, Alex rimane in carica come capo trib\u00f9. Non riuscendo a incastrare Proctor, Lotus consiglia a Lucas di rimanere calmo. Di notte Job, Lucas e Sugar assaltano il camion con la droga di Proctor, lo rubano e fanno esplodere l'intero laboratorio con il carico di droga.\nDopo i titoli di coda: Brock raggiunge la fabbrica di droga e trova solo i resti dell'incendio.\nMale per male.\nTrama.\nLucas e gli agenti del dipartimento dello sceriffo, cercano di fermare alcuni ladri, ma poi Lucas scopre che si tratta di Carri e Job, quindi li lascia scappare. Kai riceve la notizia che il suo deposito \u00e8 saltato in aria, inoltre pure Job, su richiesta di Lucas, inizia a mettere pressione su Kai, manomettendo i file del mattatoio di Kai, togliendo energia alle celle frigorifere, facendo andare a male il suo cibo. Kai va al bar di Sugar e parla con Lucas, infatti capisce subito che c'\u00e8 dietro lui a quello che \u00e8 successo al deposito e al mattatoio, ma Lucas gli fa tenere presente che non ha prove per accusarlo. Lucas e Siobhan vanno da Juliet per chiederle altre informazioni, la spogliarellista confida loro che una volta, quando era nella villa di Kai, vide delle casse sospette, mentre venivano portate in cantina. Intanto Meg, la moglie di Emmett, viene aggredita da Sharp, Hondo e Curtis, e viene ricoverata in ospedale, suo marito corre subito da lei, mentre i tre aggressori vengono arrestati. Lucas, di notte, entra nella villa di Kai, per vedere cosa nasconde in cantina, e trova una stanza segreta con dentro alcune armi di vario genere, poi Rebecca lo sorprende, ma decide di non dire nulla. Il giorno dopo Lucas cerca di convincere il procuratore Medding a concedergli un mandato di perquisizione nella villa di Kai, dicendo alla donna che il suo informatore (Juliet) ha visto delle armi che Kai ha spostato in cantina. Grazie al mandato, Lucas e gli agenti del dipartimento trovano le armi, tutte non registrate, Kai perde il controllo e minaccia di morte Lucas, ma alla fine viene arrestato per possesso illegale di armi non registrate. Intanto le condizioni di Meg migliorano, ma il bambino che aspettava purtroppo non sopravvive, quindi abortisce. Gordon fa capire a Lucas che l'accusa con cui hanno arrestato Kai lo far\u00e0 rimanere dietro le sbarre per un po', ma \u00e8 necessario trovare altri capi d'accusa per arrestarlo, quindi Lucas va da Alex, e lo convince a confessare di tutti gli affari illegali che suo padre faceva con Kai. Quest'ultimo parla con il suo avvocato, inoltre non capisce chi possa aver indirizzato Lucas alle armi, dato che solo chi ha accesso alla casa poteva esserne a conoscenza, e solo lui, Rebecca e Burton hanno accesso alla villa, ma Rebecca gli fa tenere presente che pure Juliet, in quanto amante di Kai, spesso entra nella villa; dunque Kai capisce che \u00e8 lei l'informatrice di Lucas, e ordina a Burton di \"sistemarla\". Carrie consegna a Gordon i soldi per l'operazione di Max, poi Gordon la invita a mangiare con lui e i loro figli. Lucas va a trovare Siobhan nella sua roulotte, i due iniziano a litigare perch\u00e9 Siobhan ha capito che Lucas ha ottenuto il mandato con delle menzogne dato che Juliet aveva menzionato solo le casse, ma non le armi, infatti le menzogne di Lucas potevano metterla nei guai, ma la loro conversazione viene interrotta da una chiamata di Brock, il quale dice loro di venire subito al dipartimento dello sceriffo, perch\u00e9 Emmett ha aggredito Sharp, Hondo e Curtis dentro le loro celle, usando le armi che avevano sequestrato nella villa di Kai. I tre sono in gravi condizioni, specialmente Sharp, infine Emmett decide di abbandonare il dipartimento dello sceriffo, restituendo il distintivo. Job riesce a scovare Rabbitt, e decide di andare a stanarlo da solo. Dopo i titoli di coda si vede, sulla scrivania di Emmett del dipartimento dello sceriffo, la foto di lui con la moglie, insieme alla foto dell'ecografia del bambino che dovevano avere.\nLa caccia.\nTrama.\nJob \u00e8 a New York, in una chiesa ortodossa dove trova Rabbit, e proprio quando stava per ucciderlo con la sua pistola, viene fermato da un sacerdote, e viene catturato. Job riesce a liberarsi, ma viene investito da un'auto. Il detective Bonner che aveva arrestato Lucas 15 anni prima va a trovare il sacerdote e si scopre che fu Rabbit a fare la soffiata anonima che port\u00f2 all'arresto di Lucas riguardo al furto dei diamanti. Carrie riesce a riavvicinarsi alla sua famiglia. Gordon e Brock parlano dell'esplosione al laboratorio di ecstasy e capiscono che c'\u00e8 Lucas dietro la faccenda. Emmett pensa di prendersi una pausa da Banshee, quindi decide di lasciare la citt\u00e0 insieme alla moglie, per stare in Florida per un po' di tempo. Sharp \u00e8 ancora ricoverato in ospedale, ma Burton, su ordine di Kai, lo uccide, poi il killer si prepara ad uccidere Juliet, ma Rebecca avverte la donna, salvandola, infine Juliet abbandona Banshee portando con s\u00e9 suo figlio. Sugar va a trovare Kai in galera e si scopre che il pugile \u00e8 finito in carcere in passato a causa dell'uomo. Alex parla con Rebecca, le dice che aiuter\u00e0 la polizia a far colare a picco lo zio e la bacia. Rebecca riferisce a Kai della conversazione con Alex, l'avvocato dell'uomo gli dice che l'accusa del possesso di armi non registrate pu\u00f2 cadere facilmente, ma aggiunge che se Alex testimonia contro Kai, per lui \u00e8 finita. Anche la madre di Kai va a fargli visita, e gli dice che se Kai \u00e8 diventato l'uomo che \u00e8 ora, la colpa \u00e8 pure sua, inoltre rimprovera se stessa per essere rimasta con suo marito, nonostante lei lo consideri un ipocrita. Job viene ricoverato in ospedale, ma riprende conoscenza, intanto Lucas e Siobhan parlano di Emmett e del suo comportamento, e Lucas afferma che ci\u00f2 che ha fatto non \u00e8 propriamente sbagliato perch\u00e9 le forze dell'ordine impongono delle regole, ma la vera giustizia \u00e8 quella che noi facciamo da soli, la loro conversazione per\u00f2 viene interrotta quando lui riceve una telefonata da Job, in ospedale a New York, e parte lasciando la ragazza senza spiegazioni. Lucas lascia la stella dello sceriffo a Brock. Carrie e Gordon parlano dell'infanzia di Ana. Sono a letto insieme quando Lucas arriva, bassando alla porta, e dice a Carrie che Job ha trovato Rabbit a New York. Gordon minaccia Lucas con una pistola, e Carrie per calmarlo gli rivela che lo sceriffo \u00e8 il padre di Deva. Carrie e Lucas partono lasciando Gordon sconvolto. Due uomini di Rabbit si presentano all'ospedale di Job, scontrandosi con Carrie e Lucas. Dopo aver ucciso i due ucraini, i tre scappano dall'ospedale, dove arriva il detective Bonner, che intravedendo Lucas, lo riconosce. In un hotel, Job racconta quello che \u00e8 successo e del misterioso sacerdote che ha difeso Rabbit, e Carrie rivela che l'uomo in realt\u00e0 \u00e8 suo zio Yulish, il fratello di Rabbit. Lucas, Carrie e Job progettano di attaccare Rabbit con un vecchio \u201camico\u201d di Lucas e Job. Rabbit e Yulish discutono sull'esistenza di Dio, Yulish afferma di crederci, ma Rabbit sostiene che Dio \u00e8 solo una creazione dell'uomo per non sentirsi solo.\nDopo i titoli di coda: Gordon guarda la foto della sua famiglia che Brock aveva trovato da Lucas.\nPallottole e lacrime.\nTrama.\nLucas e Carrie vanno da un vecchio amico di Lucas, Fat Au, un trafficante d'armi a cui Lucas salv\u00f2 la vita in passato, qui Carrie scopre che Lucas in principio era un soldato, Fat Au gli d\u00e0 le armi di cui ha bisogno, poi Lucas e Carrie entrano nella chiesa di Yulish e affrontano gli uomini di Rabbit. Purtroppo Lucas e Carrie sono in svantaggio numerico, e proprio quando per loro sembrava finita, Job e Fat Au arrivano in loro soccorso, uccidendo gli uomini di Rabbit, poi Lucas spara a Yulish uccidendolo. Con dei flashback si scopre ci\u00f2 che avvenne quindici anni prima, Lucas lavorava per Rabbit, ma segretamente voleva scappare via con Anastasia rubando i diamanti che Rabbit voleva per s\u00e9, Lucas present\u00f2 Job ad Anastasia, lui aveva gi\u00e0 preparato l'occorente per il colpo, e le false identit\u00e0 per entrambi, ma quando rubarono i diamanti, la polizia arrest\u00f2 Lucas, e Anastasia scapp\u00f2, poi lei fece il test di gravidanza scoprendo di essere incinta. Anastasia chiam\u00f2 suo padre al cellulare, infatti lei sapeva che era stato lui a chimare la polizia, Rabbit era al corrente della storia tra lei e Lucas, e aveva organizzato il colpo per fare in modo che Lucas finisse in prigione per tenerlo lontano dalla figlia, Anastasia gli disse che lo odiava e che non l'avrebbe mai perdonato, inoltre gli disse di aspettare un bambino. Job le rimase accanto e le diede la falsa identit\u00e0 che aveva preparato per lei, poi, dopo aver adottato il nome di Carrie, incontr\u00f2 Gordon, e insieme a lui si trasfer\u00ec a Banshee. Tornando agli eventi presenti, Lucas e Carrie sono finalmente faccia a faccia con Rabbit, che \u00e8 seduto su una panchina dietro la chiesa, Carrie gli d\u00e0 una pistola e poi lo lascia solo con Lucas, Rabbit capisce che \u00e8 finita, quindi Lucas lo guarda mentre si toglie la vita con la pistola che Carrie gli ha dato. Lucas e Carrie tornano a Banshee, Job invece decide di rimanere insieme a Fat Au a New York, Carrie torna da Gordon, mentre Lucas va da Siobhan, abbracciandola. Emmett e sua moglie lasciano Banshee, e dopo aver attraversato il confine, vengono uccisi da Hondo. Rebecca va da Alex e lo seduce, poi per\u00f2 lo uccide con tre colpi di pistola, e con la sua morte i capi d'accusa su Kai cadono, e lui esce di prigione. Lucas torna a fare lo sceriffo, e al dipartimento riceve un'inaspettata visita di Deva, quest'ultima ha scoperto ormai che Lucas \u00e8 suo padre, infatti lo sorprende chiamandolo \"pap\u00e0\". Nella sequenza finale, a New Orleans, Chayton Littlestone combatte in un club di lotte clandestine, e dopo aver ucciso il suo avversario spezzandogli l'osso del collo, riceve una chiamata dal cellulare dove viene informato che Alex \u00e8 morto, dunque Chayton, con un'aria minacciosa, si appresta a tornare a Banshee."}
{"id": "4803403", "revid": "1543377", "url": "https://it.wikipedia.org/wiki?curid=4803403", "title": "BMC Racing Team 2013", "text": "Questa voce raccoglie le informazioni riguardanti il BMC Racing Team nelle competizioni ufficiali della stagione 2013.\nStagione.\nEssendo detentrice di una delle diciannove licenze World Tour assegnate dall'Unione Ciclistica Internazionale, la squadra, gestita per la terza stagione consecutiva da Jim Ochowicz, ebbe diritto di partecipare alle gare del calendario UCI World Tour 2013, oltre a quelle dei circuiti continentali UCI. La rosa a disposizione del team manager John Lelangue e dei direttori sportivi rimase sostanzialmente invariata, con i soli arrivi di Dominik Nerz e Daniel Oss dalla Liquigas-Cannondale, e dei neo-pro Sebastian Lander e Lawrence Warbasse; lasciarono invece la squadra George Hincapie, ritiratosi, Mauro Santambrogio \u2013 pass\u00f2 alla Vini Fantini-Selle Italia \u2013 e Johann Tschopp, in direzione IAM Cycling.\nIn stagione la squadra ottenne cinque vittorie nel circuito mondiale, tutte nella parte finale di annata: tre tappe al Tour de Pologne, due con Thor Hushovd e una con Taylor Phinney, una frazione alla Vuelta a Espa\u00f1a con il campione del mondo in carica Philippe Gilbert (prima e unica vittoria in maglia iridata per lui) e infine una tappa al Tour of Beijing ancora con Thor Hushovd. Tra i risultati ottenuti nelle prove del calendario mondiale spiccano anche il terzo posto di Cadel Evans al Giro d'Italia e il quarto posto di Greg Van Avermaet alla Parigi-Roubaix.\nLa squadra colse per\u00f2 anche numerosi successi nelle gare dei circuiti continentali. Tra essi, la doppietta Tour of California-USA Pro Cycling Challenge messa a referto da Tejay van Garderen \u2013 in totale furono otto i trionfi degli uomini BMC nelle gare dell'America Tour \u2013 ma anche una tappa al Giro del Trentino con Ivan Santaromita, due frazioni e la classifica generale del Tour de Wallonie con Greg Van Avermaet e tre tappe all'\u00d6sterreich-Rundfahrt (due con Mathias Frank e una con Hushovd). Spicca anche il doppio successo ottenuto ai campionati italiani: Ivan Santaromita vinse la prova in linea, Marco Pinotti quella a cronometro.\nIl miglior classificato nella graduatoria mondiale individuale stagionale fu Greg van Avermaet, diciottesimo con 230 punti; a livello di squadre la BMC concluse invece al decimo posto nella relativa classifica, totalizzando 731 punti.\nOrganico.\nOrganico da \"www.uciworldtour.com\".\nClassifiche UCI.\nCalendario mondiale UCI.\nPiazzamenti dei corridori del BMC Racing Team nella classifica individuale dell'UCI World Tour 2013.\nNella graduatoria a squadre dell'UCI World Tour il BMC Racing Team concluse in decima posizione (su diciannove), totalizzando 731 punti."}
{"id": "4803417", "revid": "110157", "url": "https://it.wikipedia.org/wiki?curid=4803417", "title": "Pianeta ghiacciato", "text": "Un pianeta ghiacciato \u00e8 un tipo di pianeta la cui superficie \u00e8 perennemente ghiacciata. Sulle superfici dei pianeti ghiacciati la criosfera \u00e8 globale. Questi pianeti sono paragonabili a versioni pi\u00f9 grandi di alcune delle lune del sistema solare, come Europa, Encelado, e Tritone, o come alcuni dei pianeti nani, tra cui Plutone ed Eris, oltre a molti altri corpi ghiacciati del nostro sistema solare.\nCaratteristiche e abitabilit\u00e0.\nI pianeti di ghiaccio appaiono solitamente quasi bianchi con albedo superiori a 0,9. La superficie di un pianeta ghiacciato pu\u00f2 essere composta da acqua, metano, ammoniaca, anidride carbonica, monossido di carbonio ed altre sostanze volatili, a seconda della sua temperatura superficiale. Le temperature superficiali sono previste inferiori a 260 K se la superficie \u00e8 composta principalmente da acqua, al di sotto di 180 K se principalmente composta di CO2 e ammoniaca, e al di sotto di 80 K se composta principalmente da metano.\nI pianeti ghiacciati non sono in generale adatti alla vita come noi la conosciamo perch\u00e9 sono molto freddi, almeno in superficie. Alcuni pianeti di questo tipo potrebbero tuttavia avere oceani nel sottosuolo, riscaldati dai nuclei interni o da effetti di marea di altri corpi vicini, in particolare giganti gassosi. Le acque sotterranee liquide potrebbero fornire condizioni abitabili per la vita di pesci, plancton e microrganismi, tuttavia, piante e microrganismi del sottosuolo non potrebbero effettuare la fotosintesi poich\u00e9 la luce solare \u00e8 bloccata dal ghiaccio sovrastante. Potrebbero per\u00f2 produrre sostanze nutrienti utilizzando un processo chiamato chemiosintesi batterica.\nCandidati extrasolari.\nNonostante la presenza di diversi corpi ghiacciati all'interno del sistema solare, non c'\u00e8 un vero e proprio pianeta ghiacciato, in quanto Plutone ed altri sono considerati pianeti nani. Diversi sono i candidati extrasolari, tra i quali ad esempio OGLE-2005-BLG-390Lb, Gliese 667 Cd e MOA-2007-BLG-192Lb.\nNelle opere di fantasia.\nNumerosi sono i pianeti ghiacciati utilizzati come ambientazione nelle opere di fantascienza, tra i quali Hoth, pianeta immaginario nel film \"Guerre stellari - L'Impero colpisce ancora\", che ospita una delle scene pi\u00f9 importanti della pellicola.\nL'episodio doppio \"Zero, il pianeta dei ghiacci eterni\" della serie televisiva \"Galactica\" \u00e8 ambientato su un pianeta ghiacciato.\nNell'universo di Star Trek compaiono non di rado mondi ghiacciati, anche se nel caso di alcuni tra i pi\u00f9 noti, come l'asteroide Rura Penthe, che appare nel film \"Rotta verso l'ignoto\", e Andoria, luna \"quasi\" perennemente ghiacciata di un gigante gassoso, non si tratta di veri e propri pianeti ma di planetoidi.\nUn film che doveva essere un pilota di una serie TV del 2002, \"Ice Planet\", \u00e8 ambientato su uno sconosciuto pianeta ghiacciato dove alcuni terrestri sono giunti tramite un varco spaziotemporale, in fuga da alieni che avevano attaccato la Terra."}
{"id": "4803424", "revid": "1543377", "url": "https://it.wikipedia.org/wiki?curid=4803424", "title": "Annalisa Bucci", "text": "Dal 2014 \u00e8 sotto contratto con l'importante organizzazione statunitense di MMA Bellator nella divisione dei pesi piuma.\nDa sempre attiva in una moltitudine di sport da combattimento quali kickboxing, K-1, muay thai ed MMA ma saltuariamente anche savate, pugilato e grappling, Annalisa Bucci \u00e8 stata campionessa nazionale K-1 dilettanti nel 2007, campionessa intercontinentale WMTI di muay thai nel 2009, campionessa europea WAKO di K-1 nel 2011 e campionessa mondiale ISKA nel 2013.\nNel gennaio 2014 la Bucci fu la prima atleta italiana ad essere classificata tra le prime dieci lottatrici di MMA al mondo nella sua categoria di peso, e nel dicembre dello stesso anno raggiunse la posizione numero 5 dei ranking; nel 2014 \u00e8 stata campionessa dei pesi piuma nell'organizzazione danese European MMA, e durante lo stesso anno fu la prima atleta italiana femmina a firmare un contratto con la Bellator, organizzazione statunitense tra le pi\u00f9 prestigiose al mondo nelle MMA.\nPer le classifiche unificate \u00e8 la quinta lottatrice di MMA pi\u00f9 forte del mondo nella categoria dei pesi piuma.\nCarriera nel kickboxing.\nAnnalisa Bucci inizia la sua carriera come kickboxer dilettante nel novembre 2006; nei primi sei mesi di attivit\u00e0 registr\u00f2 un record di 5-1-1 e vinse il titolo nazionale dilettanti con regole K-1.\nProsegu\u00ec praticando K-1 con regolamento full contact e dopo parecchia gavetta a livello nazionale nel 2009 venne chiamata a combattere per il titolo intercontinentale WMTI di muay thai contro la connazionale Chantal Ughi, vincendo per KO.\nNel 2010 combatt\u00e9 il suo primo incontro all'estero in un gala tenutosi in Canada contro la fuoriclasse britannica Julie Kitchen, contro la quale Annalisa perse ma al termine dell'incontro venne premiata \"Gala's Best Fighter\".\nSeguirono un maggior numero di incontri che la videro opposta ad avversarie internazionali e nel 2011 vinse il titolo europeo di K-1 WAKO sconfiggendo la belga Najat Hasnouni-Alaoui.\nDal 2012 Annalisa Bucci si concentr\u00f2 maggiormente sulle arti marziali miste e di riflesso s'impegn\u00f2 nel migliorare il proprio grappling, ma quell'anno combatt\u00e9 comunque per il titolo mondiale WFKKO contro Louise Kerry (incontro terminato per infortunio dell'avversaria) e per i campionati europei di K-1 WAKO ad Ankara dove sconfisse l'atleta di casa Dilek Y\u00fccel ma poi in finale si arrese contro l'ungherese Boglaka Brunner.\nNel 2013 perse l'incontro per il titolo mondiale WMF a Bangkok contro la francese Claire Musani, ma in aprile si rifece vincendo il titolo mondiale ISKA imponendosi sull'inglese Stacey Parker.\nLo stesso anno prese parte al mondiale di K-1 WAKO in Brasile dove venne sconfitta in semifinale dalla croata Helen Jurisic.\nSempre nel 2013 vinse un incontro di pugilato e perse un match di savate valido per il titolo di campionessa del mondo contro la francese Julie Burton, quest'ultima campionessa europea della disciplina nel 2012.\nNell'agosto di quell'anno sembrava confermata la sfida di muay thai tra Annalisa e la fuoriclasse di MMA Cris Cyborg per un evento in Thailandia organizzato dalla promozione WPMF, ma alla fine l'incontro non si concretizz\u00f2.\nNel dicembre del 2014 combatt\u00e9 un incontro con regole K-1 a Praga valido per il titolo europeo EUBS fino ai 66\u00a0kg perdendo ai punti contro l'atleta di casa Lucie Mlejnkov\u00e1.\nCarriera nelle arti marziali miste.\nInizi.\nL'approccio di Annalisa Bucci alle MMA avvenne nel 2010 quando era ancora totalmente impegnata negli altri sport di striking.\nDebutt\u00f2 in un evento tenutosi a Pisa con una vittoria per KO tecnico durante il primo round.\nImpegnata con la kickboxing, Annalisa torn\u00f2 nella gabbia nel 2012 contro Slavka Vitali (record: 1-0), futura lottatrice della promozione britannica Cage Warriors che riusc\u00ec a sconfiggere la Bucci per sottomissione.\nUn mese dopo in aprile lott\u00f2 in Francia contro l'atleta di casa Myriam Lamare e con le regole Pancrase, in quanto nel paese ospitante le regole unificate non potevano essere utilizzate: Annalisa perse ai punti contro un'avversaria che poi affront\u00f2 anche in un incontro di K-1.\nUna settimana dopo all'evento \"Milano in the Cage 2\" la Bucci torn\u00f2 alla vittoria facendo valere il proprio grappling contro la forte campionessa di pugilato Anita Torti.\nSeguirono altre quattro vittorie contro atlete nazionali ed internazionali, due per sottomissione ed una per KO tecnico, e con un record di 6-2 Annalisa Bucci venne inserita come il peso piuma numero 10 al mondo negli \"Unified Women's Mixed Martial Arts Rankings\", ovvero classifiche delle atlete di MMA divise per categoria di peso e stilate da un gruppo di giornalisti specializzati nelle MMA.\nNel 2014 and\u00f2 in Svezia ad affrontare l'atleta di casa e numero 5 al mondo Pannie Kianzad, venendo sconfitta ai punti in un incontro sempre competitivo e terminato con la Bucci in un'azione di ground and pound sull'avversaria a terra.\nSolamente 20 giorni dopo Annalisa and\u00f2 a Frederiksberg in Danimarca per lottare per il titolo dei pesi piuma nell'organizzazione European MMA opposta alla numero 6 al mondo Maria Hougaard Djursaa: l'incontro fu combattuto ma alla fine fu la Bucci a spuntarla, ottenendo la vittoria pi\u00f9 prestigiosa nella sua carriera nelle MMA e vincendo per la prima volta una cintura di campionessa in tale disciplina; dopo quella vittoria Annalisa Bucci venne classificata al sesto posto nei pesi piuma dei ranking unificati dietro solamente alla campionessa Invicta FC Cris Cyborg, all'ex campionessa Strikeforce Marloes Coenen e a Julia Budd, Pannie Kianzad e Faith Van Duin.\nBellator MMA.\nGrazie alle ottime prestazioni contro avversarie ai vertici della divisione nell'agosto del 2014 Annalisa Bucci firma un contratto valido per quattro incontri con la prestigiosa promozione statunitense Bellator che voleva cos\u00ec reintegrare le divisioni femminili nei suoi eventi: Annalisa \u00e8 il secondo atleta italiano nella storia dell'organizzazione di propriet\u00e0 della Viacom dopo la parentesi di Lorenzo Borgomeo nel 2009.\nL'esordio avvenne il 24 ottobre con l'evento \"Bellator CXXX\" in Kansas, dove la Bucci venne opposta alla numero 2 al mondo ed ex campionessa Strikeforce Marloes Coenen, seconda nei ranking solamente a Cris Cyborg che per\u00f2 gi\u00e0 aveva annunciato il suo passaggio nella categoria dei pesi gallo: contro l'atleta pi\u00f9 forte dei pesi piuma Bellator Annalisa port\u00f2 l'incontro fino al terzo ed ultimo round dove per\u00f2 dovette arrendersi ad un rear naked choke dell'avversaria.\nNonostante la sconfitta in dicembre i ranking di categoria la inserirono alla posizione numero 5 dei pesi piuma in quanto Pannie Kianzad scese di categoria."}
{"id": "4803432", "revid": "287204", "url": "https://it.wikipedia.org/wiki?curid=4803432", "title": "ZIL-114", "text": "La ZIL-114 \u00e8 un'autovettura full-size di lusso prodotta dalla Zavod Imeni Licha\u010d\u00ebva dal 1967 al 1978.\nStoria.\nLa ZIL-114, in sostanza, era l'evoluzione della ZIL-111. Il motore, in particolare, era un V8 per entrambi i modelli, anche se quello della ZIL-114 possedeva una cilindrata superiore, 6.962 cm\u00b3 in luogo di 5.980\u00a0cm\u00b3. Da ci\u00f2 consegu\u00ec un aumento della potenza del 30% ed un incremento della velocit\u00e0 massima da 170 a 200\u00a0km/h. Il motore era montato anteriormente, mentre la trazione era posteriore. Il cambio era automatico a tre rapporti. La linea ormai superata della vettura antenata venne sostituita da forme pi\u00f9 moderne che derivavano sempre da auto statunitensi dell'epoca. Come fanali anteriori, furono installati quattro gruppi ottici circolari.\nL'assale rigido con balestre al retrotreno venne mantenuto, ma i freni a tamburo della vettura precedente furono sostituiti da freni a disco servoassistiti sulle quattro ruote. Questa modifica sull'impianto frenante fu necessaria per fornire al veicolo una maggiore capacit\u00e0 a rallentare (il motore era infatti ora pi\u00f9 potente). Sulla ZIL-114 erano presenti un numero maggiore di accenti lussuosi che sui modelli ZIL precedenti. Ad esempio, era installata l'aria condizionata, che debutt\u00f2 sui modelli ZIL su una versione della ZIL-111, la ZIL-111A.\nLa ZIL-114 continu\u00f2 in produzione limitata fino al 1978, quando fu sostituita sui mercati dalla pi\u00f9 grande e pesante ZIL-4104.\nDalla ZIL-114 deriv\u00f2 la ZIL-117, che era sostanzialmente la versione pi\u00f9 corta del primo modello citato. La ZIL-117 poteva infatti trasportare solo fino ad un massimo di cinque passeggeri.\nLa ZIS-114 fu utilizzata quasi esclusivamente dai pi\u00f9 alti rappresentanti dell'Unione Sovietica e dai leader degli stati alleati."}
{"id": "4803446", "revid": "536159", "url": "https://it.wikipedia.org/wiki?curid=4803446", "title": "Etihad Regional", "text": ""}
{"id": "4803447", "revid": "536159", "url": "https://it.wikipedia.org/wiki?curid=4803447", "title": "Iberia Regional", "text": ""}
{"id": "4803452", "revid": "85053", "url": "https://it.wikipedia.org/wiki?curid=4803452", "title": "Marina militare sudafricana", "text": ""}
{"id": "4803457", "revid": "729019", "url": "https://it.wikipedia.org/wiki?curid=4803457", "title": "Marinha Portuguesa", "text": "Marinha Portuguesa (in italiano: \"Marina del Portogallo\") \u00e8 una delle componenti delle For\u00e7as Armadas de Portugal; la sua missione ha una componente militare, subordinata al comando delle forze armate, ed una non militare subordinata alla \"Autoridade Mar\u00edtima Nacional\".\nStoria.\nOrigini.\nLa prima battaglia nota della marina portoghese risale al 1180, durante il regno di Alfonso I di Portogallo, quando una flotta comandata dal cavaliere Fuan Rupinho sconfisse una squadra musulmana nei pressi di Capo Espichel, tentando poi tre volte di conquistare la citt\u00e0 di Ceuta; Rupinho mor\u00ec al terzo tentativo. Durante la Reconquista portoghese la marina attacc\u00f2 con successo Alc\u00e1cer do Sal, Silves e Faro e fece incursioni in Andalusia contro il regno arabo di Castiglia.\nGuerre coloniali.\nNel 1961 l'India attacc\u00f2 i possedimenti portoghesi di Goa, Diu e Daman, e la marina portoghese tent\u00f2 di difenderli con le poche unit\u00e0 che aveva nell'area; a Goa, di fronte ad una squadra navale indiana incentrata su 8 navi da guerra tra le quali una portaerei ed alcune fregate, lo sloop NRP \"Afonso de Albuquerque\" armato con cannoni da 120 mm si confront\u00f2 dapprima con le fregate INS \"Betwa\" e INS \"Beas\" che alle 12:00 del 18 dicembre erano entrate in porto; la nave si difese sparando oltre 400 colpi alcuni dei quali a segno su navi avversarie e continuando ad assicurare i collegamenti con la madrepatria, e con grossi danni il comandante ordin\u00f2 per il personale non essenziale l'abbandono nave alle 12:50 e il resto dell'equipaggio compreso il comandante ferito li segu\u00ec alle 13:10 raggiungendo la riva dopo aver dato fuoco alla nave.\nAll'epoca della colonia portoghese in Mozambico, la Marina ha costruito una sede operativa a Metangula per ospitare le forze che operavano sul lago Niassa.\nFlotta.\nA fine 2019 la marina portoghese conta su:\nEsiste anche un corpo di fanti di marina (Fuzileiros) basato su due battaglioni operativi, un nucleo mezzi da sbarco, polizia militare, un distaccamento Operazioni Speciali, una compagnia di armi d'appoggio e una compagnia di trasporti tattici, per complessivi 2500 uomini circa.\nInfine un reparto di sommozzatori, con una scuola e tre gruppi operativi."}
{"id": "4803459", "revid": "767487", "url": "https://it.wikipedia.org/wiki?curid=4803459", "title": "The Umbrella They Could Not Lose", "text": "The Umbrella They Could Not Lose \u00e8 un cortometraggio muto del 1912 diretto da Frank Wilson e interpretato da Violet Hopson.\nTrama.\nCome cercare di sbarazzarsi di un ombrello rotto.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio della lunghezza di 107 metri - usc\u00ec nelle sale cinematografiche britanniche nel gennaio 1912."}
{"id": "4803462", "revid": "63350101", "url": "https://it.wikipedia.org/wiki?curid=4803462", "title": "Jo\u00e3o Nova", "text": ""}
{"id": "4803463", "revid": "287204", "url": "https://it.wikipedia.org/wiki?curid=4803463", "title": "Candido De Oliveira", "text": ""}
{"id": "4803468", "revid": "767487", "url": "https://it.wikipedia.org/wiki?curid=4803468", "title": "The Mermaid (film 1912)", "text": "The Mermaid \u00e8 un cortometraggio muto del 1912 diretto da Lewin Fitzhamon. Prodotto dalla casa di produzione britannica Hepworth, \u00e8 interpretato da Hay Plumb e da Chrissie White nel ruolo della \"sirena\".\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore. Cecil Hepworth, in gravi difficolt\u00e0 finanziarie, giunse a tanto per poter recuperare il nitrato d'argento della pellicola.\nTrama.\nUn uomo salva una ragazza costretta a posare in uno spettacolo vestita da sirena.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 183 metri - usc\u00ec nelle sale cinematografiche britanniche nel gennaio 1912."}
{"id": "4803470", "revid": "767487", "url": "https://it.wikipedia.org/wiki?curid=4803470", "title": "The Lost Will", "text": "The Lost Will \u00e8 un cortometraggio muto del 1912 diretto da Lewin Fitzhamon.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 213 metri - usc\u00ec nelle sale cinematografiche britanniche nel gennaio 1912."}
{"id": "4803471", "revid": "585241", "url": "https://it.wikipedia.org/wiki?curid=4803471", "title": "Roberto Giuseppe Guido Cociancich", "text": ""}
{"id": "4803476", "revid": "767487", "url": "https://it.wikipedia.org/wiki?curid=4803476", "title": "The Lieutenant's Bride", "text": "The Lieutenant's Bride \u00e8 un cortometraggio muto del 1912 diretto da Bert Haldane.\nTrama.\nUna sartina licenziata viene salvata dalla strada da un tenente.\nProduzione.\nIl film fu prodotto dalla Hepworth.\nDistribuzione.\nIl film - un cortometraggio di poco pi\u00f9 di 182 metri - fu distribuito dalla Hepworth."}
{"id": "4803477", "revid": "536159", "url": "https://it.wikipedia.org/wiki?curid=4803477", "title": "Palma de Mallorca Airport", "text": ""}
{"id": "4803478", "revid": "536159", "url": "https://it.wikipedia.org/wiki?curid=4803478", "title": "Rostov-on-Don Airport", "text": ""}
{"id": "4803479", "revid": "536159", "url": "https://it.wikipedia.org/wiki?curid=4803479", "title": "Pulkovo Airport", "text": ""}
{"id": "4803480", "revid": "1400228", "url": "https://it.wikipedia.org/wiki?curid=4803480", "title": "Chi - Casa dolce casa", "text": " \u00e8 manga \"seinen\" scritto e disegnato da Kanata Konami e pubblicato tra il 2004 e il 2015 in dodici volumi \"tank\u014dbon\", da cui \u00e8 stata tratta una serie televisiva anime coprodotta da Hakuhodo DY Media Partners e Madhouse. La serie \u00e8 composta da 104 episodi della durata di quasi 2 minuti e mezzo l'uno ed \u00e8 andata in onda su TV Tokyo nel 2008, poi \u00e8 seguita con una seconda serie andata in onda nel 2009 e un episodio OAV pubblicato nel 2010. Dal 2 ottobre 2016 al 24 settembre 2017, \u00e8 stata trasmessa in Giappone una serie anime in computer grafica prodotta da Marza Animation Planet.\nIn Italia il manga \u00e8 stato pubblicato da Panini Comics sotto l'etichetta Planet Manga dal 27 aprile 2013 al 12 marzo 2016, mentre la prima serie animata \u00e8 stata importata dalla Dynit ed \u00e8 composta da 26 episodi da 10 minuti l'uno: ogni episodio italiano contiene 4 episodi originali. La serie \u00e8 andata in onda su JimJam dal 7 novembre 2012 e successivamente in chiaro dal 1\u00ba gennaio 2014 sul canale digitale terrestre Ka-Boom e su Rai 2 dal 18 settembre 2017. Le due serie successive e l'episodio OAV invece sono attualmente inedite.\nTrama.\nUna gattina si perde durante una passeggiata con la madre e i suoi fratelli. Un bambino di nome Yohei trova la gattina la porta a casa e la chiama Chi. Non potendo tenere animali nell'appartamento la famiglia Yamada tenta di trovarle una sistemazione, ma alla fine decide di adottarla rischiando lo sfratto. Nella serie Chi, non potendo parlare, passa il tempo a descrivere quello che succede con il pensiero, lasciando spazio a lunghi monologhi pieni di considerazioni astratte. Chi qualche volta incontra un animale e dialoga con lui chiedendogli un sacco di cose.\nMedia.\nManga.\n\"Chi - Casa dolce casa\" \u00e8 stato scritto e disegnato da Konami Kanata e serializzato da K\u014ddansha sulla rivista \"Weekly Morning\" dal 22 novembre 2004 al 23 giugno 2015. I capitoli sono stati poi raccolti in dodici volumi \"tank\u014dbon\". L'edizione italiana \u00e8 stata edita da Panini Comics sotto l'etichetta Planet Manga dal 27 aprile 2013 al 12 marzo 2016 in un'edizione completamente a colori e con il senso di lettura all'occidentale.\nAnime.\nEpisodi.\nNella versione televisiva non compaiono titoli in italiano, sebbene l'intera serie sia stata doppiata.\nHome video.\nSono stati aggiunti i titoli in italiano, tuttavia ogni episodio raccoglie 6 episodi originali e gli ultimi due (il 16 e 17) addirittura 7.\nDoppiaggio.\nL'edizione italiana appartiene a Dynit che ha affidato il doppiaggio a CD Cine Dubbing sotto la direzione di Daniela Debolini e Fabio Marozzi in qualit\u00e0 di assistente.\nSigle.\nLa sigla italiana \"Casa dolce casa\" \u00e8 stata realizzata da: Carlo Cavazzoni e Valentina Marini (testo), Masumi Ito (musica), ed \u00e8 cantata da Barbara Sacchelli ovvero la doppiatrice della protagonista."}
{"id": "4803481", "revid": "536159", "url": "https://it.wikipedia.org/wiki?curid=4803481", "title": "Aeroporto internazionale di Mostar", "text": ""}
{"id": "4803483", "revid": "536159", "url": "https://it.wikipedia.org/wiki?curid=4803483", "title": "Mostar International Airport", "text": ""}
{"id": "4803484", "revid": "767487", "url": "https://it.wikipedia.org/wiki?curid=4803484", "title": "The Girl at the Lodge", "text": "The Girl at the Lodge \u00e8 un cortometraggio muto del 1912 diretto da Bert Haldane.\nTrama.\nScriteriata e illusa, una ragazza di campagna scappa da casa per andarsene in citt\u00e0 con un mascalzone. Sar\u00e0 ritrovata e salvata dal padre e dal suo innamorato, un giovane poliziotto.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 206 metri - usc\u00ec nelle sale cinematografiche britanniche nel gennaio 1912."}
{"id": "4803485", "revid": "196390", "url": "https://it.wikipedia.org/wiki?curid=4803485", "title": "Tarbes-Lourdes-Pyr\u00e9n\u00e9es Airport", "text": ""}
{"id": "4803486", "revid": "196390", "url": "https://it.wikipedia.org/wiki?curid=4803486", "title": "Lourdes Airport", "text": ""}
{"id": "4803487", "revid": "536159", "url": "https://it.wikipedia.org/wiki?curid=4803487", "title": "Heraklion Airport", "text": ""}
{"id": "4803489", "revid": "536159", "url": "https://it.wikipedia.org/wiki?curid=4803489", "title": "Rhodes International Airport", "text": ""}
{"id": "4803491", "revid": "536159", "url": "https://it.wikipedia.org/wiki?curid=4803491", "title": "Vnukovo International Airport", "text": ""}
{"id": "4803492", "revid": "536159", "url": "https://it.wikipedia.org/wiki?curid=4803492", "title": "Birmingham Airport", "text": ""}
{"id": "4803494", "revid": "536159", "url": "https://it.wikipedia.org/wiki?curid=4803494", "title": "Bristol Airport", "text": ""}
{"id": "4803495", "revid": "536159", "url": "https://it.wikipedia.org/wiki?curid=4803495", "title": "Bournemouth Airport", "text": ""}
{"id": "4803496", "revid": "536159", "url": "https://it.wikipedia.org/wiki?curid=4803496", "title": "Doncaster Sheffield Airport", "text": ""}
{"id": "4803498", "revid": "536159", "url": "https://it.wikipedia.org/wiki?curid=4803498", "title": "Djerba-Zarzis International Airport", "text": ""}
{"id": "4803499", "revid": "339392", "url": "https://it.wikipedia.org/wiki?curid=4803499", "title": "Aeroporto di Enfidha", "text": ""}
{"id": "4803502", "revid": "339392", "url": "https://it.wikipedia.org/wiki?curid=4803502", "title": "Enfidha \u2013 Hammamet International Airport", "text": ""}
{"id": "4803503", "revid": "536159", "url": "https://it.wikipedia.org/wiki?curid=4803503", "title": "Bourgas Airport", "text": ""}
{"id": "4803504", "revid": "771611", "url": "https://it.wikipedia.org/wiki?curid=4803504", "title": "Sanliurfaspor", "text": ""}
{"id": "4803505", "revid": "536159", "url": "https://it.wikipedia.org/wiki?curid=4803505", "title": "Jersey Airport", "text": ""}
{"id": "4803506", "revid": "536159", "url": "https://it.wikipedia.org/wiki?curid=4803506", "title": "Tenerife South Airport", "text": ""}
{"id": "4803507", "revid": "486946", "url": "https://it.wikipedia.org/wiki?curid=4803507", "title": "Girona Airport", "text": ""}
{"id": "4803509", "revid": "536159", "url": "https://it.wikipedia.org/wiki?curid=4803509", "title": "Dalaman Airport", "text": ""}
{"id": "4803510", "revid": "339392", "url": "https://it.wikipedia.org/wiki?curid=4803510", "title": "Alicante Airport", "text": ""}
{"id": "4803511", "revid": "536159", "url": "https://it.wikipedia.org/wiki?curid=4803511", "title": "Lanzarote Airport", "text": ""}
{"id": "4803512", "revid": "536159", "url": "https://it.wikipedia.org/wiki?curid=4803512", "title": "Paphos Airport", "text": ""}
{"id": "4803513", "revid": "536159", "url": "https://it.wikipedia.org/wiki?curid=4803513", "title": "Sharm el-Sheikh Airport", "text": ""}
{"id": "4803514", "revid": "536159", "url": "https://it.wikipedia.org/wiki?curid=4803514", "title": "Antalya Airport", "text": ""}
{"id": "4803515", "revid": "536159", "url": "https://it.wikipedia.org/wiki?curid=4803515", "title": "Corfu Airport", "text": ""}
{"id": "4803516", "revid": "339392", "url": "https://it.wikipedia.org/wiki?curid=4803516", "title": "Enfidha Airport", "text": ""}
{"id": "4803517", "revid": "536159", "url": "https://it.wikipedia.org/wiki?curid=4803517", "title": "Faro Airport", "text": ""}
{"id": "4803518", "revid": "536159", "url": "https://it.wikipedia.org/wiki?curid=4803518", "title": "Ibiza Airport", "text": ""}
{"id": "4803520", "revid": "339392", "url": "https://it.wikipedia.org/wiki?curid=4803520", "title": "Kos Airport", "text": ""}
{"id": "4803521", "revid": "536159", "url": "https://it.wikipedia.org/wiki?curid=4803521", "title": "Menorca Airport", "text": ""}
{"id": "4803522", "revid": "536159", "url": "https://it.wikipedia.org/wiki?curid=4803522", "title": "Reus Airport", "text": ""}
{"id": "4803523", "revid": "536159", "url": "https://it.wikipedia.org/wiki?curid=4803523", "title": "Turin Airport", "text": ""}
{"id": "4803524", "revid": "536159", "url": "https://it.wikipedia.org/wiki?curid=4803524", "title": "Wroc\u0142aw Airport", "text": ""}
{"id": "4803525", "revid": "536159", "url": "https://it.wikipedia.org/wiki?curid=4803525", "title": "Gda\u0144sk Airport", "text": ""}
{"id": "4803526", "revid": "536159", "url": "https://it.wikipedia.org/wiki?curid=4803526", "title": "Pozna\u0144\u2013\u0141awica Airport", "text": ""}
{"id": "4803527", "revid": "536159", "url": "https://it.wikipedia.org/wiki?curid=4803527", "title": "Vilnius Airport", "text": ""}
{"id": "4803528", "revid": "536159", "url": "https://it.wikipedia.org/wiki?curid=4803528", "title": "Warsaw Chopin Airport", "text": ""}
{"id": "4803534", "revid": "536159", "url": "https://it.wikipedia.org/wiki?curid=4803534", "title": "Aeroporto di East Midlands", "text": ""}
{"id": "4803537", "revid": "339392", "url": "https://it.wikipedia.org/wiki?curid=4803537", "title": "Cork Airport", "text": ""}
{"id": "4803538", "revid": "486946", "url": "https://it.wikipedia.org/wiki?curid=4803538", "title": "Hannover-Langenhagen Airport", "text": ""}
{"id": "4803539", "revid": "536159", "url": "https://it.wikipedia.org/wiki?curid=4803539", "title": "Stuttgart Airport", "text": ""}
{"id": "4803540", "revid": "536159", "url": "https://it.wikipedia.org/wiki?curid=4803540", "title": "Guernsey Airport", "text": ""}
{"id": "4803541", "revid": "339392", "url": "https://it.wikipedia.org/wiki?curid=4803541", "title": "Londra-Stansted", "text": ""}
{"id": "4803542", "revid": "536159", "url": "https://it.wikipedia.org/wiki?curid=4803542", "title": "Amsterdam Airport", "text": ""}
{"id": "4803543", "revid": "536159", "url": "https://it.wikipedia.org/wiki?curid=4803543", "title": "Geneva International Airport", "text": ""}
{"id": "4803544", "revid": "536159", "url": "https://it.wikipedia.org/wiki?curid=4803544", "title": "Southampton Airport", "text": ""}
{"id": "4803545", "revid": "536159", "url": "https://it.wikipedia.org/wiki?curid=4803545", "title": "Zurich Airport", "text": ""}
{"id": "4803546", "revid": "536159", "url": "https://it.wikipedia.org/wiki?curid=4803546", "title": "Isle of Man Airport", "text": ""}
{"id": "4803547", "revid": "536159", "url": "https://it.wikipedia.org/wiki?curid=4803547", "title": "Liverpool John Lennon Airport", "text": ""}
{"id": "4803548", "revid": "536159", "url": "https://it.wikipedia.org/wiki?curid=4803548", "title": "London Southend Airport", "text": ""}
{"id": "4803549", "revid": "536159", "url": "https://it.wikipedia.org/wiki?curid=4803549", "title": "Aberdeen Airport", "text": ""}
{"id": "4803550", "revid": "536159", "url": "https://it.wikipedia.org/wiki?curid=4803550", "title": "Exeter International Airport", "text": ""}
{"id": "4803551", "revid": "536159", "url": "https://it.wikipedia.org/wiki?curid=4803551", "title": "Robin Hood Airport Doncaster Sheffield", "text": ""}
{"id": "4803552", "revid": "536159", "url": "https://it.wikipedia.org/wiki?curid=4803552", "title": "Inverness Airport", "text": ""}
{"id": "4803553", "revid": "536159", "url": "https://it.wikipedia.org/wiki?curid=4803553", "title": "Madeira Airport", "text": ""}
{"id": "4803559", "revid": "838137", "url": "https://it.wikipedia.org/wiki?curid=4803559", "title": "Pasquale Gioia", "text": "Biografia.\nNacque il 19 maggio 1872 a Santa Croce del Sannio, in provincia di Benevento.\nIl 30 settembre 1921 fu nominato vescovo di Molfetta, Giovinazzo e Terlizzi da papa Benedetto XV. Ricevette la consacrazione episcopale per l'imposizione delle mani del cardinale Basilio Pompilj, cardinale vescovo di Velletri, e degli arcivescovi coconsacranti Pietro Pacifici, arcivescovo di Spoleto, e Sebasti\u00e3o Leite de Vasconcellos, arcivescovo titolare di Damiata.\nDal 24 al 27 settembre 1924 celebr\u00f2 il primo congresso eucaristico interdiocesano.\nFond\u00f2 il settimanale interdiocesano \"Luce e Vita\", il cui primo numero usc\u00ec l'11 giugno 1925.\nSi spense il 2 aprile 1935 a Molfetta all'et\u00e0 di 62 anni.\nGenealogia episcopale.\nLa genealogia episcopale \u00e8:"}
{"id": "4803562", "revid": "767487", "url": "https://it.wikipedia.org/wiki?curid=4803562", "title": "La cavalcata dei diavoli rossi", "text": "La cavalcata dei diavoli rossi (\"Flaming Feather\") \u00e8 un film del 1952 diretto da Ray Enright.\n\u00c8 un western statunitense con Sterling Hayden, Forrest Tucker e Arleen Whelan.\nProduzione.\nIl film, diretto da Ray Enright su una sceneggiatura di Gerald Drayson Adams e, per alcuni dialoghi addizionali, di Frank Gruber e un soggetto dello stesso Adams, fu prodotto da Nat Holt per la Nat Holt Productions e girato nell'Iverson Ranch a Chatsworth (in California) e nei pressi del Montezuma's Castle National Monument a Camp Verde, nel Red Rock Crossing a Sedona e a Sedona (in Arizona) dal 14 novembre a fine dicembre 1950. I titoli di lavorazione furono \"Fort Savage\" e \"Devil's Canyon\". Il film doveva originariamente essere interpretato da Gail Russell.\nLe riprese subirono alcuni ritardi perch\u00e9 un gruppo di indiani Yavapai, che partecipavano sul set in veste di comparse, si rifiutarono di entrare nel monumento di Montezuma ritenendolo un luogo sacro. Questo gruppo fu poi sostituito da un altro gruppo di nativi Navajo, trasferiti in loco da una riserva.\nDistribuzione.\nIl film fu distribuito con il titolo \"Flaming Feather\" negli Stati Uniti nel febbraio 1952 al cinema dalla Paramount Pictures.\nAltre distribuzioni:\nCritica.\nSecondo il Morandini il film \u00e8 \"convenzionale\" ma pu\u00f2 comunque vantare una \"energica regia\"."}
{"id": "4803563", "revid": "46931", "url": "https://it.wikipedia.org/wiki?curid=4803563", "title": "Flaming Feather", "text": ""}
{"id": "4803568", "revid": "767487", "url": "https://it.wikipedia.org/wiki?curid=4803568", "title": "The Last Musketeer (film 1952)", "text": "The Last Musketeer \u00e8 un film del 1952 diretto da William Witney.\n\u00c8 un western statunitense con Rex Allen, Mary Ellen Kay e Slim Pickens.\nProduzione.\nIl film, diretto da William Witney su una sceneggiatura di Arthur E. Orloff, fu prodotto da Edward J. White, come produttore associato, per la Republic Pictures e girato a Santa Clarita, nelle Alabama Hills a Lone Pine, a Lake Los Angeles e nel Vasquez Rocks Natural Area Park ad Agua Dulce, in California, dal 20 settembre 1951. Gli effetti speciali furono realizzati dalla Consolidated Film Industries. La musica \u00e8 firmata da Nathan Scott.\nDistribuzione.\nIl film fu distribuito negli Stati Uniti dal 1\u00ba marzo 1952 al cinema dalla Republic Pictures. \u00c8 stato distribuito anche in Brasile con il titolo \"O \u00daltimo Mosqueteiro\".\nPromozione.\nLe tagline sono:"}
{"id": "4803569", "revid": "599013", "url": "https://it.wikipedia.org/wiki?curid=4803569", "title": "The Last Musketeer", "text": ""}
